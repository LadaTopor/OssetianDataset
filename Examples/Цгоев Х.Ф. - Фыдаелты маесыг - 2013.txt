Отсканировано 
28 июля 2013 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2013 азы 28 июлы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 

Цгъойты Хазби 
ФЫДÆЛТЫ 
МÆСЫГ 

Цгъойты Хазби 
ФЫДÆЛТЫ 
МÆСЫГ 
таурæгътæ 
æмбисæндтæ 
хьæлдзæг ныхæстæ 

82 B Рос-Осет) 
Ц-54 
Цгъойты X. 
Фыдæлты мæсыг: Таурæгътæ, æмбисæндтæ - Дзæуджыхъæу: 
«Осетия-Полиграфсервис", 2013 - 512 ф. 
Цгоев Х.Ф. 
Башня предков 
13ВИ 5-7534-1149-5(978-5-7534-1149-5) 
В книге «Башня предков» отражены мудрость, морально-этическая, ми- 
ровоззренческая позиция осетинского народа, сформированная поколения- 
ми, начиная со скифов и кончая сегодняшним днем. 
В сборник вошли также предания, притчи, анекдоты - жизнеутвержда- 
ющие, правдолюбивые, где добро побеждает зло. «Башня предков» как бы 
зовет читателя: «Иди вперед, огаядываясь назад», ибо только крепкие корни 
дают здоровые ростки... 
Ц М131@3)-08 37-°8 82B Р°сЮсет) 
© ОАО «Осетия-Полиграфсервис», 2013 
18ВК 5-7534-1149-5(978-5-7534-1149-5) © Цгоев Х.Ф., авгор, 2013 

Ацы чиныгæн йсе фылдæр хай у нæ адсемы дзыхæйдзургæ 
сфселдыстадæй ист. Уымæй дарддæр спайда кодтон исто- 
рийы фыд Городоты, Плутархы, рагон бердзенаг ахуыргонд 
Лукианы уацмыстæй, Козаты Авксентийы чиныг «Анахар- 
сис»-æй æмæ æндæр æрмæджытæй. Йæ ахадгæдæр хай тау, 
адæмæй мæхæдæг ксей фехъуыстон æмæ кæй ныффыстон, 
уый. Уæлдайдæр та «Хетæджы таурæгътæ», «Æмбисонды 
хабæрттæ», «Бынæттимæ баст таурæгътæ», «Цардæй ист 
хъуыдытæ», «Афтæ цсемæн дзурæм?», «Цымыдисагхабæрттæ 
ирæтты тыххæй» æмæ æндæртæ. 
Ирон адæмы сердзон, хседхуыз дзыхы ныхасы-иу мсе зонд 
хорзсей, цымыдисагсей цы ацахста, уый фыстон гæххсеттыл. 
Бирсе хабсертты дзы ахсем арф хъуыды севсерд ис, семсе сæ адæй- 
маг цымыдисæй кæсы. Куыд фсезæгъынц, диссагсен дзуринсегтсе 
семсе сембисондсен хæссинæгтсе. Адæймагмæ севзæрын ксенынц 
намысы, лæгдзинады сенкъарсентæ, хъсездыгдсер ын ксенынц 
йсе миддуне, абон ирон царды, ирон фæсивседы хъомылады 
ахсджиаг чиу, ахсем миниуджытсе. 
«Фыдселты мсесыг»-мсе цы уацмыстсе бахастон, уыдон 
махмсе серхсеццсе сты нсе рагфыдæлтсей. Ацы таурæгътсе семсе 
хабсерттсе сты нæ дзыллсейы дзырдаивады хсезнатсей. Стыр 
ахьаз фсеуыдзысты нсерагон фыдселты цард æмсе зæрдсейыуаг 
бамбарынсен, ирон севзаг хуыздсер базонынсен. Æрмсегсен йсе 
фылдсерхай исту нсерагфыдселты цардсей семсезсердсе, зонд дсер 
уымсен агайы, уымсен ссем хъары. Уый фсерцы ныл хсерзаудсен 
ксены нсе фыдæлты куырыхондзинад, ссе цард, фселтсерддзинад, 
тауы ныл ссе кад, ссе намыс, ссе дунесембарынад, сæ фарн нсем 
хсессы. 
Автор 

ЧИ СТÆМ? КÆЦÆЙ СТÆМ? 
Разныхасы бсесты 
Раздæр нын-иу цæмæдæр гæсгæ, нæ ирон адæмы историйы 
тыххæй æргом фысгæйæ, уайдзæф, кодтой цыма искæмæн 
фыдгæнд кодтам, уыйау. Дæ фыдæлты кой дзыхыдзаг ма ракæн, 
дæ адæмæн тынг рагон, иннæ адæмтæй кæмæйдæр рагондæр 
истори кæй ис, уый тыххæй ма фысс. Суанг ма йæ скифтæ, 
сæрмæттæ æмæ амазонкæтимæ дæр ма бæтт! Цæуылнæ цымæ?! 
Мæнмæ гæсгæ, йæ равзæрды, ома, йæ фыдæлты фæлтæрæй 
фылдæр чи зоны, уый у бафæзминаг. Къоста дæр хуымæтæджы, 
Хетæгæй ранымайгæйæ, нæ зæгъы: «Æз ныр мæхæдæг - йæ 
дæсæм фыды фырттæй» (кадæг «Хетæг»). 
Уæдæ нын истори дæр æвзæрдзинад куы дæттид, уæд æй 
астæуккаг æмæ уæлдæр скъолаты нæ ахуыр кæнын кæниккой. 
Æмæ хорз уаид уым рæзгæ фæлтæры, фыццаджыдæр, йæхи на- 
цийы историмæ æрæмхиц кæнын. Уырдыгæй иннæ адæмты ис- 
торийыл афæлгæсын. Æнæуый дæр адæмты истори æнгом баст 
у. Уæлдайдæр Уæрæсейы Федерацийы адæмты истори. Гъе, 
уый бындурыл, кæд Ирыстоны зыгъуыммæ зондахаст иуæй- 
иу разамонджытæ ирон адæмы историйыл хъæрæй дзурын нæ 
уагътой, уæддæр центрон мыхуыр, рауагъдæдтæ сæ хай хас- 
той йæ райхалыны хъуыддагмæ. Уыцы æнамонд рæстæджыты 
дæр бирæ иртасæн куыстытæ, наукон уацтæ фæзынд мыхуыры 
ирон адæмы историйы фæдыл. Уымæ сæ разæнгард кодтой нæ 
рагфыдæлтæ скифтæ, сæрмæттæ, амазонкæтæ, алантæ, ястæ. 
Уыдонæй иу у Г.М. Бонгард-Левин æмæ Э.А. Грантовскийы чи- 
ныг «От Скифии до Индии». Уый уагъд æрцыд дыууæ хатты. 
Фыццаг хатт куы фæзынд, уæд уайтагъд нымад æрцыд стæм чи- 
6 

ныгыл. Æмæ йæ рауагътой дыккаг хатт, фæлæ уæддæр адæмы 
домæнтæ нæ сæххæст кодта. 
Чиныг у тынг аив æмæ мидисджын. Автортæ ног хуы- 
зы бацыдысты, ног æвдисæнтæ ссардтой историон наукæты 
быцæйуагдæр фарстамæ - рагон индоирайнаг (арийаг) знæмты1 
равзæрдмæ. Чиныгкæсæджы зонгæ кæнынц индоирайнаг адæмты 
хъæздыг эпикон традицитимæ, сæ мифологон æмæ космологи- 
он уырнындзинæдтимæ. Алыхуызон хъæздыг æрмæгыл æнцой 
кæнгæйæ, архайынц «арийаг проблемæ»-йы сæйраг фарстатæ - 
арийæгты фыццаг райгуырæн бæстæ, Ази æмæ Европæйы кæд 
æмæ куыд ахæлиу сты, уыдон раиртасыныл. 
Уæлдæр куыд загътон, афтæмæй чиныг æппæт чиныгкæсæг 
ирон дзыллæтæм нæ бахæццæ æмæ сын цымыдисаг уыдзæн 
,иу сæргонд дзы сæрмагондæй «Скифтæ, сæрмæттæ, алантæ, 
ирæттæ» кæй æмæ цæмæн хуыйны, уый. Мыхуыр æй кæнæм. 
«Суанг ма XIX æнусы дæр карз быцæу цыд, скифтæ цавæр 
æвзагыл дзырдтой, уый тыххæй. Уыдис алыхуызон хъуыдытæ. 
Дзырдтой, зæгъгæ, скифтæ хауынц тюркаг кæнæ мангойлаг 
адæмтæм. Чысыл рæстæг нæ рацыд, цалынмæ бынтон не сбæрæг, 
скифты æвзаг индоевропæйаг æвзæгты бинонтæм, йæ индоирай- 
наг къабазмæ кæй хауы, уæдæй. Фыццаджыдæр, ахæм хатдзæг 
арæзт æрцыд, антикон авторты уацмысты скифты кой кæнгæйæ 
цы нæмттыл æмбæлæм, уыдон раиртасгæйæ. Ахуыргæндтæ 
сбæрæг кодтой, уыцы нæмттæ ирайнаг кæй сты, уымæн æмæ 
арæзт уыдысты, рагон ирайнаг фыссынады цыртдзæвæнтæй 
(«Авестæ» æмæ æнд.) цы дзырдтæ базыдтой, уыдонæй. 
Сау денджызы цæгатварс тыгъд быдырты рагзаманты чи 
цард - скифтæ æмæ сæ æмтуг сæрмæтты - æвзаг сахуыр кæныны 
хъуыддаджы ахсджиаг къæпхæн ссис Сау денджызы цæгат 
былгæрæтты эллинты горæтты грекъаг фыстыты цы нæмттæ уыд, 
уыдон лингвистон æгъдауæй биноныг сахуыр кæныны рæстæг. 
Уыцы фыстытæ, уырыссаг ахуыргæндтæ (академик В.В. Латы- 
шев æмæ иннæтæ) хайгай сæ раиртасгæйæ, радтой тынг хъæздыг 
ономастикон æрмæг. Грекъаг нæмтты фарсмæ дзы уыд æндæр 
æвзагæй равзæргæ, амы цæрджыты эллинаг нæ, фæлæ æндæр 
1 знæмтæ - адæмыхæттытæ 
7 

бынæттон цæрæг адæмты бирæ нæмттæ. Уыдон æхсæнæй суанг 
XIX æнусы кæрон рахицæн кодтой, дызæрдыггаг чи нал уыд, 
ахæм ирайнаг бирæ нæмттæ. Уыцы куыстмæ стыр бавæрæн ба- 
хаста уырыссаг ахуыргонд В.Ф. Миллер A848-1913). 
Уымæн ма ноджы бантыст равдисын скифты-сæрмæтты 
знæмты æвзаджы хæрз æввахсдзинад абоны ирайнаг æвзæгтæй 
иу - иронмæ. В.Ф. Миллер стыр бавæрæн бахаста ирон адæмы 
æвзаг, культурæ, фольклор æмæ эпос иртасыны хъуыддагмæ. 
Скифты - сæрмæтты ономастикæ (нæмттæ) æнтыстджынæй 
ахуыргонд цыдысты уый фæстæйы дæсгай азты дæр. Ирай- 
наг этимологи (равзæрд) кæмæн уыд, уыцы нæмтты нымæц 
дзæвгар сырæзт немыцаг ахуыргонд М. Фасмеры, венгриаг 
ахуыргонд Я. Харматты æмæ, фыццаджыдæр, советон иранист 
АбайтыВ.И. иртасæн куыстыты фæрцы. Абайы-фырт рар- 
гом кодта, скифаг нæмттæй раздæр æмбæрстгонд чи нæ уыд, 
уыдонæй къорды нысаниуæг. Йæ иртасæнты хатдзæгтæ уый 
æрбамбырд кодта йæ наукон куыст «Скифты æвзаг», ирон æвзаг 
æмæ культурæйы историйы æндæр куыстыты. 
Адæймаджы æмæ знæмты нæмттæ иртасгæйæ, ахуыргæндтæ 
се ’ргом аздæхтой Скифты зæххы рагон географион нæмттæм 
дæр. Абоны онг ахæм цæугæдæттæ, куыд Дон, Днепр, Днестр, 
хæссынц рагон скифты дунеимæ баст нæмттæ. Уыдонæн сæ бын- 
дур у скифаг дзырд «дану» (фæстæдæр та «дон») - «цæугæдон», 
уый зындгонд у иннæ ирайнаг æвзæгтæн дæр, авестаг æмæ ны- 
рыккон ирон æвзагæн дæр (дон - река, вода). 
Антикон литературæйы Дон иудадзыг хонынц Танаис. 
Грекъаг «Танаис» дæр баст у дзырд «Дан»-имæ. Нырыккон ном 
Днепр (рагон уырыссагау Дънъпръ) бындуры ис рагондæр «Дон- 
апр» (грекъагау та - донаприс - «арф цæугæдон»). «Дон»-æй 
арæзт у ном Днестр дæр (рагон уырыссагау, Дънъстръ), антикон 
æмæ византийаг фыстыты амынд цæуы «Данастрис», «Данас- 
тер». Цæугæдон Пруты номы тыххæй Геродот хъусын кæны, 
скифтæ йæ «Пората» кæй хуыдтой, уый, æмæ баст у ирон дзырд 
«форд» - «фурд»-имæ - стыр цæугæдон, денджыз (нырыккон 
ирон æвзаджы «ф» рагон æвзаджы уыд «п», «д» та - «т»). 
Геродот кæны скифты иннæ цæугæдæтты кой дæр 
(се ’ппæтæн, кæй зæгъын æй хъæуы, абон ахæм нæмттæ нал ис). 
8 

Ахæм у, зæгъæм, ном Пантикапа (æвæццæгæн, Ингулец-Дне- 
пры къабаз). Уый арæзт у дзырдтæ «панти» - «фæндаг» æмæ 
«капа»- «кæсаг»-æй; фыццаг уыд индоевропæйаг дзæвгар 
æвзæгты, уыдонимæ ирайнаг æмæ индиаг æвзæгты дæр, дык- 
каг та разынд æрмæст ирайнаг æвзæгты, скифтæм хæстæг, 
уыдонимæ ирон æвзаджы дæр. Уыцы ном - «кæфты фæндаг» - 
раджы, æвæццæгæн, хаста Керчы донкъубалæг2, йæ былгæрон 
æрбынат кодта грекъаг колони Пантикапей (ацы горæт биноныг 
сахуыр кодтой советон археологтæ). Уæд, скифты заман, дæр 
Азовы денджыз æмæ Керчы донкъубалæг хъуыстгонд уыдыс- 
ты, кæсаг дзы бирæ кæй уыд, уымæй. Уый тыххæй иу æмæ 
дыууæ хатты нæ хъусын кæнынц антикон фыстытæ. Зæгъæм, 
Демосфен йæ тæрхондоны раныхæсты бирæ хæттыты дзуры, 
Пантикапейæ цæуæг наутæ цæхджын кæсаг кæй ластой, уый 
тыххæй. Уæвгæ, зындгонд рагон грекъаг ораторæн йæ цæстмæ 
дардтой, йæ равзæрд скифаг кæй уыд, уый: йæ нана уыд скифаг 
сылгоймаг, мой скодта Сау денджызы был цæрæг грекъагмæ. 
Ном «Сау денджыз» дæр цæуы рагон скифты замантæй. 
Грекъæгтæ йæ хуыдтой «Понт Эвксинский», ома, «уазæгуарзон 
фурд». Ном «Эвксейнос» - «уазæгуарзон» - ацы ном фæзынд 
фæстæдæр, раздæр та уыд «Аксейнос» (грекъагау - «уазæг нæ 
уарзаг»). Сау денджызы «Понт Аксинский» хуыдтой грекъаг 
поэт Пиндар, трагик Эврипид æмæ æндæртæ. Уыцы ном та 
цæуы «Ахшайна»-йæ (грекъаг æвзаджы «ш» кæй нæ уыд, уымæ 
гæсгæ йæ фыстой «с»). Ацы дзырд зындгонд у бирæ ирайнаг 
æвзæгтæн, уыдонимæ иронæн дæр, амоны «сау», «сау-хæрæ», 
«сау-æрвгъуыз». Ам, æнæмæнг, хуымæтæг азæлды иудзинад 
нæй, фæлæ комкоммæ бастдзинад грекъаг «Аксейнос» æмæ 
ирайнаг дзырд «ахшайна»-имæ; зындгонд у, рагон Ираны Сау 
денджыз кæй хуынд «Ахшены денджыз» (дзырд «Ахшен» арæзт 
у рагондæр «Ахшайна»-йæ). 
Адон æмæ бирæ æндæр бæрæггæнæнты фæрцы 
дызæрдыггæнæн нал ис, скифтæ æмæ сæрмæттæ ирайнаг 
æвзагыл дзурæг адæмтæм кæй хауынц, ууыл. Ахуыргæндтæ ма 
арф æмæ биноныг равзæрстой, антикон фысджыты фæрцы нæм 
2 донкъубалæг - дыууæ денджызы æхсæн наудзæуæн 
9 

скифты таурæгътæ æмæ кадджытæй цы æрхæццæ, уыдон. Уый 
фæрцы сбæрæг Индийы, Ираны, Астæуккаг Азийы цы индо- 
ирайнаг адæмтæ цард, уыдон æмæ скифты дин, мифологи æмæ 
эпосты бирæ иумæйагдзинæдтæ. Ныр дæр ма ирон адæмы «Нар- 
ты эпос»-ы ис Инди æмæ Ираны рагон литературæйы æнгæс 
мидистæ æмæ фæлгонцтæ. «Нартæ»-йы бæрæгæй зынынц скиф- 
ты цардыуаджы хицæндзинæдтæ æмæ æгъдæуттæ, динон æмæ 
мифологион уырнындзинæдтæ. 
Адæмты Стыр алыгъды рæстæг рагзаманты æмæ астæуккаг 
æнусты алайнаг знæмты къордтæ бахæццæ сты дард 
хурныгуылæнмæ; уыдон хæцыдысты Францы, Испанийы, 
Цæгат Африкæйы зæххыл. Уыцы цаутæ æмæ сæ фæстæ замантæ 
мангойлаг лæбурдтыты онг тынг аивта Евразийы тыгъд быдыр- 
ты этникон картæ: ам цы ирайнаг æвзагыл дзурæг знæмтæ æмæ 
адæмыхæттытæ цард, уыдон схæццæ сты тюркаг знæмтæ æмæ 
адæмтыхæттытимæ: печенегтимæ, половецтимæ, узбектимæ, 
туркментимæ, хъазахтимæ. Рагзаманты уыцы быдырты тыгъ- 
дады цардысты фылдæр ирайнаг æвзагыл дзурæг знæмтæ. 
Уæд сæ, уыдонимæ сæрмæтты, аланты дæр хуыдтой иумæйаг 
номæй «скифтæ», скифтæ сæхæдæг та цардысты, куыд загътам, 
афтæмæй хуссар-хурыскæсæн Европæйы». 
Уæдæ афтæ: нæ равзæрд, нæ истори нын иртасынц, ахуыр 
кæнынц стыр ахуыргæндтæ, уæрæх дзыллæтæн æй дзурынц, 
æмæ йæ махæй хуыздæр хъуамæ мачи зона. Уымæн æмæ, йæхи 
чи нæ зоны, уый никæй базондзæн, йæхи чи нæ уарза, уый никæй 
бауарздзæн, йæхицæн аргъ кæнын чи нæ зоны, уый иннæмæн 
раст аргъ не скæндзæн, стæй йын йæхицæн дæр аккаг аргъ ничи 
скæндзæн. Уыцы раст хъуыдыйы бындурыл лæугæйæ, мах, ирон 
адæм, фыццаджыдæр рæстмæ нæхи базонæм. Чи стæм? Кæцæй 
стæм? Нæ рагфыдæлты туг бирæ адæмы уæнгты æнхъæвзы. 
Уый, æвæццæгæн, зæрдæйæ æнкъарæм æмæ иннæ адæмтимæ 
махæй хуыздæр, хæлардæр чи цæры, ахæм наци зын ссарæн 
у. Уый зæрдæйы хорзæх у. Хорзæхæн та йæ ном йæ уæлæ ис, 
æмæ дзы хъуамæ сæрыстыр уæм, æфтауæм ыл. Фæлæ нæ бирæ 
хатт нæхи æрбайрох вæййы. Стыр зæрдæ равдисæм не ’взаг, нæ 
культурæ, нæ историмæ æмæ семæ баст ахсджиаг хъуыддæгтæм. 
Нæхи куыд хонæм, уый та бирæ аразгæ у, нæ истори, нæ æвзаг, 
нæ культурæ, нæ аивад æмæ литературæ куыд зонæм, уымæй. 
10 

СКИФТЫ ХАБÆРТТÆ 
Скифтæ ирон адæмы рагфыдæлтæ кæй уыдысты, уый 
ахуыргæндтæн дызæрдыггаг нал у Уый бæлвырдæй зыны 
скифты æмæ ирæтты æвзæгты иудзинадыл. Скифтæй нæм 
цыдæриддæр - адæймаджы уа, бынаты нæмттæ æрхæццæ, 
уыдонæн бамбарæн, раиртасæн ис æрмæстдæр ирон æвзагыл. 
Уымæ гæсгæ стыр ахуыргæндтæ: уырыссаг ВсМиллер, немы- 
цаг Макс Фасмер, чех Ладислав Згуста, францаг ЖоржДюме- 
зиль скифты æвзаг рахуыдтой рагон ирон æвзаг. Мæнæ куыд 
зæгъы нæхи Абайты Васо та: 
«В этих именах легко распознаются такие употребительные 
осетинские слова, как фарн - «благодать», æхсар - «военная 
доблесть», æндон - «сталь», алдар (ардар) - «господин», лиман - 
«друг», фурт - «сын», фида - «отец», саг - «олень», сæр - «голо- 
ва», стур - «большой» и др. Осетинский язык дает также ключ 
кразъяснению многих топонимов Северного Причерноморья, на- 
званий местностей, рек, населенных пунктов и т.д. 
Типичный пример - название реки Дон. Именно в осетинском 
языке - и только в нем - слово «дон» означает «река». Этот 
же элемент распознается в названиях «Днепр», »Днестр». 
Скифтæ ирон адæмы рагфыдæлтæ кæй сты, уый рахатæн 
ис рагон бердзенаг ахуыргонд «историйы фыд» Геродоты чи- 
ныг «Мельпомена» кæсгæйæ дæр. Уый фыстумах эрæйыразмæ 
V æнусы. Геродот дзы дзуры, скифтæм балцыуæвгæйæ, цы фед- 
та æмæ фехъуыста, уыцы хабæрттæ, сæхъæбатырдзинад æмæ 
æнæбасæттондзинадыл, сæ цардыуагыл, диныл æууæнк æмæ 
æгъдæуттыл. Уыдоны азæлд фехъусæн, фенæн ис ирон адæмы 
абоны цардыуаджы æмæ æгъдæутты, адæмон сфæлдыстады, 
уæлдайдæр та - Нарты кадджыты. 
11 

Геродот скифтæм цы цымыдисаг хабæрттæ фехъуыста, 
цы бафиппайдта, уыдонæй иу цалдæр рахщæн кодтон. 
СКИФТЫ РАВЗÆРД 
Скифтæн сæхи ныхæстæм гæсгæ, сæ адæм равзæрд афтæ: 
Сау æмæ Азовы денджызты цæгатварс тыгъд быдырты - скиф- 
ты райгуырæн бæстæйы - фыццаг цæрæг уыд Таргитай. Йæ 
ныййарджытæ та, дам, уыдысты, бердзентæ (грекъæгтæ) цы 
Хуыцаумæ куывтой, уый - Зевс æмæ цæугæдон Борисфены 
(Днепры) чызг. 
Таргитайæн уыд æртæ фырты: Липоксаис, Арпоксаис æмæ 
кæстæр - Колаксаис. 
ХУЫЦАУЫ АÆВÆРТТÆ 
Ацы æртæ æфсымæры куы рахъомыл сты, уæд Скифты 
зæхмæ уæларвæй æрхаудта сыгъзæрин дзаумæттæ: гутон. 
æфсондз, хæстоны фæрæт æмæ нуазæн къус (уацамонгæ). Ацы 
дзаумæттæ фыццагдæр федта хистæр æфсымæр. Куыддæр сæм 
æргуыбыр кодта, сисон сæ, зæгъгæ, афтæ сæ сыгъзæрин цъæх 
фæздæг скалдта. Лæппу дзаумæттæй йæхи иуварс айста. 
Дыккаг æфсымæр сæм куы баввахс, уæд дæр та сыгъзæрин 
цъæх пиллон скалдта. Афтæ сыгъзæрин дзаумæттæ сæ сыгъзæ- 
рины судзгæ артæй сæхимæ æввахс нæ бауагътой дыууæ 
æфсымæры дæр. Æртыккаг - кæстæр æфсымæр Колаксаис сæм 
куы бацыд, уæд сæ судзгæ арт фæмынæг, æмæ сæ хъæмæ ахаста. 
Хистæр æфсымæртæ, у ыцы уавæр фенгæйæ, æнæдызæрдыгæй 
сразы сты паддзахад кæстæры бар бакæныныл. Уыцы дзаумæттæ 
та скифтæм (стæй ирон адæммæ дæр) кадджын кæй уыдысты, 
кувæндæтты сæ кæй æвæрдтой, уый бæрæг у, археологтæ дзы 
сæ обæутты кæй ссарынц. Уымæй дæр сыгъдæг сыгъзæринæй 
кондæй. 
ГЕРАКА ÆМÆ СКИФТÆ 
Скифты равзæрды тыххæй æндæр хуызы дзырдтой 
бердзенæгтæ та: Геракл, дам, Герионы галтæ хизгæ æрбатардта 
Скифты зæхмæ. Уæд дзы цæрæг нæма уыди. Ам ыл уарын схъы- 
12 

зыд, æмæ уазал кæнын райдыдта. Домбайы цармæй йæ уæйлаг 
кæрцгонды йæхи батыхта, афтæмæй æрхуыссыд æмæ афынæй. 
Уыцы рæстæг йæ ифтыгъд бæхты хизынмæ ауагъта, æмæ уы- 
дон диссагæн цыдæр æрбаисты. 
Геракл куы райхъал, уæд йæ бæхтæ агурæг æрзылд ацы 
бæстæйыл, фæлæ сæ нæ ары. Фæстагмæ æрбафтыд Гилейы 
зæхмæ. Уым лæгæты фембæлд цыдæр æнахуыр цæрæгойыл - 
æрдæгсылгоймаг - æрдæгкалмыл. Йæ уæллаг хай лæбæзтæй 
уæлæмæ уыд сылгоймаг, уырдыгæй дæлæмæ та - калм. Геракл 
æй куы ауыдта,уæд æй афарста йæ бæхтæй, мæ дзæгъæл бæхты 
мын нæ федтай,зæгъгæ. Сылгоймаг - калм ын загъта: 
- Дæ бæхтæ мæнмæ сты, фæлæ дын сæ нæ ратдзынæн, 
цалынмæ мемæ æрæмуд уай, уæдмæ. 
Геракл йæ бæхты ссарды цинæй сразы йæ фæндоныл æмæ 
æрæмуд сты сылгоймаг - калмимæ. Фæлæ йын ус йæ бæхтæ 
радтыныл нæ тагъд кодта, фæндыдис æй, Геракл æм фылдæр 
рæстæг куы афæстиат уыдаид, уый. 
Æппынфæстаг ын ус радта йæ бæхтæ æмæ йын загъта: 
- Ацы бæхтæ сæхæдæг æрбацыдысты мæнмæ, æмæ сæ 
бавæрдтон дæуæн. Ды сын, цы хъуыд, уый бафыстай. Дæуæй 
мын райгуырд æртæ фырты. Зæгъ-ма мын, куы сыстыр уой, 
уæд сын цы кæнон? Ам сæ ныууадзон? Æмæ ацы бæстæ иунæг 
мæ къухты ис. Æви сæ-иу дæумæ арвитон? 
- Куы банкъарай нæ фырттæ слæгтæ сты, уæд хуыздæр 
уыдзæнис афтæ бакæнын: æрбакæс-ма, мæнæ дзы афтæ мæ 
æрдыныл мæ фат чи аифтындза, мæ рон чи æрбабæтта, уый- 
иу ам цæрынмæ ныууадз. Куыд дын амонын, афтæ дзы чи 
нæ бакæна, уый та-иу æцæгæлон бæстæм фæсур. Афтæ куы 
бакæнай, уæд дæхицæй дæр разы уыдзынæ æмæ мæ фæндон 
дæр сæххæст кæндзынæ. 
Ахæм ныхæстæ кæнгæйæ, Геракл аивæзта йæ æрдынтæй иу 
(уæды онг Геракл йемæ хаста дыууæ æрдыны). Уый фæстæ рав- 
дыста, йæ рон астæуыл куыд бæтгæ у, уый. Æрдын, фат æмæ 
рон усмæ радта (роны æргъæвæджы кæроныл ауыгъд уыд 
сыгъзæринæй конд нуазæн къус) æмæ ацыд. 
13 

Фырттæ куы байрæзтысты, уæд сыл мад сæвæрдта нæмттæ: 
хистæрыл Агафирс, астæуккагыл - Гелон, кæстæрыл - Скиф. 
Стæй йын Геракл куыд бацамыдта, афтæ бакодта. Хистæр 
дыууæ æфсымæры - Агафис æмæ Гелон Гераклы æрдыны фат 
аифтындзын æмæ йын йæ рон сæ астæутыл æрбатухынмæ нæ 
сарæхстысты, æмæ сæ йæ бæстæйæ фæсырдта. 
Кæстæр - Скифæн йæ къухы бафтыд йæ фыды хæс сæххæст 
кæнын æмæ уым цæргæйæ баззад. Уымæй,дам, Гераклы 
фыртæй, равзæрдысты скифты паддзæхтæ, æмæ дзы алчидæр 
йæ роныл дары сыгъзæрин къус. 
ÆРТЫККАГ ТАУРÆГЪ 
Ис ма æртыккаг таурæгъ дæр скифты равзæрды тыххæй. Æз, 
дам, ууыл тынгдæр æууæндын, зæгъы Геродот. Уый та дзурынц 
афтæ. Цæугæцардгæнæг скифты знæмтæ хæтыдысты Цæгат 
Азийы. Массагеттæ сыл хæстон тыхæй куы рахæцыдысты, уæд 
скифтæ æрбахызтысты цæугæдон Араксыл æмæ æрбахæццæ 
сты киммерийæгты зæхмæ. Скифтæ сæм куыд æввахсдæр 
кодтой, афтæ киммерийæгты бын дон бацыд, æмæ уынаффæ 
кæнын райдыдтой, цы кæнгæ сын у, ахæм бирæ æфсады раз. 
Дыууæ дихы фесты. Адæмы нæ фæндыд знаджы æнæнымæц 
æфсады ныхмæ æрлæууын, фæлтау, дам, сыстæм æмæ ардыгæй 
ацæуæм. Паддзæхты та сæ мулк, сæ диссаджы цардыуаг ны- 
ууадзын нæ фæндыд æмæ загътой, хъæуы цыфæндыйæ дæр 
райгуырæн бæстæ бахъахъхъæнын. Кæд сæ дыууæтæй дæр алчи 
йæ фæндыл фидар хæцыд, уæддæр уынаффæдоны паддзæхтæ 
фæуæлахиз сты. Фæлæ сын адæм нæ бакоммæ кастысты, 
сфæнд кодтой сæ фыдæлты зæхх знагæн, æнæ схæцгæйæ, ны- 
ууадзын. Паддзæхтæ та загътой, цæйнæфæлтау адæмимæ нæ 
сæртæ æфснайæг фæуæм, фæлтау мæлæт хуыздæр. Уыдон хорз 
æмбæрстой, лидзæг адæмимæ сæм цы хъизæмæрттæ æнхъæлмæ 
каст, уый. 
Киммерийæгтæ дыууæ æмиас дихы фесты æмæ 
кæрæдзиимæ схæцыдысты. Уыцы хæсты сæ чи фæмард, 
уыдоны сæхæдæг баныгæдтой цæугæдон Тирасмæ ’ввахс. 
(«Паддзæхты ингæнтæ дзы фенæн ис нырма дæр», - фыссы Ге- 
14 

родот). Уый фæстæ киммерийæгтæ ныууагътой сæ зæххытæ, 
æмæ скифтæ æрцардысты сæ æдзæрæг бæстæйы - Хъырымы 
æрдæгсакъадахыл. 
ПБРБКОПЫ КЪАХТ АДАГ 
Скифтæ киммерийæгты бæстæ æнæхæстæй бацахстой, фæлæ 
сæ уæддæр æвыдæй ауадзын сæ зæрды нæ уыд. Сæ бинонты 
Хъырымы цæргæйæ ныууагътой, сæхæдæг киммерийæгты 
фæсте асырдтой. Киммерийæгтæ Сау денджызы былты цы- 
дысты, скифтæ та - Кавказы галиувæрсты. Афтæмæй скифтæ 
адзæгъæл сты æмæ бафтыдысты Чысыл Азийы Мидийы зæхмæ 
æмæ ныддæрæн кодтой мидийæгты паддзахад. Мидийæгты 
паддзахадæй тыхджындæр Азийы нæ уыд. 
28 азы фæстæ скифтæ æрбаздæхтысты Хъырыммæ. Æмæ сæм 
ам æнхъæлмæ каст мидийæгтимæ хæстæй стырдæр бæллæх. Сæ 
устытæ сæм уал азы æнхъæлмæ кæсын нæ бафæрæзтой æмæ сæ 
цагъайрæгтæй сæхицæн лæгтæ скодтой. Уыдонæй сын цы цот 
рацыд,уыцы фæлтæр уæдмæ йæ тыхы бацыд æмæ, йæ равзæрд 
куы базыдта, уæд скифты æрбаздæхтмæ лæппуйæ, чызгæй 
сæхи хæстмæ цæттæ кæнын райдыдтой. Фыццаджыдæр уал сæ 
зæхмæ - Хъырымы æрдæгсакъадахмæ æрбацæуæн къубалæгыл 
Таврийы хæхтæй Азовы денджызмæ скъахтой арф æмæ фæтæн 
адаг. Иæ былгæрæттæ йын æрфидæрттæ кодтой. Ацы адаггонд 
ма ис абон дæр Керчы æрдæгсакъадахыл. 
ЦАГЪАЙРАДЖЫ УДЫХЪÆД 
Скифтæ куы æрбахæццæ сты, уæд адаггонды сæрты нæ, 
фæлæ денджызы кæрæтты æрбабырстой. Æрыгон цагъайрæгтæ 
сæ разы æрлæууыдысты, семæ схæцыдысты æмæ сæ нæ бауагъ- 
той сæ зæхмæ. Ахæм хæстытæ бирæ рауад се’хсæн, æмæ скифтæ 
сæ басæттынæн ницы фæрæзтой. Уæд дзы иу афтæ зæгъы: 
- Цы кусæм уый, скифты хæстонтæ? Уый нæхи цагъайрæг- 
тимæ куы хæцæм! Æмæ нæ искæй куы амарынц, уæд нæхæдæг 
лæмæгъ кæнæм: мах сæ куы ныццæгъдæм, уæд та нын уый фæстæ 
къаддæр цагъайрæгтæ уыдзæн. Гъе уымæ гæсгæ мæнмæ афтæ 
растдæр кæсы: ныууадзæм нæ арцтæ æмæ æрдынтæ, райсæм нæ 
15 

ехсытæ æмæ сыл уыдонæй æрцæуæм. Уымæн æмæ сæм цалынмæ 
хотыхтимæ бырсæм, хотыхтимæ нæ уыной, уæдмæ сæхи мах 
æмсæртæ æнкъарынц. Фæлæ нæ ехсытимæ куы феной, уæд бам- 
бардзысты, нæ цагъайрæгтæ кæй сты, æмæ, уый банкъаргæйæ, 
нæ ныхмæ æрлæууын сæ ныфс нал бахæсдзысты. 
Уыцы ныхæстæ фехъусгæйæ, скифтæ уайтагъд йæ фæндыл 
сразы сты. Цагъайрæгтæ скифты ехсытимæ куы федтой, уæд ма 
сæ схæцын дæр ферох - лидзæг фесты. 
ПБРСЫ ПАДДЗАХ ДАРИЙЫ 
ÆРБАБЫРСТ СКИФТÆМ 
Персы Паддзах Дарий Вавилон куы байста, Азийы мулк 
æмæ хæстон тых йæ дæлбар куы бакодта, уæд йæ ных сарæзта 
скифтæм. Уыдон уый размæ Мидимæ кæй ныббырстой æмæ 
сæ кæй ныддæрæн кодтой, уымæй сабырдзинады бадзырд кæй 
фехæлдтой, уый тыххæй сæ бафхæрын уыд йæ зæрды. Скифты 
ныббырсты размæ Азийы паддзахиуæг кодтой мидийæгтæ. 
Дарий скифтæм ныббырстмæ цæттæ кодта бирæ рæстæг, йæ 
дæлбар адæмтæм арвыста фидиуджыты. Паддзах дзы иутæй 
домдта æфсад æрцæттæ кæнын, иннæтæй æркуырдта наутæ, 
аннæтæ йын Фракийы Боспорыл хъуамæ сарæзтаиккой хид. 
Паддзахы æфсымæр Гистапсы фырт Артабан ын дзырдта, 
скифтæм стæры ма цу, зæгъгæ, нæ сæм бахæццæ уыдзынæ, куы 
сæм бахæццæ уай, уæд дæр сыл нæ фæуæлахиз уыдзынæ. Фæлæ 
йæм Дарий нæ байхъуыста æмæ, стæрмæ куы сцæттæ, уæд сахар 
Сусæй фенкъуысыдысты йе ’фсæдтæ. Уым иу персайнаг Эоба- 
зæн уыд æртæ фырты, се’ртæ дæр хъуамæ ацыдаиккой хæстмæ, 
æмæ фыд Дарийæ куырдта: иу ын дзы уæддæр ныууадзын. Пад- 
дзах ын зæрдæ бавæрдта, йæ хæлар кæй у æмæ йæм уæзданæй 
кæй хаты, уымæ гæсгæ йын æртæ фырты дæр ныууадзынæй. 
Эобаз тынг бацин кодта, йæ æртæ фырты дæр стæры цæуынæй 
кæй фервæзтысты, уый тыххæй. Фæлæ дзæгъæлы. Дарий йæ 
фæсдзæуинтæн бардзырд радта æртæ æфсымæры дæр ама- 
рын. Фæсдзæуинтæ паддзахы бардзырд сæххæст кодтой, æмæ 
афтæмæй æртæйæ дæр Сусы баззадысты. Мæрдтæй! 
16 

Дарий скифты егъаудæр цæугæдон Истрмæ (Дунаймæ) нæма 
бахæццæ, афтæ ныддæрæн кодта, сæхи, мæлæт кæмæн нæй, 
ахæмтæ чи хуыдта, уыдоны - гетты, финикийæгтæ та йæм 
сæхи æнæхæстæй радтой. Стæй йын Истрыл ионийæгтæ цы хид 
сарæзтой, ууыл бахызт Скифты зæхмæ. 
СКИФТЫ ПАДДЗАХАД 
Персы паддзах Дарий цыдæриддæр адæмты йæ дæлбар 
бакодта,уыдонæй иу дæр скифты хуызæн тыхджын хæстон 
нæ уыд. Иумæ дæр дзы скиф Анахарсисы хуызæн зындгонд 
ахуыргонд нæ уыд. Уыдоны хуызæн дзы аивадмæ æмхиц ничи 
уыд. Уæлдай тынгдæр та арæхстысты хæстон хъуыддагмæ. Сæ 
бæстæмæ сын-иу чи ныббырста, уый дзы-иу йæ мæлæт ссард- 
та, иуæн дæр дзы фæстæмæ раздæхæн нæ уыд, скифты куы нæ 
фæндыдаид, уæд. 
Скифтæ цæугæцард кодтой, уыдысты фосдарæг. Сæ цард 
æрвыстой саргъыл, уæрдæттæ æмæ цæугæ цатырты. Уымæ 
гæсгæ нæ арæзтой сахартæ, фидæрттæ, æмæ сын уыдон 
хъахъхъæнинаг нæ уыдысты. Цæст кæуыл нæ хæцыд, уыцы 
быдыртыл хæтыдысты, цæугæцард кодтой. Æмæ сæм-иу знаг 
куы æрбабырста, уæд-иу æй фыццаг рацу-бацуйæ сфæлмæцын 
кодтой, стæй-иу ын бæрзæйсæттæн цæф ныккодтой. 
Скифты тыгъд быдыртæ хъæздыг уыдысты цæугæдæттæ 
æмæ фосхизæнтæй. Геродот скифты стырдæр цæугæдæттæй ра- 
нымадта аст: Истр (Дунай), Тирас (Тиссæ), Гипанис (Днестр), 
Борисфен (Днепр), Пантикап, Гипакирис, Герр æмæ Танаис 
(Дон). 
ИУМÆЙАГ ЗНАГ 
Дарий Истры сæрты скифты зæхмæ куы æрбахызт, уæд 
йæ разы ничи æрлæууыд. Скифты паддзæхтæ уыцы рæстæг 
æрæмбырд сты Ныхасы æмæ уынаффæ кодтой, ахæм гæрзифтонг 
æмæ бирæнымæц знаджы ныхмæ тохы сæ цы кæнын хъæуы, 
ууыл. Æмæ æрцыдысты иу хатдзæгмæ: лæгæй-лæгмæ хæсты йыл 
иунæгæй кæй нæ фæуæлахиз уыдзысты, уый тыххæй сæ сыхаг 
адæмты æххуыс кæй бахъæудзæн. Фæдзырдтой сыхаг адæмтæ: 
17 

тавртæм, агафирстæм, невртæм, андрофагтæм, меланхлентæм, 
гелонтæм, будинтæм æмæ савроматтæм. Загътой сын, знаджы 
ныхмæ æмхуызон æмдыхæй куы нæ æрлæууæм, уæд нæ иугай 
фæцæгъддзæн. Сæ фæндоныл сын сразы сты гелонты, будинты 
æмæ савроматты паддзæхтæ æмæ зæрдæ бавæрдтой, сæ фарсмæ 
кæй æрбалæудзысты. Агафирсты, неврты, андрофагты, меланх- 
ленты æмæ таврты паддзæхтæ та сын загътой: «Уæхæдæг раздæр 
персайнæгты куы нæ бафхæрдтаиккат, уæд уын уæ курдиатыл 
мах дæр сразы уыдаиккам. Хуыцау дæр сымах æвварс уыда- 
ид... Ныр та Персмæ уæхæдæг куыд иунæгæй абырстат, афтæ 
æрбабырстой иунæг сымахмæ. Махæй ницы маст зонынц, æмæ 
ныр дæр сæ фыдæх раздæр райсын мах нæ хъæуы. Нæ бæстæм 
æрбабырсын та сæ мах нæ бауадздзыстæм».. 
Ахæм дзуапп фехъусгæйæ, скифтæ сфæнд кодтой 
персайнæгтимæ æргом хæсты ныхæй-ныхмæ не’рлæууын, æмæ 
хурыскæсæнмæ сæ фосыл сабыргай ахæцыдысты, цъайтæ æмæ 
суадæттæ зæххы бын æмбæхсгæ, арт æндзæрстой кæрдæгыл. 
Се ’фсад дыууæ дихы фæкодтой. Фыццаг къорды сæргъы 
æрлæууыд паддзах Скопасис. Уый йæ дæлбар бакодта савро- 
матты дæр. Знаг уыдоны ’рдæм куы фæуа, уæд сæ хæс уыд 
фæстæмæ-фæстæмæ суанг цæугæдон Танаисы (Доны) онг 
æнæсхæцгæйæ ацæуын, перс фæстæмæ куы фессæндой, уæд 
та сæ фæдыл рацæуын. Ацы æфсады уыдысты скифты æртæ 
паддзахады æфсæддонтæ. Иннæ æфсæддон къорды дæр уыдис 
æртæ паддзахады æфсæдтæ. Фыццаг дыууæйы - стыр паддза- 
хады сæргъы лæууыд паддзах Иданфирс, æртыккаджы пад- 
дзах та уыд Таксакис. Сæ æфсæддон къордимæ ма баиу сты 
гелонты æмæ будинты хæстонтæ. Уыдоны хæс та уыд, Пер- 
сы æфсадæй се ’хсæн бонцауы бæрц дæрддзæг куыд уа, афтæ 
фæстæмæ - фæстæмæ цæуын. Афтæмæй сæ хæстон хæс æххæст 
кæнын. Фыццаджыдæр персайнæгты сæ фæдыл хъуамæ басайд- 
таиккой, скифты фарс цы адæмыхæттытæ нæ рахæцыдысты, 
уыдоны зæххытæм. Кæд сæ Дарийимæ бархийæ схæцын нæ 
бафæндыд, уæд æнæбары куыд схæцыдаиккой, афтæ. Скифтæ 
та сæхи зæхмæ куыд раздæхтаиккой æмæ,фæуæлахизæн фадат 
куы уа,уæд персы æфсадимæ дæр схæцын. 
18 

СКИФТЫ ДЗУАПП ДАРИЙÆН 
Дарий йе ’фсæдтимæ рæвдз - рæвдз цыд скифты бæстæйы 
арфæй - арфдæр. Скифты æфсады куы суыдта, уæд сæ фæдыл 
бафтыд, фæлæ йæм уыдон бонцау дæрддзæгæй æввахсдæр 
нæ лæууыдысты. Уыимæ сæ ных сарæзтой, Персы ныхмæ сæ 
фарсмæ æрлæууын кæй нæ бафæндыд, уыцы адæмты зæххытæм. 
Афтæмæй хæсты цæхæры баппæрстой меланхленты, андрофаг- 
ты, неврты, агафирсты. Стæй та æрбаздæхтысты сæхи зæхмæ. 
Æмæ-иу рæстæгæй - рæстæгмæ Дарийы æфсады хицæн къорд- 
ты æрдæрæн кодтой. 
Афтæмæй хæсты рæстæг ныддæргъвæтин, æмæ йæ кæрон нæ 
зын д. Уæд Дарий арвыста минæвар скифты паддзах И данфирсмæ 
ахæм ныхæстимæ: «Диссаджы лæг дæ! Цы лидзыс мæ разæй, 
бар дæ куы ис дыууæйæ иу равзарын, уæд? Кæд дæ хъаруйæ 
мæ ныхмæ фæлæууын дæ ныфс хæссыс, уæд æрлæуу, ныууадз 
дæ хæтын æмæ мемæ схæц. Кæд дæхи æгæр лæмæгъ хатыс, уæд 
дæр хъуамæ æрлæууай, ныууадзай дæ лидзын æмæ æз, куыд дæ 
æлдар, афтæ мын хъуамæ æрбахæссай лæварæн зæхх æмæ дон 
æмæ райдай дæ ныхæстæ». 
Ацы ныхæстæн скифты паддзах Иданфирс радта ахæм 
дзуапп: «Мæ уавæр ахæм у, паддзах! Æз раздæр дæр ни- 
куы лыгъдтæн искæй тасæй æмæ ныр дæр дæуæй нæ лидзын. 
Ныр дæр мæхи дарын, сабыр царды рæстæджы куыд вæййы, 
афтæ. Уайтагъд демæ кæй не схæцыдтæн, уый дæр дын бам- 
барын кæндзынæн. Махмæ нæдæр сахартæ ис, нæдæр хуым- 
гонд зæххытæ. Æмæ сын нæ тæрсæм ныппырх кæнынæй, 
фæгæныстонæй. Фæлæ дæ кæд тынг фæнды цыфæндыйæ дæр 
немæ схæцын, уæд нын ис фыдæлты ингæнтæ. Ссарут - ма сæ 
æмæ ма бафæлварут сæ фехалын. Уæд базондзыстут, уыцы 
ингæнты тыххæй схæцдзыстæм, æви нæ, уый. Ныр та, цалынмæ 
нæхи бафæнда, уæдмæ мах сымахимæ не схæцдзыстæм. Уый 
дын (æз дзурын), хæст æмæ æхсармæ цы хауы, уый. Мæхицæн 
æлдарыл та нымайын æрмæстдæр Стыр Хуыцау Зевс æмæ Гес- 
тияйы - скифты ус - паддзахы. Дæуæн та лæварæн зæхх æмæ 
доны бæсты арвитдзынæн æндæр лæвæрттæ, дæу аккаг чи уа, 
19 

ахæмтæ. Дæхи мæнæн æлдар кæй рахуыдтай, уый тыххæй та 
мын додой дæ сæр кæндзæн!» 
Ахæм уыдис скифты дзуапп Дарийæн. 
СКИФТЫ ЛÆВÆРТТÆ ДАРИЙÆН 
Иу дзæвгар рæстæджы фæстæ, скифтæ куы бамбæрстой, 
персайнæгтæ сæ тыгъд быдырты æрдæгæххормаг - 
æрдæгæфсæстæй кæй сфæлмæцыдысты, уый, уæд скифты 
паддзæхтæ Дариймæ фидиуæгимæ арвыстой ахæм лæвæрттæ: 
цъиу, мыст, хæфс æмæ фондз фаты. Персайнæгтæ минæвары 
бафарстой, ацы лæвæрттæ цы нысан кæнынц, зæгъгæ. Фæлæ 
сын уый загъта, йæ хæс кæй у лæвæрттæ радтын æмæ уайтагъд 
фездæхын. Кæд,дам, персайнæгтæ уый бæрц зондджын сты, 
уæд сын уæхæдæг сæ нысаниуæг хъуамæ бамбарат. 
Минæвары фæстаг ныхæстæ персайнæгты тынг ныхъхъуы- 
ды кæнын кодтой. Дарийы хъуыдымæ гæсгæ, скифтæ ацы 
лæвæрттæй æмбарын кæнынц, сæхи йæ дæлбар кæй кæнынц, 
уый. Æмæ йын уымæ гæсгæ æрбахастой зæхх æмæ дон. Ома, 
мыст цæры зæххы бын æмæ адæймагау цæры йæ бæркæдтæй, 
хæфс цæры доны, цъиу тагъд кæй тæхы, уымæй тынгдæр у 
бæхы хуызæн, фаттæ та æвдисынц, скифтæ семæ схæцын фæнд 
кæй нал кæнынц. 
Ахæм ныхас ракодта Дарий, фæлæ йæ ныхмæ рацыд Гобрий 
(йæ уынаффæгæнæг). Лæвæртты нысаниуæг уый бамбарын код- 
та афтæ: «Кæд сымах, персайнæгтæ, цъиутау арвыл нæ атæхат, 
кæнæ мыстытау зæххы нæ абырат, кæнæ хæфсытау цъымарамæ 
нæ ныггæппытæ кæнат, уæд фæстæмæ нал аздæхдзыстут, уæ 
мæлæт ссардзыстут ацы фаттæй». 
СÆРГОЙ ФÆЦИ ДАРИЙ 
Уыцы лæвæртты нысаниуæг раиртасыныл персайнæгтæ 
куыд сагъæс кодтой, афтæ скифты бæхджын æмæ фистæг 
æфсæдтæ хæстифтонгæй фенкъуысыдысты персы ’рдæм. Скиф- 
ты æфсæдтæ хæстцомахъæй рæгъгай куы ралæууыдысты, уæд 
се’хсæнты тæрхъус агæпп ласта. Тæрхъусы ауынгæйæ, скифтæ 
йæ фæдыл ныййарц сты. Афтæмæй сæ хæстон рæнхъытæ 
20 

схъомпал сты, æмæ сæ лæууæн бынатæй хъæр-ахст хъуысын 
райдыдта. Дарий бафарста: знагмæ уыцы хъæр-ахст цы амоны? 
Скифтæ тæрхъус кæй расур - басур кæнынц, уый куы базыд- 
та, уæд йæ ’ввахс адæмæн, фылдæр хатт-иу уынаффæ кæимæ 
кодта, уыдонæн загъта: «Ацы адæм нæ æппын куы ницæмæ да- 
рынц, æмæ мæ ныр бауырныдта, Гобрий раст кæй райхæлдта 
скифты лæвæртты нысаниуæг. Ныр æй мæхæдæг дæр уынын, 
нæ хъуыддæгтæ цы уавæры сты, уый. Хъæуы нæ хорз ахъуыды 
кæнын, цæмæй æдасæй фæстæмæ нæхимæ ацæуæм». 
Гобрий йын афтæ зæгъы: «Паддзах! Æз æрыхъусæггагæй 
рагæй зонын, ацы адæм æнæбасæтгæ кæй сты. Ныр мæ уый ам 
ноджы тынгдæр бауырныдта,куыд нæ хынджылæг кæнынц, уый 
уынгæйæ. Гъе уымæ гæсгæ дын мæ фæндон у ахæм: æхсæв куы 
скæна, уæд нæм алыхатт куыд вæййы, афтæ æртытæ скæнæм, 
стæй, цалынмæ скифтæ Истрмæ нæ бахæццæ сты æмæ хид нæ 
фехæлдтой, кæнæ ионийæгтæ нæ ныхмæ сæрсæфæн фыдбылы- 
зы уынаффæ нæ рахастой, уæдмæ лæмæгъ хæстонты æмæ æппæт 
хæрджыты дæр ам бастæй хъысмæты æвджид ныууадзæм æмæ 
фæстæмæ аздæхæм». 
Гобрийы фæндон Дарийы зæрдæмæ фæцыд, æмæ, куыддæр 
æрталынг, афтæ æртытæ ссыгътой. Стæй æхсæвы тары рын- 
чын æмæ цæф хæстонты баст хæрджытимæ йæ лæууæн бына- 
ты ныууагъта, йæхæдæг цыма йæ сæйраг тыхтимæ скифтæм 
ныббырсынмæ цæу ы, у ыйау цæу гæдон Истрмæ йæ ных сарæзта. 
Лæмæгъ æфсæддонтæн хæс уыд æхсæвы дæргъы æртытæ 
ахуыссын ма бауадзын. Хæрджытæ та ныууагъта,цæмæй сын 
скифтæ, сæ уасын хъусгæйæ, ма бафиппайой, Дарий лидзæг 
кæй фæци, уый. 
Æхсæв-бонмæ дардмæ цæхæртæ калдтой персайнаг 
æфсадæй баззайæггæгты æртытæ,иунæгæй кæй баззадыс- 
ты, уый банкъардтой хæрджытæ æмæ сæ уасын фæтынгдæр 
кодтой, зæлыд дæрдты тыгъд быдыры. Æртытæ уынгæйæ 
æмæ хæрджыты уаст хъусгæйæ, скифтæ æнхъæл уыдысты, 
персайнæгтæ ма сæ бынаты сты. 
Куы сбон, уæд, Дарий дзæгъæлæй цы хæстонты ныууагъта, 
уыдон бамбæрстой сæ мæгуыры бон æмæ скифтæн лæгъзтæмæ 
21 

фесты, радзырдтой сын, æхсæвы цы æрцыд, уый. Скифтæ Да- 
рийы сайæн ми куы базыдтой, уæд сæ æфсæдты дыууæ къорды 
дæр баиу кодтой æмæ йæ фæсте асырдтой. 
ДАРИЙ КУЫД АИРВÆЗТ 
Дарийы æфсады фистæджытæ æмæ бæхджынтæ дæр уыд, 
стæй скифты зæххыл фæндæгтæ нæ зыдтой æмæ фæстæмæ сæ 
раздæры фæдыл цыдысты. Скифтæ та иууылдæр - бæхджын 
æфсад, стæй цыбырдæр фæндаг равзæрстой æмæ Истрмæ 
раздæр бахæццæ сты. Уым ионийæгтæн загътой, Дарий уын цы 
æмгъуыд загъта, уымæй фылдæр рæстæг рацыд, æмæ хид фе- 
халут, ма дзы тæрсут, мах æй æрдæрæн кæндзыстæм, мах уæ 
ссæрибар кæндзыстæм. 
Ионийæгтæ уынаффæ кæнын райдыдтой, цы бакæнæм, 
зæгъгæ. Иони хицæн æлдарæдтыл дихтæ уыд, æмæ сæ 
æлдæрттæ Дарийы фæрцы æлдариуæг кодтой. Уымæ гæсгæ 
скифты фæндыл æппæт нæ разы кодтой. Уæлдайдæр та Милеты 
æлдар Гистией. Уый фæндонмæ гæсгæ скифтыл сайдæй разыл- 
дысты. Фехъусын сын кодта, уæ фæндыл разы стæм, зæгъгæ. 
Стæй хид халын дæр райдыдтой скифты æрдыгæй. Барæй. Фат 
кæдæм нал хауд, уый бæрц хид куы райхæлдтой, уæд скиф- 
тыл се ’взаг ауагътой: «Скифтæ, сымах нæм æрбацыдыстут 
хорз фæндонимæ æмæ йæ цæфыл. Сымах нын бацамыдтат 
раст фæндаг, æмæ уын радимæ лæггад кæндзыстæм. Уæхæдæг 
æй уынут, хид куыд халæм. Афтæ цæмæйфæндыйæ дæр 
архайдзыстæм, цæмæй ссæрибар уæм. Уыимæ, цалынмæ мах 
хид халæм, уæдмæ сымах та персайнæгты куы бацагуриккат 
æмæ сæ куы ссарат, уæд сæ мах æмæ уæхи маст дæр райсут, 
уыдон уый сæхицæн бакуыстой». 
Ионийæгтæ ныр дыккаг хатт мæнгардæй разылдысты 
скифтыл. Раздæр ма сæм æрбарвыстой, паддзах Скопасис ра- 
замынд цы æфсады къордæн лæвæрдта, уый. Уæд сын загъ- 
той: «Ионийæгтæ! Мах зонæм, Дарий уын хид хъахъхъæнын 
æрмæст 60 боны æмгъуыдмæ кæй бабар кодта. Æмæ кæд 
уал бонмæ нæ раздæха, уæд хид ныууадзут æмæ фæцæут 
уæ хæдзæрттæм. Афтæмæй аххосджын нæдæр Дарийы раз 
22 

уыдзыстут, нæдæр - мах раз». Ионийæгтæ сын сæ фæндоныл сра- 
зы сты, зæрдæ сын бавæрдтой, фæлæ сæ фæсайдтой. Скифтæ сыл 
уæд баууæндыдысты æмæ фæстæмæ раздæхтысты. Ныр дæр та 
сыл баууæндыдысты æмæ та сæ сайды фесты: куыддæр скифтæ 
фæаууон сты, афтæ ионийæгтæ хид халын ныууагътой. 
Персайнæгтæ хидмæ бахæццæ сты æхсæвыгон æмæ йæ 
хæлдæй куы федтой, уæд ма фыртæссæй цы акодтаиккой, 
уый нал зыдтой. Дарийы æфсады разамынды уыдис иу мы- 
сираг, йæ хъæлæс тынг кæмæн нæрыд, ахæм. Истры был æй 
слæууын кодта, ардыгæй Гистиеймæ ныхъхъæр кæн, зæгъгæ. 
Гистией йæ фехъуыста. Йæ наутæ æрбатардта,æмæ ионийæгтæ 
хид кæронмæ сарæзтой. Афтæ фервæзт Дарий скифты азарæй. 
Ионийæгтыл та сбадт тæппуд æмæ уæйгæнæджы ном. Æмæ сæ 
скифтæ фидиссагæн дардтой. 
ХÆРДЖЫТЫ УАСТ 
Ацы хæсты-иу кæд Дарий, скифты фæдыл цæугæйæ, тыгъд 
æмæ æдзæрæг быдыртæй сфæлмæцыд, уæд скифты та хъыгдар- 
дтой персайнæгты хæрджытæ æмæ хæргæфсытæ. Сæ уастæй! 
0,о, сæ уастæй. Уымæн æмæ скифтæ нæдæр хæрджытæ дард- 
той, нæдæр сæм хæргæфсытæ уыд. Сæ уасын дæр сын никуы 
фехъуыстой, æмæ скифты бæхджын æфсады рæнхъытæ 
хæрджыты уасын змæста. Схъомпал-иу сты. Бирæ хатт-иу 
Дарийы æфсадмæ скифты ныббырсты рæстæг сæ бæхтæ, 
хæрджытыуасткуыайхъуыстой,уæд-иуфæстæмæфæзылдысты: 
фырадæргæй-иу сæ хъустæ фæгæмæл кодтой. Сæ ас æмæ конд 
дæр сæ тæрсын кодта. Фæлæ сыл тагъд ацахуыр сты - Дарийæн 
уый дæр ницы баххуыс кодта. 
АРБСЫ КУВÆНДОН 
Скифтæ куывтой Стыр Хуыцау Табитимæ æмæ бирæ зæдтæм. 
Уыдон Геродот бæтты бердзенты хуыцæуттимæ. Зæгъæм, Та- 
битийы хоны Гестия, Папей йын у Зевс, Апи-Гея, Гойтосир- 
Аполлон, Аргимпаса - Уæларвон Афродитæ, Фагимассад -По- 
сейдон. Фæлæ, дам, дзы иуæн дæр куырм табу нæ кодтой, суанг 
ма сæм дзы Аресы йеддæмæ кувæндон-галуан иуæн дæр нæ 
23 

уыд. Скифты зæххыл алы ран дæр Аресæй кодтой аргъуц, æмæ 
йын дзы уыд ахæм кувæндæттæ: пыхсæй-иу цыппæрдигъон 
егъау фæзуат хæхтæ самадтой, уыд хæрдмæ йæ дæргъæй чысыл 
къаддæр, йæ сæрыл дæр - цыппæрдигъон фæзуат, æртæрдыгæй- 
иу йæ фæрстæ бынмæ уыдысты цæхгæр уырдыг, цыппæрæм 
фарсы’рдыгæй йæм уыд схизæн. Уарынты фæстæ иудадзыг 
бынмæ кæй цыд, ссæндгæ кæй кодта, уымæ гæсгæ йыл алы аз 
дæр æфтыдтой 150 цæды уаргъ пыхс. Алы ахæм обауыл дæр 
сагъд уыд рагон æфсæн цирхъ. Уый уыдис Аресы кадæн сагъд. 
Цирхъмæ-иу æрвылаз дæр æрбакодтой нывонд кусæрттæгтæ: 
бæхтæ, стуртæ - иннæ зæдтæн цас æргæвстой, уымæй бирæ 
фылдæртæ. Кадджындæр сæм уыд бæх æргæвдын. Скифтæ 
хуытæ нæ дардтой, стæй сæ сæ бæстæмæ æмгæрон дæр нæ 
уагътой. 
Аресæн нывонд кусæрттæгтæ æргæвстой йæ кувæндон оба- 
уы рæбын. 
СКИФТÆ КУЫД КОДТОЙ КУСАРТ 
Æппæт зæдтæн æмæ бæрæгбæтты дæр скифтæ кусарт кодтой 
уыцы-иухуызон: кусæрттаджы-иу, йæ раззаг къæхтæ бæндæнæй 
бастæй, æрлæууын кодтой æргæвдджыты раз. Нывонд чи скод- 
та, уый-иу лæууыд кусæрттаджы фæсте бæндæны кæроныл 
хæцгæйæ. Уый-иу хъуамæ бæндæн фæстæмæ аивæзтаид, æмæ 
афтæмæй кусæрттаг зæхмæ æрхаудтаид. Цалынмæ уый зæхмæ 
хауа, уæдмæ йæ кувæг лæг нывонд кæны, цы зæды номыл 
æй æргæвдынц, уымæн. Уый фæстæ йын рæвдз йæ хъуырыл 
бæндæнæй къæппæджы цæг æртыхта, цæджы хъил-мæцъис 
атъыста, иуварс æй фæзылдта, æмæ кусæрттаг фæхуыдуг. Ныр 
ын стигъджытæ йæ царм хъуамæ феппарой. 
ГАЛ ФЫХТА ЙÆХИ 
Скифтæ, сæ бæстæйы хъæдтæ хæрзчысыл кæй уыд, уымæ 
гæсгæ кусæрттаг тыгъд быдыры сфыцынæн æрхъуыды код- 
той диссаджы мадзал. Нывондаг-иу куы бастыгътой, уæд-иу 
бавнæлдтой йæ фыд ын стджытæй фæхицæн кæнынмæ. Дзид- 
за-иу бавгæдтой сæхи арæзт егъау æрхуы æгты - дыхъусыгты, 
24 

цæджджинæгты, стджытæй та-иу сын сæ быны арт бандзæрстой. 
Афтæмæй гал фыхта йæхи. Зæгъæм, тыгъд быдыры сæм æгтæ 
нæ разынд, уæд та дзидза калдтой кусæрттаджы уæцъæфы, 
æнæхъæнæй дæр дзы цæуы, дон дæр ма-иу ыл акодтой. Стæй 
уæцъæфы бын стджытæй арт бакæн, æмæ сфыцдзæн. 
Дзидзатæ æмæ-иу хуылфыдзаумæттæ куы сфыхтысты, уæд 
дзы-иу чысыл хайæ нывонды хицау йæ зæды ном ссардта, 
стæй сæ зæхмæ йæ размæ æппæрста. Иннæ фыдызгъæл цыд 
фынгмæ. 
СÆ ХÆСТОН ÆГЪДÆУТТÆ 
Скифтæм уыд, абон адæймаджы зæрдæ кæмæй ныккæрзы, 
ахæм хæстон æгъдæуттæ. Скифаг хæстон-иу цы знæгты амард- 
та, уыдоны сæртæ хъуамæ ралыг кодтаид æмæ сæ æрбахастаид 
паддзахмæ. Уымæн æмæ, цал сæры æрбахастаид, уымæ гæсгæ 
йын хай уыд, цы фос æрбатæлæт кодтой, уымæй. Сæр чи не 
’рбахæсса, уымæн ницы лæвæрдтой. 
Уыимæ мард знæгты сæртæн сæ цъар кодтой исгæ, хъусты 
фæрсты-иу кард æруагътой, сæрыл хъуын кæм зад, уыцы хайы 
алыварс, стæй-иу хъуынтыл хæцгæйæ, сæр тых тылд акодтой, 
æмæ иу царм сæ къухты аззад. Æвæццæгæн, ирæттæм уæдæй 
баззад æртхъирæн ныхас: «Дæ сæры цъар дын айсдзынæн». 
Уæдæ Нарты кадджытæй зонæм, Сослан йе знæгты сæры 
цъæрттæ, рихитæ æмæ боцъотæй йæхицæн кæрц куыд хуыйын 
кодта, уый. 
Скифтæ дæр-иу сæры цъæрттæ галы фæрскæй ныссыгъдæг 
кодтой, къухæй-иу сæ баууæрстой æмæ сæ дардтой къухсæр- 
фæны бæсты идæттыл. Фылдæр дзы-иу кæмæ уыд, уый йæхи 
уæлдæр æнхъæлдта. Йæхицæн дзы пæлæзтæ чи бахуыйын код- 
та, ахæмтæ дæр сæм уыд. 
КАДЫ НУАЗÆН 
Алы æлдар дæр æрвылаз иу хатт йæ бардзырдмæ гæсгæ хæццæ 
кæнын кодта алыхуызон сæнтæ иу быркуыйы. Уырдыгæй сæн 
бануазын уыд кады хъуыддаг, æмæ уыцы кады аккаг уыдысты, 
знæгтæй амарын йæ къухы кæмæн бафтыд, æрмæстдæр уыдон. 
25 

Знаджы амарын кæмæн нæ бантыст, уыдон-иу бадтысты иу ран 
худинаджы бандоныл. Скифтæм уымæй æгаддæр ницы уыд. 
Уый хыгъд-иу, знæгтæй бирæ чи фæцагъта, уыдонмæ бахас- 
той кады дыгай нуазæнтæ, æмæ дзы алчидæр сæ дыууæйы дæр 
хъуамæ банызтаид иумæ. 
АРДБАХÆРД СКИФТÆМ 
Æфсымæрдзинад скæныны тыххæй скифтæ хордтой 
ард. Егъау дурын къус-иу байдзаг кодтой сæнæй, стæй-иу 
хæлæрттæй алчидæр, йе ’нгуылдзы туас фæтъысгæйæ, кæнæ 
йыл карды цыргъ æруадзгæйæ, йæхицæй туг рауагъта æмæ 
дзы-иу къусы сæнмæ ныттагъта. Стæй-иу къусы ауагътой цир- 
хъ, фæттæ, хæцæн фæрæт æмæ арц. Уый фæстæ дзы алчидæр 
хъуамæ ракодтаид æрдхæрæн ныхас æмæ нуæзта сæнæй. 
Къусæй-иу саходыдтой, ардбахæрдæн æвдисæн чи уыд, уыцы 
бæрнон лæгтæ дæр. 
СКИФАГ ДÆСНЫТÆ 
Скифтæм дæснытæ, зонынджынтæ, арфæгæнджытæ æмæ 
кæлæнгæнджытæ бирæ уыд. Дæсны фарстой донхæрисы 
къалиутæй. Егъау бæстытæ дзы-иу зæххыл æрæвæрдтой, 
стæй сæ-иу иугай равæрдтой æмæ афтæмæй дæсны фарстой, 
дзырдтой рынчынæн йæ низы аххосаг, цы ’рцæудзæн, уый. 
Уыцы дæсныйад уыдон истой сæ фыдæлтæй. Сылæнгæс-сы- 
лычъи нæлгоймаг дæснытæ та пайда кодтой сусхъæды хихты 
цъылынгæндтæй. Æртæ лыджы-иу æй акодтой, се’нгуылдзтыл- 
иу æй стыхтой æмæ, уыдон халгæйæ,фарстой дæсны. 
МÆРДÆГЪДÆУТТÆ 
Скифтæн-иу се ’лдар кæнæ паддзах куы амард, уæд уыдысты 
тынг фыдох. Раздæр уал ын-иу, паддзæхты кæм ныгæдтой, 
уым егъау дзыхъ-ингæн скъахтой, стæй-иу марды уæрдоны 
сæвæрдтой æмæ йæ ластой иу ранæй иннæ ранмæ. Афтæмæй- 
иу æй дыууиссæдз боны дæргъы æрзилын кодтой, æлдариуæг 
кæнæ паддзахиуæг цы зæххытыл кодта, уыдоныл. Алы ран дæр- 
иу адæм лыг кодтой сæ хъустæй чъылбыз, сæрыхъуынты бын- 
26 

дзыг, кардæй кодтой сæ къухыл тымбылæг лыг, цъæррæмыхсты- 
тæ кодтой сæ ныхтæ æмæ фындзтæ, сæ галиу къухтæ-иу 
фæхуынкъ кодтой фатæй. Мард иу ранæй иннæмæ ластой, 
фæстаг хатт кæмæ уыд, уыдон. Æппæт рæттыл дæр-иу зылд 
куы фæци, уæд æй ластой, паддзæхты кæм ныгæдтой, ингæн ын 
кæм скъахтой, уырдæм. Уым æй хъæмп лыстæныл æвæрдтой 
ингæны, йæ дыууæ фарсы йын-иу арцытæ зæххы æрсагътой, 
стæй йæ æмбæрстой фæйнæджытæй. 
Уæрм-ингæны йын йемæ æвæрдтой йæ номылустытæй иуы, 
дзагдар, хæринаггæнæг, бæхгæс, йæ хъахъхъæнджытæй иу, 
хабархæссæг, бæхтæ æмæ хæдзарон æндæр цæрæгойтæ. Кæй 
зæгъын æй хъæуы, раздæр-иу сæ ныххурх кодтой. Йемæ йын 
æвæрдтой сыгъзæрин кæхцытæ (æвзист æмæ æрхуы мигæнæнтæ 
даргæ дæр нæ кодтой). Æппæт уыдоныл-иу уый фæстæ бирæ 
сыджыт ныккалдтой, сарæзтой-иу дзы егъау обау, уыимæ, цас 
стырдæр уыдаид, ууыл архайдтой, кадыл æй нымадтой. 
Уый афтæ ныгæдтой сæ паддзæхты. Иннæ скифты дæр 
мардæй йæ æввахс хиуæттæ æвæрдтой уæрдоны æмæ йæ 
дыууиссæдз боны дæргъы ралас-балас кодтой æндæр рæтты 
цæрæг хæстæджытæм, хæлæрттæм. Алы хæстæг æмæ хæлар 
дæр ын йæхимæ кодта хист, уыимæ-иу цыдæриддæр æрцæттæ 
кодта, уыдонæй-иу æрæвæрдта марды раз дæр. 
Дыууиссæдз боны фæстæ-иу марды баныгæдтой. Сæхи та 
хисты фæстæ сыгъдæг кодтой(ахæм æгъдау сæм уыд) афтæ: 
фыццаг-иу сæ сæрыхъуынтæ зетийæ байсæрстой, стæй сæ код- 
той æхсгæ. Сæ буар та сыгъдæг кодтой тæфкалæг абанайы: æртæ 
хъилы-иу хæрдмæ кæрæдзийы æнцой схъил кодтой, стæй сæ-иу 
сæ нымæтæй æнгом æрбамбæрзтой. Ахæм цатыргонды астæу 
хъуамæ уыдаид донæй дзаг егъау мигæнæн, уым-иу сырх зынг 
дуртæ ныппæрстой, æмæ-иу цатыр доны тæфæй байдзаг. 
ÆГЪДАУЫА МАРД СКИФТÆ 
Скифтæ сæ фыдæлты æгъдæуттыл, диныл иузæрдион уы- 
дысты, тынг сæ нымадтой. Гадзрахатæй сыл-иу чи рацыд, 
уымæн æй нæ барстой, се знаг-иу фестад. Суанг йе ’фсымæрæн 
дæр, æмæ йыл марынæй нæ ауæрстой. Уыцы азар басыгъта пад- 
27 

дзах Скилы дæр ма. Уый уыд бердзенты хæрæфырт æмæ сын 
се’гъдæуттæ, сæ дин сусæгæй кодта. Уый тыххæй ма бердзен- 
ты сахар Борисфены йæхицæн хæдзар дæр сарæзта æмæ дзы 
æрцæрын кодта, уыдонæй йын цы ус уыд, уый. Ардæм арæх 
тындзыдта бердзенты бæрæгбæттæм. 
Скифтæ уый куы базыдтой, уæд йæ ныхмæ сыстадысты. 
Скил Фракиймæ алыгъд æмæ уым йæхи бамбæхста. Фæлæ йæ 
уым дæр йе ’фсымæр, йæ бæсты паддзахы къæлæтджыныл чи 
’рбадт, уый - Октамасад ссардта, баивта йæ Фракийы паддзахы 
знаг, йæ мады æфсымæр Ситалкæй æмæ йын йæ сæр ахауын 
кæнын кодта. 
Ахæм хъысмæт баййæфта зындгонд скифаг куырыхон лæг 
Анахарсисы дæр. Фæстæмæ скифтæм куы æрбаздæхт, уæд æм 
сæ зæрдæ фехсайдта, се ’гъдау, сæ дин йæ зæрдæмæ кæй нал 
цæуынц, æмæ сусæгæй бердзенты зæдтæм кæй кувы. Иуахæмы 
хъæдмæ, хибар ран бердзенты дины ’гъдау скæнон, зæгъгæ, куы 
ацыд, уæд æй иу скиф бафиппайдта æмæ паддзах Савлиймæ 
фæхабар кодта. Паддзах бынатмæ йæхæдæг атагъд кодта æмæ, 
Анахарсисы кувгæ куы федта, уæд æй фатæй бахста. Афтæ 
фæмард Анахарсис. Маргæ та йæ акодта йе’фсымæр Савлий. 
Анахарсис йæ дин кæй аивта, уый тыххæй скифты æхсæн ны- 
мады нæ уыд. Чи йæ зыдта, уый дæр-иу нæ саст, зоны йæ, ууыл. 
АМАЗОНКÆТÆ 
Фермодонты цардысты хæстцомахъ сылгоймæгтæ- 
амазонкæтæ. Скифтæ сæ нæлмарджытæ хуыдтой. Уымæн æмæ, 
цот кæмæй уагътой, уыцы лæгты, стæй, сæхæдæг цы лæппуты 
ардтой, уыдон дæр кодтой маргæ. Сæ чызджыты та ахуыр код- 
той хæстон хъуыддæгтыл. 
Иуахæмы бердзейнæгтæ семæ схæцыдысты. Ныддæрæн сæ 
кодтой. Уацары дзы кæй райстой, уыдон æртæ науы байдзаг 
кодтой æмæ сæ Сау денджызыл сæхимæ ластой. 
Денджызы астæу амазонкæтæ сæхи ныццавтой бердзейнæг- 
тыл æмæ сæ фæцагътой. Фæлæ наутæ куыд скъæрын, кæцырдæм 
здахын хъуыд, арæзнæимæ,наупæлæзтимæ, фыййæгтимæ куыд 
архайдтаиккой, уый нæ зыдтой, æмæ сæ денджызы уылæнтæ, 
28 

дымгæтæ рахæсс-бахæсс кæнын райдыдтой. Æрбахастой сæ 
Меотиды цады (Азовы денджызы) былгæронмæ, сæрибар скиф- 
ты зæхмæ. 
Ам амазонкæтæ рахызтысты былмæ æмæ тыгъд быдыры 
цоппай кæнын райдыдтой. Иу ран бæхрæгъауыл амбæлдысты, 
æрцахстой сæ, сбадтысты сыл æмæ Скифты зæхмæ стигъынмæ, 
исынмæ ,хуыснæджы цæуын райдыдтой. 
Скифтæ дис кодтой, чи сты адон, зæгъгæ, нæдæр сын се 
’взаг куы нæ æмбарæм, нæдæр нын сæ уæлæдарæс зындгонд 
куы нæ у, кæцæй нæм æрцыдысты? Æрыгон лæппу фæсивæд 
сын æнхъæл уыдысты æмæ семæ схæцыдысты. Хæсты фæстæ 
скифтæ амазонкæты мæрдтæй цалдæры федтой æмæ базыдтой, 
сылгоймæгтæ кæй сты, уый. Æмæ уæд сæ Ныхасы бауынаффæ 
кодтой: сылгоймæгты маргæ нал, фæлæ сæм арвитæм, 
амазонкæтæ цал сты, уый бæрц æрыгон лæппутæ. Уыдон сæм 
хъуамæ æввахс сæ цатыртæ райтындзой æмæ сæ фарсмæ цæрой, 
уыдон цæмæй цæрой, уымæй. Амазонкæтæ сæм-иу куы ныббыр- 
сой, уæд-иу семæ ма схæцой, фæлæ-иу сæ разæй лидзæг фæуой. 
Амазонкæтæ сæ фæсте куынæуал сурой, уæд фæстæмæ аздæхой 
æмæ та-иу сæ фарсмæ æрцæрой. Скифтæ афтæ бакæнын сфæнд 
кодтой, уымæн æмæ сæ хæстон сылгоймæгтæй - амазонкæтæй 
хъуыдис фидар цот - мыггаг. 
СКИФТÆ ÆМÆ АМАЗОНКÆТÆ 
Скифты æрвыст фæсивæд, сæ хистæртæ сын куыд бацамыд- 
той, афтæ бакодтой. Æмæ куыддæр сылгоймæгтæ бамбæрстой, 
тыхгæнæг не сты, уый, афтæ сæ æнцад сæ уагыл ныууагътой. 
Афтæмæй дыууæты цæрæн бынæттæ кæрæдзимæ бонæй-бон 
æввахсдæр кодтой. Лæппутæм дæр амазонкæтау бæхтæ æмæ 
хæцæнгарз йеддæмæ ницы уыд, æмæ сæ цардыуаг уыд иу - код- 
той цуан, цыдысты стæры. 
Æмбисбон-иу амазонкæтæ иугай-дыгай фæхицæнтæ сты 
æмæ цыдысты аууон рæттæм сæхи хъуыдыйы, хи сыгъдæг 
кæнынмæ. Скифтæ уый куы бафиппайдтой, уæд уыдон дæр 
афтæ кæнын райдыдтой. Æмæ-иу лæппутæй исчи амазонкæйы 
хибарæй куы баййæфта, уæд æй уый сургæ нал кодта, фæлæ- 
29 

иу æрæмуд йемæ. Ныхас кæнын, кæй зæгъын æй хъæуы, сæ 
бон нæ уыд, кæрæдзийы æвзаг не’мбæрстой. Амазонкæ-иу 
лæппуйæн къухæй бацамыдта, райсом ардæм йе ’мбалимæ кæй 
æрбацæудзæн, æмæ-иу ды дæр искæй демæ ракæн, зæгъгæ. 
Лæппу-иу фæстæмæ куы ’рбаздæхт, уæд-иу æппæт дæр радзырд- 
та æмæ дыккаг бон амынд бынатмæ цыд æмбалимæ. Уым-иу, 
кæй зæгъын æй хъæуы, æнхъæлмæ кæсгæ баййæфтой дыууæ 
амазонкæйы. 
Афтæ скифты фæсивæд се’ппæты дæр сæхицæн къæйттæ 
скодтой æмæ иумæ æрцардысты. Уыимæ дзы алчидæр йæхицæн 
сус кодта, фыццаг хатт дзы цы сылгоймагимæ уыд, уый. 
Лæгтæн сæ устыты æвзаг сахуыр кæнын сæ бон не сси, уый 
хыгъд устытæ базыдтой сæ лæгты æвзаг. Æмæ, кæрæдзи æмба- 
рын куы райдыдтой, уæд лæгтæ загътой амазонкæтæн: «Махæн 
ис ныййарджытæ, исбон. Дарддæр ахæм цард кæнын нæ бон 
нал у æмæ нæ уымæ гæсгæ фæнды нæхиуæттæм аздæхын æмæ 
нæ адæмимæ цæрын. Цомут махимæ, иунæг сымах уыдзыстут 
мах устытæ, æндæртæ нын нæ уыдзæн». Уæд сын амазонкæтæ 
радтой ахæм дзуапп: «Махæн нæ бон нæу уæ сылгоймæгтимæ 
цæрын. Уымæн æмæ не ’гъдæуттæ, нæ цардыуаг иу не сты... 
Мах фатæй æхсæм, арцытæ æхсæм æмæ бæхтыл дугъы уайæм, 
сылгоймаджы куыстыл та ахуыр не стæм. Уæ сылгоймæгтæ 
та, кæй ранымадтам, уыдон нæ зонынц, æххæст кæнынц сыл- 
гоймаджы куыстытæ, бадынц æмбæрзт уæрдæтты, цуан нæ 
кæнынц, æппын никæдæм цæуынц. Гъе уымæ гæсгæ семæ нæ 
бафидаудзыстæм. Кæд уæ фæнды, цæмæй мах уæ устытæ уæм, 
уæхæдæг та раст адæймæгтæ, уæд уæ ныййарджытæм фæцæут 
æмæ уæ фæллойы хай рахæссут. Куы æрбаздæхат, уæд, цæй, 
æмæ хицæнæй нæхицæн цæрæм». 
САВРОМАТТÆ 
Лæппутæ сæ устытæм байхъуыстой æмæ сæм фæстæмæ 
æрбаздæхтысты сæ фæллойы хаимæ. Уæд сын амазонкæтæ 
афтæ зæгъынц: «Мах куы ахъуыды кæнæм, ацы бæстæйы 
нæ цæрын хъæуы, уый, уæд фыртæсæй нæхицæн бынат нал 
фæарæм, у ымæн æмæ мах тыххæй сымах фестут æнæфыдæлтæ, 
30 

уæ бæстæйæн мах ракодтам стыр знаггад. Фæлæ сымах кæд 
фæнды мах сустытæ кæнын, уæд, цæй, æмæ иумæ афтæ 
бакæнæм: алидзæм ацы бæстæйæ æмæ æрцæрæм цæугæдон 
Танаисы (Доны) фаллаг фарс». 
Лæппутæ та уу ыл дæр сразы сты. Ахызтысты Танаисы сæрты, 
стæй æртæ боны цыдысты Танаисæй хурыскæсæны’рдæм, æртæ 
боны та Меотиды цадæй цæгаты ’рдæм. Æмæ æрцардысты, Геро- 
доты заман кæм цардысты, уым. Æмæ сæ рауад ног адæмыхатт - 
савроматтæ. 
Уæдæй фæстæмæ савроматты сылгоймæгтæ бахъахъхъæдтой 
сæ рагон æгъдæуттæ: сæ лæгтимæ, стæй æнæ уыдон дæр бæхтыл 
цыдысты цуаны, хæстмæ, дардтой сæ лæгтимæ æмхуызон 
уæлæдарæс. 
Савроматтæ дзырдтой скифты æвзагыл, фæлæ рагæй- 
æрæгмæ раст нæ, уымæн æмæ йæ амазонкæтæ сæ рæстæджы 
хорз нæ базыдтой æмæ йæ, сæ байзæддаг куыд фехъуыстой, 
афтæ сахуыр кодтой. Савроматтæм-иу чызг цалынмæ знæгтæй 
искæй нæ амардтаид, уæдмæ йын чындзы цæуыны бар нæ 
уыд. Гъе, уый фыдæй дзы-иу бирæтæ зæрондæй, æнæчындзы 
цыдæй амардысты. Уымæн æмæ уыцы æгъдау сæххæст кæнын 
алкæй къухы не’фтыд. 
СКИФАГ ÆРДХОРДДЗИНАД 
Скифтæ кæд цæугæцард кодтой, скъолатæ æмæ сæм академи- 
тæ кæд нæ уыд, уæддæр сæм ахуырмæ стыр тырнындзинад уыд, 
æмæ сæ рацыд бирæ зындгонд ахуыргæндтæ, бердзентæ (грекъ) 
æмæ иннæ адæмтæ дæр æмбисондæн кæй хастой, ахæмтæ. Ана- 
харсис та бахаудта æппæты зондджындæр авд стыр лæджы 
номхыгъдмæ. Анахарсис ахуыры фæдыл Бердзенты бæстæмæ 
куы бафтыд, уæд ыл уым амбæлд иннæ ахуыргонд скиф Токса- 
рид. Уæд федтой фыццаг хатт кæрæдзи. Анахарсис паддзæхты 
мыггагæй уыд, Токсарид та - хуымæтæг адæмæй. Уый Берд- 
зенты бæстæйы куы сахуыргонд, уæд уым цæргæйæ баззад. 
Фæлæ йæ кад æмæ намысы кой скифтæм æрбахæццæ. Анахар- 
сис дæр æй æрыхъусгæйæ зыдта. Æмæ кæрæдзийыл тынг бацин 
кодтой. Анахарсисæн æхсызгон уыд, æцæгæлон бæстæйы ахæм 
31 

стыр ахуыргонд æмбæстагыл кæй фембæлд. Токсариды зæрдæ 
та барухс, Анахарсисы фенгæйæ йыл йæ Райгуырæн бæстæйы 
комытæф кæй æрбакалд, йæ ныхæстæй та йæ Фыдыбæстæ, 
рагæй кæм нал уыд, уый йæ разы кæй сыстад. 
Токсарид кæд бердзентæм цæргæйæ баззад, уæддæр йæ 
удыхъæд нæ аивта, скифæй баззад. Уымæн æвдисæн у ра- 
гон бердзейнаг фыссæг Лукианы (цард 420-180 азты) уацмыс 
«Токсарид кæнæ æрдхорддзинад». Уым Токсарид бердзей- 
наг ахуыргонд лæг Минесиппимæ быцæуы скифты тыххæй 
дзургæйæ цы уарзондзинады æнкъарæнтæ æвдисы,сæ цардæй 
æрдхорддзинады фæдыл цы цаутæ дзуры,уыдон сæ бердзентæй 
сисынц уæлдæр. Ууыл басæтты Минесипп йæхæдæг дæр. Æз 
уын дзы ракæндзынæн цалдæр. 
- Фыццаджыдæр дын радзурдзынæн, - зæгъы Токсарид 
Минесиппæн, - мах, ома, скифтæ, æрдхæрдтæ куыд кæнæм, 
уый. Сымахау дзаг фынджы уæлхъус нæ, стæй иумæ кæй 
байрæзтысты кæнæ сыхæгтæ кæй сты, уый тыххæй дæр нæ. 
Адæймаджы, дам, хорзæй, хъæбатырæй, лæгдзинæдтæ 
равдисынхъомæй куы базонæм, уæд иууылдæр фæтырнæм 
æрдхорд дзы скæнынмæ. Уый тыххæй алчидæр архайы 
æрдхорддзинады аккаг хъуыддæгтæ кæныныл. Æмæ нæ искæй 
куы равзары, уæд бацæдис вæййынц, стæй стыр ард бахæрынц: 
иумæ хæларæй кæй цæрдзысты, куы бахъæуа, уæд та кæрæдзийы 
сæраппонд сæ цард дæр кæй ратдзысты. Æмæ сæ ардбахæрд 
мæлæты бонмæ кадимæ æххæст кæнынц. Ард чи фæхæры, уы- 
дон сæ æнгуылдзтæй туг рауадзынц иу нуазæн къусмæ, сæнимæ 
йæ схæццæ кæнынц. Уый фæстæ сæ цирхътæ кæрддзæмтæй сла- 
сынц, дыууæ дæр кæрæдзиуыл фидар æрхæцынц æмæ афтæмæй 
сæны къус иумæ бануазынц. (Ис, скифтæй чи баззад, згъæрæй 
конд ахæм рагон фæлгонц, уым дыууæ лæджы, кæрæдзийыл 
ныххæцгæйæ, иу къусæй иумæ нуазынц). Ахæм ардбахæрды 
фæстæ, царды ахæм тых нæй, уыдон чи фæхицæн кæна. Æрдхорд 
скæнæн та ис æрмæстдæр æртæ адæймагимæ. Бирæ æрдхæрдтæ 
кæмæн ис, уый сæм уагъд сылгоймагæй кадджындæр нæ уыд. 
Мах афтæ хъуыды кæнæм æмæ, дæ ардбахæрд бирæтыл куы уа- 
рай, уæд дзы тых нал вæййы, - зæгъы Токсарид. 
32 

ДАНДАМИД ÆМÆ АМИЗОК 
Иу рæстæджы скифты иу хай цæугæдон Доны фæйнæфарс 
æрбынат кодта. Уæд æнæнхъæлæджы галиуварсы цæрджытæм 
ныббырста, йæ бæхджынтæ дæс мины, йæ фистæг æфсад 
та æртæ хатты фылдæр кæмæн уыдысты, ахæм тыхгæнæг. 
Тынг фыдбылызтæ сын скодтой. Ныббырст æнæнхъæлæджы 
кæй уыд, уый аххосæй æвиппайды йæ ныхмæ æрлæууын нæ 
бафæрæзтой, æмæ дзы иутæ мард фесты, иннæтæ уацары ба- 
хаудтой, чи та Доны иннæ фарсмæ лидзæг фæци. Знаг уайта- 
гъд æмбырд кæнын райдыдта, цы исбон байста, уый, цатырты, 
уæрдæтты цыдæриддæр уыд, уыдон хаста, сылгоймæгтæн тых- 
ми кодта, уацайрæгты бæстытæй иу ранмæ сыфцæй ластой. 
Уацайрæгтимæ уыд Амизок дæр.Цыппар боны йеддæмæ 
нæма цыд, Дандамидимæ сæ тугæй ард куы бахордтой, 
кæрæдзийæ æрдхæрдтæ куы загътой, уæдæй. Амизочы куы 
фæцæйластой, уæд йæ тыхсты, йæ зын уавæры æххуысмæ сидт 
йе ’рдхорд Дандамидмæ. Уый, йæ ном айхъусгæйæ, базыдта 
Амизочы хъæлæс æмæ атындзыдта йе ’рдхордæн истæмæй бах- 
хуыс кæнынмæ. Доны фаллаг фарсмæ баленк кодта. Уым æй 
фыдгæнджытæ æрцахстой. Сæ балхонмæ йæ куы бакодтой, уæд 
дзы куырдта йе ’рдхорд Амизочы уацарæй суæгъд кæнын. Цы 
ратдзынæ йæ сæрмæ, уый бæрц егъау хъæздыгдзинад дæм цы ис, 
зæгъгæ, йæ куы бафарста, уæд ын дзуапп радта: «Цыдæриддæр 
мæм хъæздыгдзинад уыд, уыдон сымах байстат. Гом -гæрццæй 
баззадтæн, кæд уын афтæмæй истæмæн бæззын - табуафси. 
Кæд дæ фæнды, уæд мæн йæ бæсты бауром æмæ, цы фæнды, 
уый мын кæн». Уæд ын уый афтæ: «Мæ бон дæ бауромын нæу, 
тыхгæнæг нæ дæ, курынмæ æрбацыдтæ. Цы дæм ис, уыдонæй 
исты ныууадз æмæ де ’рдхорды акæн». 
Дандамид æй бафарста, цы дзы куры, уымæй. Уый дзы 
æркуырдта йæ цæстытæ. 
Дандамид дызæрдыг дæр нæ акодта, разыйы дзуапп рад- 
та. Йæ цæстытæ йын куы скъахтой, уæд ын радтой йе ’рдхорд 
Амизочы. Дандамид, Амизокыл æнцой кæнгæйæ,иумæ бацы- 
33 

дысты Доны былмæ, стæй кæрæдзийы фæдыл - разæй Амизок, 
афтæмæй фаллаг фарсмæ баленк кодтой. 
Тыхгæнджытæ, уыцы цау фенгæйæ, бамбæрстой, цы 
адæмимæ сæ схæцын бахъæудзæн, уый, æмæ, цы фæллой бай- 
стой, уый ныууадзгæйæ, æхсæвы лидзæг фесты. Скифтæ та 
ноджы тынгдæр сæ уды фарнæй ныббуц сты, сæ хæлардзинад 
фæтыхджындæр. Уæлдайдæр, Амизок йæ цæстытæ куы скъах- 
та, уæд. Ме ’рдхорд Дандамид, дам, мæн фервæзын кæныны 
тыххæй куы бакуырм, уæд æз та цæсты рухсимæ цæрон, 
зæгъгæ. Скифтæ сæ иунæгæй, æвæгæсæгæй нæ ныууагътой, 
æхсæны фæллойæ сын хай кодтой, аудыдтой сыл, стыр кад 
сын уыд се’хсæн, сæ диссаджы хæлардзинад æмæ кæрæдзиуыл 
иузæрдиондзинад уыд сæ ныхасы сæр. 
БЕЛИТТ ÆМÆ БАСТ 
Иуахæмы дыууæ æрдхорды Белитт æмæ Баст иумæ 
цуаны ацыдысты. Домбай сæ размæ бабадт æмæ иу уысм Бас- 
тыл йæхи ныццавта, бæхæй йæ раппæрста, йæ быны йæ ра- 
кодта, йæ хъуыры йын йæ дæндæгтæ ныссагъта, дзæмбытæй 
йæ фæйнæрдæм рæдувы. Белитт йæ бæхæй æргæпп ласта, 
домбаймæ фæстæрдыгæй базгъордта, къухтæй йæ ацахста, ар- 
хайдта, цæмæй йын йе’рдхорды феуæгъд кæна, уый тыххæй 
йын йæ хъæлæсы йæ къух атъыста. Домбай æппынфæстаг Бас- 
ты æрдæгмардæй фæуагъта æмæ Белиттыл йæхи ныццавта. 
Амардта уый дæр, фæлæ ма Белиттæн бантыст домбайы риуы 
йæ цирхъ ныссадзын. Æмæ æртæ дæр иумæ амардысты. 
Скифтæ сæ бавæрдтой дыууæ обауы бын: иуы - дыууæ 
æрдхорды, чысыл фалдæр иннæйы та - домбайы. 
СКИАУРЫ ЗОНДАМЫНД ЙÆ ФЫРТТÆН 
Нæ рагфыдæлтæ скифты зындгонд паддзах Скилур цард 
2400 азы размæ, уыд ын 80 фырты. Йæ адзал куы æрхæццæ, уæд 
се ’ппæтмæ дæр фæдзырдта, алкæмæй дæр дзы иу фат райста 
æмæ фатты куырисбаст фидар бакодта. Исчи ма уæ сæ афтæмæй 
асæттæд, зæгъгæ сæм фатты баст радта. Афæлвæрдтой, фæлæ 
дзы никæй бон сси сæ фыды ныхас сæххæст кæнын. Уæд Ски- 
34 

лур фаттæ райста æмæ сæ иугай ныссаста. Гъе, афтæ, мæ хуртæ, 
зæгъгæ, сын загъта, иумæ - æнгом, æмзондæй куы цæрат, уæд 
уыл ничи никуы фæтых уыдзæн. Хицæнтæй куы уат æмæ 
кæрæдзи куы нæ æмбарат, куы хылтæ кæнат, уæд та уыл 
алчидæр афтæ тых уыдзæн. 
Скилуры зондамынд абоны ирæттæн бæргæ зонды хос куы 
фæуаид, уæд нæ алы хъуыддаг дæр æнцондæрæй нæ къухы 
æфтид æмæ нын фесæфынæй тас дæр нал уаид. 
СКИФТЫ ФЫДÆЛ ТАРГИ 
Скифты фыдæл уыд Тарги. Историйы фыд Геродот æй хоны 
Таргитай. 
Номы кæрон тай у бердзенаг дзырдты кæрон, мæнæ гуырдзы 
ирон нæмттæм кæрон и куыд афтауынц, афтæ йæ Геродот дæр 
Таргимæ бафтыдта, æмæ дзы рауад Тарги-тай. Ирæттæ та йæм 
бафтыдтой разæфтуан уæ-уас æмæ дзы рауад Уастырджи. 
Таргитайæн, Геродот куыд фыссы, афтæмæй таурæгъмæ 
гæсгæ уыд æртæ фырты: сæ нæмттæ Липоксаис, Арпоксаис 
æмæ Колаксаис. Уыдонæй равзæрдысты скифтæ. Сæ нæмтты 
бердзенаг кæрæттæ сты - ксаис-тæ, сæ бындуртæ амонынц: 
Липо - зæхх, Арпо - дон, Кола - хур. Æрдзы æртæ хорздзинады: 
хур, дон æмæ зæхх. Уыдон амонынц ирон цины фынджы æртæ 
уæливыхы дæр. Хуыцау адæмæн цæрынæн цы æртæ хорзæхы 
радта, уыдон. 
ТОМИРИС - ТОМÆ - ТАМАРÆ 
Скифтæ æмæ амазонкæтæ иумæ кæй бацардысты, уый фыссы 
Геродот, æмæ уыдонæй равзæрдысты сæрмæттæ. Сылгоймаг- 
хæстон амазонкæты æмæ скифты туг баиу сæрмæтты уæнгты. 
Уый фæзынд сæ удыхъæд æмæ зондахастыл дæр. Сылгоймаг 
сæрмæттæм йæхи æнкъарын райдыдта сæрибардæрæй. Æмæ 
сæрмæттæм фæзынд ус-паддзæхтæ. Мах дзы ахуыргонд исто- 
рикты фæрцы зонæм Томирис, Тиргатао æмæ Амагæйы. 
Томирисæн йæ паддзах мой куы амард, уæд йæхæдæг 
æрлæууыд паддзахады сæргъы - ссис скифаг знæм массагетты- 
сакты ус-паддзах. Йæ паддзахад, историйы фыд Геродот куыд 
35 

фыссы, афтæмæй уыд Хъаспы денджызы ныгуылæнварс æмæ 
хæццæ кодта суанг Фæскавказмæ, цæугæдон Къуары къабаз 
Араксы (Кизилсу) былгæрæттæм. Аракс уæд егъау цæугæдон 
уыд, наутæ дзы цыдысты. 
Нæ азнымады размæ 530 азы Томирисы паддзахадмæ ныб- 
бырста, Хæстæг Хурыскæсæн паддзахæдтæ Вавилон, Миди, 
Месопатами æмæ æндæр паддзахæдтæ чи басаста, уыцы зынд- 
гонд персайнаг паддзах Кир. Уый Персы паддзахиуæг кодта 29 
азы, æмæ йын тыхгæнæг тых нæ ардта, афтæмæй йæ паддзахады 
арæнтыл фæйнæрдæм ахæцыд. Массагетты йæ дæлбар бакæнын 
æнæсхæцгæйæ фæнд кодта. Йæ æфсад цæугæдон Араксы рахиз- 
фарс куы æрæвæрдта, уæд Томирисмæ минæвæрттæ барвыста, 
кургæ дæ кæнын, зæгъгæ. Ус-паддзах ын йæ мæнгарддзинад ра- 
хатыдта æмæ йын «нæ», зæгъгæ, загъта. 
Кирæн йæ сайæн мийæ куы ницы рауад, уæд цæугæдон Арак- 
сыл рæстæгмæйы хидтæ аразын райдыдта. Томирис уый куы 
базыдта, уæд æм æрбарвыста: «Дæхи фыдæбонæй ма мар, кæд 
дын мемæ æнæсхæцгæ нæй æмæ дæ мах зæххыл схæцын фæнды, 
уæд æз ме ’фсад æртæ бондзыд дарддæр акæндзынæн, æмæ 
цæугæдоны сæрты æдасæй, æнцонæй æрбахиздзынæ. Науæд та 
ды æртæ бондзыд дæрддзæг фæстæмæ акæн де ’фсад». 
Кир йæ уынаффæгæнджытæм фæдзырдта, æмæ йын уы- 
дон Крезæй фæстæмæ иннæтæ загътой, ацырдæм сæ æрбауадз, 
зæгъгæ. Крез ын загъта: «Цæугæдоны сæрты сæ ку ы æрбауадзæм, 
æмæ ныл афтæмæй куы фæуæлахиз уой, уæд дын дæ паддза- 
хады быныхъæр суадздзысты. Мах куы ахизæм цæугæдоны 
сæрты, уæд та сыл цæмæй фæуæлахиз уæм, уымæн æз зонын 
иу хин ми. Массагеттæ хъал цард нæ кæнынц, тынг хъæздыг не 
сты, нæ зонынц нозт æмæ цæлы фынгтæ. Æмæ уымæй фæпайда 
кæнæм». 
Киры йæ фæдыл асайдта Крезы фæндон, æмæ цæугæдоны 
сæрты ахызт. Массагетты зæххыл иу бондзыды бæрц куы ба- 
цыд, уæд уым æррæсæн, æрбынат кодта, бирæ фос ныццагъта, 
дзаджджын фынгтæ хæрд æмæ нуæзтæй æрæвæрдта, йе ’фса- 
ды лæмæгъдæрты сын семæ ныууагъта, йæхæдæг йæ сæйраг 
тыхтимæ фæстæмæ рацыд. Массагетты æфсæдты æртыккаг 
36 

хай сæм ныббырста, ныддæрæн сæ кодта, стæй цæлы фынг- 
тыл хæрд æмæ сæнæй сæхи хорз федтой. Æнахуырæй арасыг 
сты æмæ ныффынæй сты. Кир сæм ныббырста æмæ ма йын цас 
басæттинаг уыдысты фынæйæ. Сæ фылдæры сын уацары райс- 
та. Уыдонимæ Томирисы фырт Спаргаписы дæр. 
Томирис хабар куы базыдта, уæд Кирмæ æрбарвыста: 
«Уæхæдæг бафсис кæмæй нæ зонут, уыцы карз нозты фæрцы, 
хъаруйæ æргом хæсты нæ, фæлæ мæнгардæй фæуæлахиз дæ 
мæ фыртыл. Гъемæ ныр байхъус мæ хорз фæндонмæ. Радт 
мын мæ фырты æмæ дзæбæхæй цæугæ кæн мæ зæххæй, кæд 
мын ме ’фсады æртыккаг хай бассæстай, уæддæр. Афтæ куы 
нæ бакæнай, уæд дын ард хæрын, Массагеттыл армдарæг Хуры 
Хурзæринæй, кæд тынг æнæфсис тугмондаг дæ, уæддæр дæ æз 
бафсаддзынæн тугæй». 
Спаргаписæн йæ нозт куы æрцыд, уæд, цы уавæры ис, уый 
куы бамбæрста, уæд бæстытæй йæхи суæгъд кæнын кодта æмæ 
йæхи къухтæй йæхи ныххурх кодта. 
Схæцыдысты Томирис æмæ Киры æфсæдтæ. Геродот куыд 
фыссы, афтæмæй фыццаг фæхæцыдысты фаттæй, стæй бацы- 
дысты лæгæй-лæгмæ хæсты. Иу дæр дзы иннæмæн басæттын нæ 
куымдта. Фæстагмæ массагеттæ фæуæлахиз сты. Бирæ фæмард 
дыууæтæй дæр. Фылдæр та - персайнæгтæй. Тохы фæмард 
номдзыд паддзах Кир дæр. Томирис æй мæрдты æхсæн ссарын 
кодта, сæны лалымы адæймаджы туг ныккæнын кодта æмæ дзы 
афтæмæй Киры сæр нытътъыста: «Гъа ныр, адæймаджы тугæй 
не ’фсæстæ, æмæ дын нæ загътон, æз дæ дзы бафсаддзынæн», - 
загъта ма Томирис. Йæ ном нæм æрхæццæ æртæ хуызы: Томæ, 
Тамар æмæ Тамарæ. 
АМАГÆ 
Сæрмæтты ус-паддзахтæй иу уыд Амагæ. Йæ паддзахад 
æрæнцад Сау денджызы цæгатварс, абон горæт Херсон кæм 
ис, уырдæм æввахс. Уæды Херсонесы, Таврийы, Сау денджызы 
былгæрæтты цардысты бердзентæ. 
Амагæмæ паддзахиуæг кæнын æрхауд æнæнхъæлæджы. 
Паддзах уыд йæ лæг Медосаккæ. Уый - нозтуарзаг, æдзух 
37 

къуымæлдзæф æмæ расыг кæй кодта, уымæ гæсгæ Амагæ пад- 
дзахы рохтæ йæхимæ райста. Ус-паддзах та ахæм сси, æмæ йæ 
кад дæрдтыл айхъуыст, хорзæй йæ базыдтой бердзенæгтæ дæр 
æмæ йемæ фидыдад сфидар кодтой, хæлар сыхæгтæй цардыс- 
ты, базар кодтой, кæрæдзимæ цыдысты. 
О, фæлæ бердзенæгты хъыгдардтой скифтæ, бырстой сæм, 
мардтой сæ, сæ фæллой сын тæлæт кодтой. Æмæ уæд Амагæмæ 
æрхатыдысты, уыдон дæр сымахæй куы сты, зæгъ-ма сын, æмæ 
нæм ма бырсой, æнцад цæрын нæ бауадзой, зæгъгæ. 
Амагæ сын сæ курдиат сæххæст кодта. Фæлæ йæ скифты 
уыцы паддзах хъуыды дæр не ’ркодта, сæ кæнон нæ ныу- 
уагътой. Уæд Амагæ иу райсом 120 бæхджынæй æфсад ам- 
бырд кодта, æмæ фæцагайдтой скифты уыцы паддзахадмæ, 
222 километры дæрддзæгмæ. Бон æмæ æхсæв цыды фæстæ 
сæм сæумæдæвдæгæй бахæццæ сты. Уымы паддзахы цæрæн 
бынат хъахъхъæнджытыл æнæнхъæлæджы дзæхст-дзæхстæй 
ралæууыдысты... Басастой сæ. Паддзахы æрцахстой, æмæ 
йæ амарын кодта. Йæ бынаты йын йæ фырты баурæдта æмæ 
йын, æртхъирæн кæнгæ, ныффæдзæхста, куыд никæмæ уал 
лæбурой, афтæ! 
ТИРГАТАО 
Тиргатао уыд сæрмæтты знæм искоматты паддзахы чызг. 
Моймæ æрцыд бердзенаг синдты паддзах Гекатеямæ. Гекатея 
йæ паддзахы бынатæй фæхаудта, фæлæ йын æй йе знæгтæй 
байста Боспоры паддзах залым Сатир. Уый дæр бердзенаг уыд 
æмæ йын æй радта. Æрмæст Гекатеяйæ æрдомдта йæ цардæмбал 
Тиргатаойы амарын æмæ йын йæ чызджы ракурын. 
Гекатея Сатиры сиахс баци, фæлæ Тиргатаойы уарзгæ кæй 
кодта, уымæ гæсгæ йæ йæ зæрдæ амарын нæ бакуымдта. Фидары 
йæ бакодта æмæ йын хъахъхъæнджытæ сæвæрдта. Тиргатаойæн 
куыддæртæй алидзын бантыст æмæ йæ цæгатмæ афардæг. Иæ 
фыды удæгасæй нал баййæфта. Йæ бынаты паддзахиуæг кодта 
æндæр. Уыимæ кæрæдзи хорз бамбæрстой æмæ сæ цард баиу 
кодтой. 
38 

Тиргатао йæ лæгимæ се ’фсад æрбамбырд кодтой, æххуысмæ 
фæдзырдтой иннæ знæмтæм дæр æмæ ныббырстой Сатир æмæ 
Гекатеяйы бæстæтæм. Ныддæрæн, ныппырх сæ кодтой. Сатир 
æмæ Гекатея йын лæгъзтæмæ фесты, фидыдад æрцагуырдтой 
Тиргатаойæ. Уыимæ йæм Сатир амынæты æрбарвыста йæ фырт 
Метродоры. 
Сатир æгъатыр æмæ мæнгард лæг уыд: арф ахъуыды код- 
та, йæ фыдызнаг Тиргатаойы куыдæй амара, ууыл. Цыма йыл 
гадзрахатæй рацыдысты æмæ дзы лидзгæ акодтой, афтæ йæм 
барвыста йæ хæлæрттæй дыууæйы. Уыдон дзы тынг лæгъзтæйæ 
курынц, цæмæй сæ бауазæг кæна, Сатирæй сæ бахъахъхъæна. 
Сатир та Тиргатаойæ хъæддыхæй домы сæ радтын. 
Сатиры хæлæрттæн куыддæр фадат фæци, афтæ Тиргатаомæ 
сæ хæцæнгарз систой, фæлæ цирхъы цæф æрцыд йæ згъæр 
ронмæ, æмæ сылгоймаг æвыдæй баззад. Сусæгæй марджыты 
æрцахстой, хъæддыхæй сæ æрфарстой, æмæ фыдæвзарæнты 
рахъæр кодтой Сатиры фыдвæнд. Тиргатао Сатиры бæстæм 
ныббырста, дур дзы дурыл нал ныууагъта. Сатирæн фырмæстæй 
йæ зæрдæ аскъуыд. Йæ бынаты æрлæууыд Горипп. Уымæн тых 
æмæ амæлттæй йæ къухы бафтыд Тиргатаоимæ бафидауын. 
АМАЗОНКÆТÆ ÆМÆ МАЧЪБДОЙНАГ 
Алыксандр Мачъедойнаг йæ хæстон стæры рæстæг 
Амазонкæты зæххы арæнмæ куы бахæццæ, уæд æм рарвыстой 
ахæм фыстæг: «Мах дæм, нæ зæхмæ цалынмæ нæ ныббырстай, 
уæдмæ фыссæм, уымæн æмæ нæ нæ фæнды, дæ райгуырæн 
бæстæмæ æгадæй аздæхай, уый. Мах нæ кадыл мард стæм 
- цæттæ стæм тохмæ. Знагыл куы фæуæлахиз уæм, æмæ 
лидзæг куы фæуа, уæд æнустæм йæ худинаг баззайдзæн æмæ 
фæфидиссаг уыдзæн. Куы ныл фæуæлахиз уа, уæд та фæуæлахиз 
уыдзæн сылгоймæгтыл. Гъе афтæ, паддзах Алыксандр, кæс, 
цæмæй дæуыл ахæм æмбисонд ма æрцæуа. Ахъуыды кæн æмæ 
нæм дзуапп ныффысс - нæ хæстонты ссардзынæ нæ арæнтыл». 
Дуне басæттинаг Алыксандр бафиппайдта, амазонкæтæ 
иннæ сылгоймæгтæй бæрзонддæр, рæсугъддæр, æрхъуыды- 
джындæр æмæ æнæниздæр кæй сты, дарынц хуызджын 
39 

уæлæдарæс, хæцынц æвзист рæхойæнтæй. Фæлæ ахæм зонд- 
джын сты, уый æнхъæл сын нæ уыд. Ахъуыды кодта сæ ныха- 
сыл æмæ семæ схæцынмæ йæ ныфс нал бахаста. 
СЫГЪЗÆРИН УÆАИВЫХТÆ 
Амазонкæтæ Алыксандр Мачъедойнагæн иуахæмы йæ разы 
æрæвæрдтой сыгъзæрин уæливыхтæ - сыгъзæрин тъæпæн- 
тæгондæй. Уый сыл бадис кодта æмæ сæ фæрсы: 
- Уый та куыд? Уæхæдæг дæр сыгъзæрин хойраг хæрут? 
- Æмæ кæд ды хорæй цæрыс, уæд æй уæхимæ ссарын дæ бон 
нæ уыд? Цæмæ нæм æрцыдтæ? - дзуапп ын радтой. 
ÆРЦАГУЫРДТА ЙБ ’ФСЫМÆРЫ 
Алантæм тыхгæнæг ныббырста. Карз хæсты алантæй уаца- 
ры бахаудысты фыд, фырт æмæ сæ сиахс. Хæцгæ дæр иу ран 
кодтой, афтæ æнувыд уыдысты кæрæдзийыл æмæ кæрæдзи 
хъахъхъæдтой. Фæлæ знаджы тыхтæ уыцырдыгæй фылдæр ра- 
зындысты æмæ сыл фæтых сты. 
Фыдæн бæрцæй уыд лæппу æмæ чызг. Лæппуимæ сты уацары, 
чызг - чындзыцыд. Ус хæдзары баззад иунæгæй. Уыцы уавæр 
æнцой нæ лæвæрдта чызгæн æмæ сфæнд кодта цыфæндыйæ 
дæр йæ фыд, йæ мой æмæ æфсымæры фервæзын кæнын. Фæлæ 
куыдæй? Тыхæй йæ зæрдæ никæуыл дардта æмæ уæд, йæхицæн 
нæ тæрсгæйæ, знагмæ лæгъзтæ кæнынмæ ацыд. 
Хойы хъахъхъæнджытæ уайтагъд сæ балхоны уæлхъус 
балæууын кодтой. Уый йæм байхъуыста, арафæрс-бафæрс æй 
кодта. стæй йæ мидбылты бахудт: ахъазынмæ дзы хъавыд. 
- Цæй æмæ йын зæгъон: иу дын дзы уæгъд кæнын, - ахъуы- 
ды кодта - цымæ дзы кæй равзарид? Кæй зæгъын æй хъæуы, йæ 
лæджы. Уадз фыд æмæ æфсымæрæн æнæуынон феста. 
Загъта йын: «Нæ, æртæйы дын нæ ратдзынæн. Иуы дзы акæн. 
Иунæг! Иннæтæ ам баззайдзысты». 
Хо ма иу чысыл алæгъзтæ кодта знагæн, фæлæ уый къæрттæй 
цъула нæ аппæрста, æмæ уæд æрцагуырдта йе ’фсымæры. 
40 

Лæбурджыты балхон фæуыргъуыйау, йæ лæджы кæй нæ 
равзæрста, уый тыххæй. Æмæ йæ тынг бафæндыд, афтæ цæмæн 
бакодта, уый базонын. 
- Æфсымæры цæмæн æрцагуырдтай? Дæ лæджы, дæ фыды 
цæуылнæ? - фæрсы йæ. 
- Мæ сæрыхицау æндæр мыггагæй у, мæ фыд - зæронд, цот 
нал ныккæндзæн, æмæ нæ къонайы арт ахуысдзæн. Ме ’фсымæр 
ус æрхæсдзæн, цот ын рацæудзæн, æмæ нæ хæдзарвæндагæн 
фидæн уыдзæн, нæ мыггаг, нæ адæм фæфылдæр уыдзысты, 
æмæ сæм знаг æрбабырсын нал уæнддзæн. 
Лæг ныхъхъуыды кодта сылгоймаджы ныхæстыл, йæ 
зæрдæмæ тынг фæцыдысты æмæ фæфæлмæн. «Хъæбатыр сыл- 
гоймаг дæ, уый базыдтон, ардæм дæ ныфс кæй æрбахастай, 
уымæй, фæлæ зондджын дæр куы дæ, - загъта йын - акæн 
æртæйы дæр!» 
СКИФАГ УАРЗОНДЗИНАД 
Цæугæдон Доны фæйнæфарс цардысты скифтæ. Æмæ сæ 
тыхджын уарзондзинады тыххæй ахæм æмбисонд баззад. 
Скифты паддзахæн уыд диссаджы рæсугъд чызг. Ахæм 
рæсугъд æндæр паддзахæдты дæр никуы ничи федта. Сæ пад- 
дзахады Хъаспы денджызæй цæгатырдæм Доны онг зæххытыл 
цæрæг адæмы сæргълæууæг та уыд æрыгон æнæус лæппу. 
Чызгимæ кæрæдзи никуы федтой. Иуахæмы йæ чызг федта йæ 
фыны æмæ йæ тынг бауарзта. Фæлæ, чи уыд, кæм цæры, уый 
цæмæй зыдта. 
Лæппу паддзахы чызджы рæсугъддзинады кой рагæй хъуыс- 
та æмæ йæм иуахæмы йæ минæвæртты барвыста. Фæлæ пад- 
дзахы нæ бафæндыд йæ чызджы дард æцæгæлон ранмæ моймæ 
радтын. 
Иуахæмы, йæ фæнд не схъæр кодта, афтæмæй æрхуыдта 
йæ паддзахадæй æвзæрст æрыгон фæсивæды, йæ хиуæтты, 
хæстæджыты, йæ хæлæртты. Бæрæгбон сын сарæзта, йæ сусæг 
фæнд та уыд йæ чызгæн мой равзарын. 
Бæрæгбон йæ тыхы куы бацыд, уæд фехъусын кодта, абон 
йæ чызгæн мойаг кæй агуры. Йæхæдæг йæ чызгмæ фæдзырдта, 
41 

сыгъзæрин къус æм радта æмæ йын загъта: «Айс ацы къус, 
сæнæй йæ байдзаг кæн æмæ дзы, ам чи ис, уыцы лæппутæй 
кæмæн бадарай, уый уыдзæн дæ мойаг». 
Чызг лæппутыл йæ цæст ахаста, стæй цæсыгкалгæ, сæнтæ цы 
фынгыл æвæрд уыдысты, уырдæм бацыд æмæ къусы сындæггай 
сæн кæнын райдыдта. Иуахæмы чысыл фалдæр лæууæг 
лæппумæ фæкомкоммæ æмæ бацин кодта: уый, йæ фыны кæй 
федта, уыцы лæппу куы у! Æмæ йæм сæны къус бадардта. 
Лæппу паддзахы хуынды хабар куы фехъуыста, уæд йæ 
хуыздæр хæлæрттимæ Доны былгæронмæ ратагъд кодта, æмæ 
фæсвæд ран рæсæнуат æркодтой. Æхсæвы тары сусæгæй уый 
дæр иу æмбалимæ æрбацыд, бæрæгбон кæм уыдзæн, уырдæм. 
Сæ бæхты хъамылы бамбæхстой, сæхæдæг хуымæтæг скифты 
уæлæдарæсы куывды бадджытæм æввахс бацыдысты. Лæппуйы 
фæндыд, цы чызджы йын нæ саккаг кодтой, уый уынгæ уæддæр 
фæкæнон, зæгъгæ. Æмæ йæ ныр йæхæдæг равзæрста! Сæнæй 
схуыпп кодта, стæй иумæ лидзæг фесты. Хъамылы сæ бæхтыл 
абадтысты, æмæ йæ сæхимæ афардæг кодта. 
42 

ШШЮШДШ1 
АНАХАРСИС - АВД КУЫРЫХОНДÆР 
ЛÆГТÆЙ ИУ 
Рагон грекъмæ - бердзентæм скифтæ зындгонд уыдысты 
æхсарджын, зондджын æмæ æнæбасæттон адæмæй. Сæ 
дзырдарæхстдзинад та сæзæрдæмæ афтæ цыд æмæ-иу сæхицæй 
исчи хорз, мидисджын ныхас куыракодта, уæд-иу кæрæдзийæн 
дзырдтой: «Дзырдтараст скифы хуызæн». Скифаг зондджын 
философтæй сæм уæлдай кадджындæр уыдысты Анахарсис, 
Скил, Абарис æмæ Токсарид. Уыдонæн сæ зындгонддæр у Ана- 
харсис. «Анахарсис, Гнуры фырт, скиф. Афинтæм æрбацыд 
Солоны рæстæг, нæ азнымады размæ, æвæццæгæн, 594 азы, - 
фыссы Плутарх йæ уацмыс «Фынджы фарсмæ ныхæсты», - 
нымаду дунейы авд куырыхондæрæй иуыл, бирæ æрхъуыдыгонд 
кусæндзаумæттæ æмæ зондджын ныхæстæ хонынц уый.» Лу- 
ций Анней Сенекæ та, Посидонийы ныхæстæм гæсгæ, фидарæй 
зæгъы, æлыгæй дурынтæгæнæн цалх Анахарсис кæй æрхъуыды 
кодта, уый. 
Дунейы куырыхондæрты чиныджы Анахарсисы тыххæй 
фыссынц, кæйуыд скифтæй, стыр зондджын; æрхъуыды, дам, 
кодта дурынтæгæнæн цалх, науæнгуыр; зæгъынц, шашкæтæй 
хъазын дæр, дам, уыйрайдыдта. Йæзондджындæр ныхæстæй иу 
у: «Сæнæфсиры къабузыл æрзайы æртæ цупалы: æхцондæттæг 
цупал, расыггæнæг цупал æмæ æлгъаггæнæг цупал». Йæ дурæй 
конд фæлгонцыл та фыст уыд: «Де ’взаг, дæ гуыбын æмæ дæ 
æрдон тугуром». 
2000 азы Мæскуыйы уагъд дунейы философты иутомон эн- 
циклопедийы сæргонд «Семь мудрецов»-ы бынмæ авды тыххæй 
дæр лæвæрд цæуы æрмæджытæ. Иумæйагæй та фыссынц, 
43 

зæгъгæ, сæм антикон алыхуызон таурæгътæ хæссынц алы æмæ 
алы зындгонд адæймæгты - æдæппæт ссæдзы бæрц. Фылдæр 
хатт та ацы авды сты: Фалес - Милетæй, Солон - Афинтæй, 
Периандр - Корнифæй, Питтак, Хилон - Спартæйæ, Биант - 
Приенæй æмæ Анахарсис - Скифтæй. 
ГВРОДОТ 
Историйы фыд Геродот скифтæм уыд, Анахарсис куы амард, 
уымæй дзæвгар азты фæстæдæр. Уый йæ чиныг «Мельпоменæ»- 
йы фыссы: 
«Скифтæ, куыд иннæ адæмтæ, афтæ уыдон дæр хъæддыхæй 
сæхи хъахъхъæнынц æцæгæлон бæстæйы æгъдæуттæй, уымæй 
дæр сæхи иуварс нæ ласынц æрмæст æндæр адæмыхæттыты 
æгъдæуттæй нæ, фæлæ тынгдæр та эллинты æгъдæуттæй. Уый 
ирдæй равдыста Анахарсисы, стæй та Скилы хъысмæт. Анахар- 
сис бирæ бæстæтæ федта æмæ уымыты равдыста йе стыр зонд 
æмæ куырыхондзинад. Фæстæмæ скифты бæстæм здæхгæйæ, 
Геллеспонтыл денджызыл цыд æмæ йæ бахъуыд Кизикы былмæ 
рахизын. Кизикæгтæ раст уыцы рæстæг кадджынæй бæрæг код- 
той Хуыцæутты Мады бæрæгбон. Анахарсис зæдæн ахæм ард 
бахордта: кæд сæхимæ æнæниз æмæ сæрæгасæй æрыздæха, уæд 
ын æгъдаумæ гæсгæ скæндзæн, кизикæгтæм цахæм федта, ахæм 
нывонд æмæ йæ номыл æхсæвæй-бонмæ бæрæгбон. Анахарсис 
Скифты бæстæм куы æрбаздæхт, уæд сусæгæй ацыд, Гилей кæй 
хуыдтой, уыцы ранмæ (уыцы бынат ис Ахиллесы фæтæны æмæ 
иууылдæр æмбæрзт у алыхуызон бæлæсты тар хъæдæй). Гъе 
æмæ Анахарсис араст уырдæм æмæ йын, Кизикы бæрæгбоны 
æгъдæуттæй фенын цы бантыст, уыдон иууылдæр сæххæст 
кодта. Уыимæ Анахарсис йæ уæлæ æрцауыгъта уыцы зæды чы- 
сыл сурæттæ æмæ цагъта тимпанæй (рагон бердзенаг музыка- 
лон инструмент). Скифтæй йæ чидæр уыцы æгъдæуттæ кæнгæ 
федта æмæ хабар уайтагъд паддзах Савлимæ бахæццæ кодта. 
Паддзах бынатмæ йæхæдæг æрбацыд æмæ куыддæр Анахарси- 
сы уыцы бæрæгбон кæнгæ ауыдта, афтæ йыл йæ æрдынæй фат 
бауагъта æмæ йæ амардта. Æмæ ма абон дæр, скифты 
Анахарсисæй куы фæрсай, уæд дын зæгъдзысты, нæ йæ зонæм, 
44 

зæгъгæ, уый уымæн, æмæ Элладæйы уыд æмæ æцæгæлон 
бæстæйы æгъдæуттæ кæй райста. Анахарсис, Ариапифыл 
аудæг Тимæй æз куыд базыдтон, афтæмæй уыд скифты паддзах 
Иданфирсы фыды æфсымæр, Гнуры фырт, Ликы фырты фырт 
æмæ Спарганифы фырты фырты фырт. Кæд æцæг Анахарсис 
паддзæхты уыцы хæдзарвæндагæй уыд, уæд бæлвырд у, йе 
’фсымæр æй кæй амардта. Уымæн æмæ Иданфирс уыд Савлийы 
фырт, Савли та уыд Анахарсисы марæг» 
НАУКОН КУЫСТ 
Нæ азнымады размæ VI æнусы цæрæг скифаг стыр куыры- 
хон лæг Анахарсисы цард æмæ сфæлдыстады тыххæй цымы- 
дисаг наукон куыст уырыссагау рацыд 1982 азы Хуссар Ирыс- 
тоны рауагъдад «Ирыстон»-ы. Йæ автор - ахуыргонд Козаты 
Авксенти. Чиныджы цъарыл - Анахарсисы фæлгонц рагон бер- 
дзейнаг барельефæй ист. Наукон чиныг «Анахарсис»-ыл тынг 
æхсызгонæй сæмбæлдысты адæм, уæлдайдæр та сфæлдыстадон 
интеллигенци. Зæрдиагæй йæ агуырдтой Цæгат Ирыстоны 
дæр æмæ, Хуссары зонгæ кæмæн уыд, уыдоны къухы бафтыд. 
Иннæтæ æнхъæлмæ кастысты, уæймæ йæ кæд æрласдзысты, 
уымæ. Æмæ фыдæнхъæл фесты. Куы йæ æрластой, уæд сын æй 
партийы обкомы бæрнон лæджы уынаффæмæ гæсгæ фæстæмæ 
арвыстой. Уæд обкомы фыццаг секретарь Одинцов уыд æмæ, 
ирон адæм сæрыстыр цæмæй æмæ кæмæй уыдысты, уыдон 
дæлджинæг кодта. Фæлæ уæддæр, йæ фыдæлтыл иузæрдион 
чи уыд, уыдон зонгæйы зонгæты фæрцы самал кодтой Козайы- 
фырты наукон куыст. 
Чиныджы сæйраг æрмæг автор равæрдта ахæм сæргæндты 
бынмæ: «От скифов до осетин». «Греко-скифские отношения 
в УШ-У вв. до н.э.» «Личность Анахарсиса» æмæ «Творчест- 
во Анахарсиса». Ис дзы «Уæлæмхасæн æрмæг» дæр «Некото- 
рые изречения Анахарсиса»». Уыдон ист сты Диоген Лаэр- 
таджы, Плутархы, Геродоты, Цицероны, Лукианы, Сто- 
бейы æнæ бердзенаг, ромаг иннæ фысджыты æмæ историкты 
куыстытæй. Уыдоныл æнцой кæнгæйæ, ныффыста йæ наукон 
куыст Козаты Авксенти дæр. 

Дæлдæр дæттын Анахарсисы цыргъзонд ныхæстæ 
уырыссагæй ирон æвзагмæ тæлмацæй. Бирæтæн дзы сæ мидис 
у ирон æмбисæндты халдих, иннæты ссарæн ис Нарты кадджы- 
ты. Чиныджы наукон редактор Къæбысты Рутен йæ разныха- 
сы хуымæтæджы нæ зæгъы, зæгъгæ, хъуамæ наукæйы фæзына 
ахæм темæтæ «Анахарсис æмæ ирон æмбисæндтæ», «Анахар- 
сис æмæ Нарты кадджытæ» 
АНАХАРСИСЫ ЦЫРГЪЗОНД НЫХÆСТÆЙ 
Дæхи базонынмæ тырн. 
Цы фехъусыс, ууыл-иу ахъуыды кæн. 
Зон: а дунейы ды дæ уазæг. 
Хуыцауыл æууæнд. 
Закъонмæ хъус. 
Дæ ныййарджытæн аргъ кæн. 
Рæстдзинады сæраппонд æфхæрдæн дæр фæраз. 
Тæрхон кæн, хъуыддаг куы базонай, уæд. 
Ус ракурыны афон зон. 
Адзалыл хъуыды кæн. 
Дæ къонайæн аргъ кæн. 
Дæхиуыл дæ бон цæуæд. 
Хæлæрттæн æххуыс кæн. 
Дæ маст уромын зон. 
Дæ зонд фæлтæр. 
Развæлгъауы фæндæн аргъ кæн. 
Хъуыддаджы ард ма хæр. 
Хæлардзинад уарз. 
Наукæйы архай. 
Намыс агур. 
Зондмæ хæлæг кæн. 
Хорзы тыххæй дзур цæстуарзонæй. 
Макæйы æфхæр. 
Хæрзгæнæгæй æппæл. 
Рæстаг хъуыддæгтæ кæн. 
Хæлæрттимæ зæрдæхæлар у. 
Знæгтæй дæхи хъахъхъæн. 
46 

Дæ æрдзон курдиат фидардæр кæн. 
Аиппытæй дæхи хъахъхъæн. 
Адæмимæ дзурын зон. 
Дæ исбон хъахъхъæн. 
Искæй исбонмæ дæхи уром. 
Æгъдауджын у. 
Алкæмæ дæр-иу байхъус. 
Хæларæн æххуыс кæн, дæ бон куыд у, афтæ. 
Уæлдай дæ ницы хъæуы. 
Дæ рæстæг ма саф. 
Фидæныл рагацау хъуыды кæн. 
Æнæрвæссондзинадыл æлгъ кæн. 
Курæгæн аргъ кæн. 
Алцæмæндæр бæзз. 
Дæ фыртты хъомыл кæн. 
Ауд иннæтыл, дæ бон куыд у, афтæ. 
Хин æмæ мæнгардæй дæхи хъахъхъæн. 
Хорз алкæмæндæр дæ цæст уарзæд. 
Зонд базонынмæ тырн. 
Рæсттæрхон кæн. 
Хъуыддаг кæн, куы йæ базонай, уæд. 
Лæг амарынæй дæхи хиз. 
Кур, гæнæн цæмæн ис, æрмæстдæр уый. 
Зондджынты æхсæнадмæ цу. 
Адæймаджы зæрдæйы ахаст иртас. 
Цы райсай, уый фæстæмæ дæтт. 
Дызæрдыг макæуыл кæн. 
Аивадмæ де ’ргом здах. 
Радтын цы сфæнд кодтай, уый дæтт. 
Хорз ракæндæн аргъ кæн. 
Макæмæ хæлæг кæн. 
Дæхи хъахъхъæнын зон. 
Ныфсæй æппæл. 
Хахуыртæй дæхи хиз. 
Рæстагæй амал кæн. 
Зæрдæхæлар адæмæн аргъ кæн. 
47 

Зон, уæле Тæрхонгæнæг кæй ис, уый. 
Къайад царды у сæргълæууæг. 
Амонды ад æнкъар. 
Искæй бæрны цæуынæй дæхи хъахъхъæн. 
Алкæимæ дæр ныхас кæн. 
Дæхи хуызæттимæ æнгомдæр у. 
Хорз хъуыддæгты у разæй. 
Цы самал кæнай, уымæй дæхи рæвдау. 
Æфсармæн аргъ кæн. 
Бузныг зæгъын зон. 
Хорздзинад дæ цæст уарзæд. 
Дæ хъысмæтæй разы у. 
Кæмæ хъусыс, уымæ кæс. 
Куыстæй исбон кæн. 
Быцæуæй дæхи иуварс лас. 
Уайдзæфтæй дæхи хиз. 
Дæ дзыхыл хæц. 
Æфхæрдæй дæхи хъахъхъæн. 
Тæрхон кæн рæстагæй. 
Æхцайæ архай, куы хъæуа, уæд. 
Куыд дæ нæ балхæной, афтæ рæстагæй иртас хъуыддаг. 
Аххосджын кæн, æрмæстдæр дæ разы чи уа, уый. 
Дзур æрмæстдæр, цы зоныс, уый. 
Хъуыддаджы тыхы сæр ма ис. 
Цæр зæрдæхъæлдзæгæй. 
Сабыр ныхас кæн. 
Æдасæй кæронмæ хæццæ кæн, цы хъуыддаг райдыдтай, уый. 
Алкæимæ дæр зæрдæхæлар у. 
Дæ фыртты ма æлгъит. 
Де ’взагæн уаг зон. 
Хорз кæн дæхицæн дæр. 
Æгъдауджын у иннæтимæ ныхас кæнгæйæ. 
Дзуапп дæтт афоныл. 
Рæстаг хъуыддагыл бацархай. 
Архай афтæ, æвæсмон куыд уай. 
Фæрæдыдтæ - æрфæсмон ыл кæн. 
48 

Дзæгъæл, æнæуаг кæстытæ ма кæн. 
Искæмæн уынаффæ кæнынмæ ма тагъд кæн. 
Хъуыддаг араз йæ цæфыл. 
Хæлардзинад хъахъхъæн. 
Хъуыддагæн рæстагæй аргъ кæн. 
Тырн иу хъуыдымæ. 
Сусæггаг ма æргом кæн. 
Хицаудзинадæй тæрс. 
Ахс, пайда цы у, уый. 
Хуыздæр рæстæгмæ æнхъæлмæ кæс. 
Фыдæх ахаст сабырæй иуварс кæн. 
Зæры бонмæ æнхъæлмæ кæс. 
Тыхæппæлд ма кæн. 
Архай хорздзинад дзурыныл. 
Фыд-зæрдæйæ дæхи хъахъхъæн. 
Мулк амал кæн рæстагæй. 
Намыс агур æдзухдæр. 
Дæ маст уром. 
Æвæллайгæйæ ахуыр кæн. 
Зондимæ тæссаг хъуыддæгты дæхи фæлтæр. 
Хъæлдзæг у æдзухдæр. 
Уаз хъуыдытыл дис кæн. 
Уарз, кæй хæссыс, уыдоны. 
Дæ цуры чи нæ уа, уыимæ ма хæц. 
Дæхицæй хистæрæн кад кæн. 
Дæхицæй кæстæрæн амон. 
Мулкыл ма æууæнд. 
Дæхицæн аргъ кæнын зон. 
Искæй æфхæрын ды ма райдай. 
Фыдæлтæн кад кæн. 
Фыдыбæстæйы сæрвæлтау мæлæтмæ у цæттæ. 
Цардимæ ма тох кæн. 
Мæрдтыл ма худ. 
Æнамонды фарсмæ балæуу. 
Иннæтæн æххуыс кæн, фæлæ дæхи хъуагæй ма уадз. 
Алцæуыл ма мæт кæн. 
49 

Цот рауадз уæздан усæй. 
Зæрдæ макæмæн æвæр. 
Мæрдты ма æфхæр. 
Хорздзинæдтæй пайда кæн, æнæмæлгæ дын нæй, уый зонгæйæ. 
Амондыл ма æууæнд. 
Лæппуйæ у хæдæфсарм, æрыгонæй - 
хиуылхæцгæ, карджынæй - рæстаг, зæрондæй та - куырыхон. 
Амæл æнæ кæугæйæ. 
Адæмы зæрдæмæ цæуыныл архай. 
Æхсызгон дын у, æрмæст уый тыххæй ма дзур. 
Дæ ныхасæн у хицау. 
Бадзырдты у фидар. 
Истæуыл-иу дæ къух ауигъ, гæнæн æмæ дын амал куынæуал 
уа, уæд. 
Дæхиимæ ма тох кæн. 
Цардæй ма фæлмæц. 
Æдзух иннæты аххосджын ма кæн. 
Æнæмæнг цы нæ хъæуы, ууыл куы хардз кæнай, уæд дын нал 
уыдзæн, æнæмæнг цы хъæуы, ууыл хæрдзтæ. 
АНАХАРСИС ЗАГЪТА: 
• «Æппæты æдасдæр нау у, сурмæ кæй раластой, уый». 
• «Базар - закъонæй фидаргонд закъонхалæн бынат». 
• Цæмæй дæ расыггæнаг ма рауайа, уымæн цы хъæуы, 
зæгъгæ, йæ куы бафарстой, уæд загъта: «Дæ цæстытыл уайын 
кæн расыггæнаджы æппæт æнæуагдзинæдтæ». 
• Науы фæйнæджытæ цыппар æнгуылдзы фæтæн йеддæмæ 
не сты, уый куы базыдта, уæд загъта: «Науы бадæг адæм ленк 
кæнынц мæлæтæй цыппар æнгуылдзы фалдæр». 
• «Диссаг та куыд нæу, - дзырдта уый, - эллинтæ куывды 
райдиан чысыл нуазæнтæй фæнуазынц, дзаг ахсæнтимæ та- 
стыртæй». 
• Куы йæ бафарстой, удæгæстæй æмæ мæрдтæй кæцытæ 
фылдæр сты, уæд сæ йæхæдæг афарста: «Доны чи ленк кæны, 
уыдоны кæцытимæ банымайæм?». 
• Афинаг ын йæ цæстмæ бадардта, скиф кæй у, уый, æмæ 
йын афтæ: «Мæнæн мæ худинаг мæ райгуырæн бæстæ у, ды та 
дæ райгуырæн бæстæйæн йæ худинаг». 
50 

• Куы йæ бафарстой, уыцы-иу рæстæг адæймаджы хорз æмæ 
æвзæрæй цы ис, зæгъгæ, уæд загъта: «Æвзаг». 
• Уый дзырдта: «Бирæ ницæййаг хæлæртты бæсты хуыздæр 
у иунæг æцæг æрдхорд скæнын». 
• Сæнæфсæст лæппу йæ куы æфхæрдта, уæд ын уый афтæ: 
«Лæппу, кæд ды æрыгонæй сæнæн нæ фæразыс, уæд дын 
зæрондæй дон нуазгæ уыдзæн». 
• «Æз эллинты бæстæмæ æрбацыдтæн, цæмæй ардыгон уаг 
æмæ æгъдæуттæ сахуыр кæнон; сыгъзæрин мæн нæ хъæуы, 
фаг мын у, Скифты бæстæм цы уыдтæн, уымæй хуыздæрæй 
аздæхын». 
• «Паддзахад хорз уавæры уæд ис - загъта Анахарсис - 
æмбардзинадæй уæлæмæ ма дзы хорз ракæнд æппæты стырдæр 
арфæйагыл нымад куы вæййы, фыдракæнд та - æппæты 
æвзæрдæр фыдбылыз». 
• Чи сæ ахудын кодтаид, ахæм адæмы сæ куывдмæ куы 
æрбакодтой, уæд сыл Анахарсис нæ бахудт, маймулийы куы 
æрбакодтой, уæд та схудт æмæ афтæ: «Цæрæгой æрдзæй худæг 
у, адæймаг та йæхи барæй худæг кæны». 
• Куы йæ бафарстой, адæймаджы цыфыддæр знаг чи у, 
зæгъгæ, уæд сын загъта: «Адæймаг йæхæдæг - йæхицæн». 
• Анахарсис эллинтæн дзырдта, махмæ, дам, фыццаг нуазæн 
нуазынц æнæниздзинады тыххæй, дыккаг - æхцондзинады, 
æртыккаг - фæсмæр-къæйныхдзинады, фæстаг та - æррадзи- 
нады тыххæй. 
• Анахарсисы куы бафарстой, æппæты амондджындæр 
паддзах чи у, уæд сын загъта: «Зондджыныл нымад æрмæст 
йæхи паддзахады чи нæу, уый». 
• Цот дын цæуылнæ ис, зæгъгæ, йæ куы бафарстой, уæд сын 
загъта: «Уымæн æмæ сывæллæтты бирæ уарзын» 
• Куы йæ бафарстой, адæм афтæ арæх цæмæн мæсты кæнынц, 
уæд сын загъта: «Уымæн æмæ сын маст сты æрмæст сæхи 
æнамонддзинæдтæ нæ, фæлæ ма искæйы æнтыстытæ дæр». 
• Анахарсисы йе ’рвад Савли фатæй куы бахста, уæд ма, 
дам, мæлгæ-мæлын загъта: «Зонд мæ Элладæйы хъахъхъæдта, 
хæлæг мæ мæ райгуырæн бæстæйы амардта». 

НÆРТОН ДИССÆГТÆ 
Нартæ сты Нарты кадджыты сæйраг архайджытæ, 
хъæбатыр, зондджын, зонынджын æмæ æгъдауджын адæмы - 
хатт. Ирон адæм сæ хонынц сæ таурæгъон фыдæлтæ. Хуы- 
цау сæ сфæлдыста уæйгуыты фæстæ. Иу кадæг нын Нарты 
равзæрды тыххæй афтæ дзуры: 
- Хуыцау дунейы куы сфæлдыста, уæд адæм скæнын фæнд 
скодта. 
Хуыцауы уынаффæмæ гæсгæ зæххыл равзæрдысты 
Уадмерытæ. Уыдон уыдысты ставд æмæ тыхджын адæм: 
кæмтты цæугæ нæ кодтой, зæххæн уыдысты уæззау, æмæ сæ 
уый тыххæй Хуыцау фесæфта. 
Уадмерытæ сæвзæрынæй æртæ фондзыссæдз азы куырацы- 
ди, уæд Хуыцау сфæлдыста Камбадаты - зондæй дæр, тыхæй 
дæр Уадмерыты хуызæн, асæй та - къаддæр, раст ныры 
рæстæджы дæсаздзыд сывæллоны йæстæ. 
Камбадатæ æгæр лыстсег адæмуыдысты зæххыл цæрынæн, 
æмæ та Хуыцау уыдоны дæр фесæфта. 
Æртæ фондзыссæдз азы куы рацыди Камбадаты 
сфæлдисынæй, уæд Хуыцау скодта Гамерыты. Фæлæ тауыдон 
дæр æгæр стыртæ разындысты асæй æмæ тыхæй дæр, æмæ 
сæ Хуыцау зæххыл нæ ныууагъта. 
Æртсе фондзыссæдз азы та куы рацыди Гамерыты 
сфæлдисынæй, уæд Хуыцау скодта Гуымирыты. Уыдон дæр 
зæххæн аккаг нæ фесты, æмæ сæ Хуыцау фесæфта. 
Æртæ фондзыссæдз азы куы рацыди Гуымирыты 
сфæлдисынæй, уæд Хуыцау сфæлдыста Уæйгуыты. 
52 

Уыдон дæр ын нæ фæрæстмæ сты Хуыцауæн, - уыдыс- 
ты гуырымыхъхъ, æнæконд адæм: кæуыл дзы уыд авд сæры, 
ксеуыл-иу сæр, кæмæн дзы уыди дыууæ цæсты, кæмæн та - иу 
цæст. Уыдысты тыхгсенсег. Цæргæ кодтой хъæдты æмæ 
хсехты лæгæтты. 
Æртæ фондзыссæдз азы та куы рацыд Уæйгуыты 
сфселдисынæй, уæд Хуыцау сфселдыста ног адæм, Нартсе, 
зсегъгæ. семсе йынуыдон фæрсестмæ сты: ассей дсер семсе тыхсей 
дсер зсеххы аккаг уыдысты. 
Ацы таурсегъмсе гæсгсе, Хуыцау зсеххыл цæрынмсе цы адсем- 
ты сфселдыста, уыдонсей Нартсеуыдысты сехсæзсем. Уыдонсей 
та равзсердысты ирон адсем - севдæм адæм. Нымсец авд бирсе 
адсемтсем, уыдонимсе ирон адсеммæ дсер, табуйаг, арфсейагу. 
Нартæ равзсердысты Ссеусесссейæ. Уый у ссе фыдсел. 
Тынг тыхджын, ныфсджын адсем уыдысты Нартсе. Нар- 
ты адсемсей тых бирсе ксемæ нсе уыд, ксенæ ныфссей сеххæст 
чи нсе уыд, уыдон та, фылдсер хатт, тынг зондджын, 
серхъуыдыджын семсе цыргъзонд, стсей дзырддзсеугæ уыдыс- 
ты. Уыцы миниуджытсем гæсгсе-иу нæртон адсем се знæгтыл 
фсеуселахиз сты. 
Хорз нсе касти Нартсем хуымсетседжы сенцад цард ксенын. 
Уыдон ссе рæстæг сервыстой стæрты, хсестыты семсе цуа- 
ны. Хсецыдысты тыхгсенæг уæйгуытимæ дæр æмсе ссе сеппын- 
фсестаг мыггагыскъуыд фсекодтой. 
Нартсе цардысты хсехты семсе быдырты, Царциаты рагъсей 
суанг Бестауы рсебынмсе. 
Цсергсе та кодтой æртсе дихсей: Уæллаг Нартсе, Астсеуккаг 
семсеДселлаг Нартсе. Æртсе Нарты астсеууыди Нарты Стыр 
Ныхас. Истсеуыл ссе-иу уынаффсе ксенын куы бахъуыд, усед-иу 
фидиусег ныхъхъсер кодта Бсерзонд Тыппырсей, семсе-иу Нартæ 
серсембырд сты се Стыр Ныхасмсе. 
Нартсе систы сертсе мыггаджы: Алсегатæ, Æхссертсеггатсе 
семæ Борсетæ. Борсетсе уыдысты фсерныг, мулксей хъсездыг, 
Æхссертсеггатæ уыдысты хъсебатыр мыггаг. Алæгатæ уыдыс- 
ты лсегæй хорз семсе усездан. 
53 

Æртæ Нартæн сæ хистæр ссис Уæрхæг. Уæрхæджы 
сфæлдыста æрдзы фарн æмсе Хуыцауы комытæф. Йæ мад уыд 
Хуыцауы чызг, йæ фаззон - Уæрхтæнæг. Иугæр куы сæвзæрдис, 
уæд æрцарди бæрзонд хохы фидæртты, стæй ауагъта дардыл 
зылд галуантæ Тæлæгты быдыры. Уалынджы йæм уæларвæй 
Куырдалæгон æруагъта æрвон фæтыгæй арæзт æндон дзы- 
выр - болат куырдадзы цагъд. 
Уæрхæг дын райдыдта хуым кæнын тыгъд быдыры æмæ 
байтыдта æлутон хор Уациллайы нæртон тауинагæй, 
æрмæджы нæмыгсей. Уациллайы фырт Гæбутдзали йын 
хъахъхъæдта йæ хъугæмттæ. Уый нæ уагъта Уæрхæджы 
хуымтæм æврæгътæй ихы сыг, Нафы фыдæхæй дымгæ. 
Уæрхæгракуырдта йæхицæнус, Сайнæг æлдары хойы -Ацы- 
рухсы. Уый фæстæ сарæзта фат æмæ æрдын, суахъы сыйæ 
æрдынтасгæ сыкъа, хъæзæй - фат æрттигъджын. 
Уæрхæджы алфамблай æрцардысты Æртæ Нарты æмæ 
Чынтсе æмæ апырх сты, ауагътой Нарты фæдон мыггаг 
æвидигсе. 
• Нарт æрвон зынгæй равзæрдысты. 
• Нартæ зæдтæ æмæ дауджытимæ æмвынг уыдысты. 
• Нартæм Хуыцауы комулæфт хæццæ кодта. 
• Æхсар æмæ Æхсæртæг - дыууæ фаззоны - æмхуызæттæ 
уыдысты, асæй дæр æмæ уындæй дæр: бурхил, дæргъæлвæс, 
фæтæнриу æмæ цæхæрцæст гуырдтæ, æмæ сæ ничи зыдта, чи 
сæ кæцы у, уый, Хуыцау æмæ зæхх йеддæмæ. 
• Донбеттырты хæдзары уыд ахæм хæдзар æмæ йæ къултæ 
æргъæу, йæ бын - цъæх авг, йæ сæр - сæууон стъалы. 
• Æхсæртæг туджы æртæхтæ бафу кодта чызгыл, æмæ 
Дзерассæ рæсугъд, цы уыдис, уымæй авд ахæмы хуыздæр 
фестади. 
• Фараст боны æмæ фараст æхсæвы чындзæхсæв фæкодтой 
Æхсæртæг æмæ Донбеттырты чызгæн. Арвы хур æмæ мæйау 
фидыдтой иумæ Дзерассæ æмæ Æхсæртæг. 
• Курдиаты сахат йæ сæры хил аивæзта Дзерассæ, æмæ сæ 
дыууæ дæр (Æхсæртæгимæ) фестадысты æргъæуон бæзджын 
кæсæгтæ æмæ рараст сты фурды бынæй фурды сæрмæ. 
54 

• Уастырджи йæ ехсы фындзæй зæхх æркъуырдта, æмæ 
дыууæ æфсымæры марды ингæны фестадысты, сæ ингæныл та 
фæзынд диссаджы цырт, чъыр æмæ дурæй амад, рæсугъд галу- 
ан - йæ алыварс, афтæмæй. 
• Уырызмæг æмæ Хæмыц - дыууæ фаззон лæппуйы бон уы- 
лынг рæзтысты, æхсæв та - уыдисн. 
• Уастырджи нымæтын ехсæй æрцъыкк ласта Дзерассæйы, 
æмæ Дзерассæ, удæгасæй цы уыд, авд ахæмы хуыздæр фестад. 
• Сатана ахæм рæсугъд æмæ зондджын рауади, æмæ талынг 
æхсæв бон кодта йæ уындæй, йæ ныхас уыд кардæй кæрдагдæр, 
топпы фатæй растдæр. 
• Сатана мæймæ афæдздзыды цахъхъæн кодта, афæдзмæ 
та - æртæаздзыды цахъхъæн. Йæ конд, йæ уындæн та æмбал нæ 
уыди - сыгъзæрин, цæхæрцæст. 
• Æхсæвы Сатана царыл фестын кодта мæй æмæ стъалыты 
хуызтæ. 
• Ныттар кодта йæхи Уырызмæг. Худæгмæ нал худ- 
ти, дзурæгмæ нал дзырдта, афтæмæй - уæнтæбæрзонд æмæ 
сæргуыбырæй рацу-бацу кодта: рацыдис-иу Нарты Ныхасмæ 
æмæ-иу уым Фыдрохгæнæн цъæх дурыл ныххуыссыд 
дæлгоммæ. Ахæм æвæджиау дур уыд Нартмæ. 
• Сау хохæй сау тъыфыл цæргæс ратахти, Уырызмæджы йæ 
ныхты систа æмæ йæ дард, иу денджызы астæу стыр дуры сæр 
æрæвæрдта. 
• Уырызмæджы æнæном лæппу Барастырæн зæгъ: «Мæ 
аласайæн йæ цæфхæдтæ фæстæрдæм асадздзынæн: мæрдтæ мæ 
фæдыл дуармæ куы фæуой, уæд сын-иу зæгъ: æркæсут æмæ 
кæд мæрдтæй æддæрдæм уа фæд, уæд уæ нал уромын. Фæлæ, 
æвæдза, фæд мидæмæ у, уæд уын дзæгъæлы змæнтын, коммæ 
нæ кæсын аив нæу». 
• Нартыл ныккодта фыд-зымæг: æруарыдис залты мит. 
• Нартæн се стæджы хъæд, сæ къæхты уынæр бæрæг уы- 
дысты. 
• • Нартмæ фыдуаг фæсивæд уыди, уыдонæй арвыл цъиу 
атæхын нæ уæндыди, мæлдзыг - зæххыл абырын. 
• Нартæн сæ фидæрттæ - мæсгуытæ фидардæры тыххæй 
уыдысты астфисынон æмæ цыппаркъуымонтæ. 
55 

• Быцентæ, нарты Хæмыцы каистæ, уыдысты лыстæг адæмы 
мыггаг, Донбеттыртæй равзæргæ, цардысты зæххы бын. 
• Нарты удыхъæд афтæ уыд, æмæ-иу сæ уæзæгыл чи нæ 
райгуырд, уый сæхицæй нæ хуыдтой. Хицæн стæджы хъæд 
сын уыд. 
• Уырызмæг æмæ Хæмыц сæ фыды фыд Уæрхæджы ракод- 
той дуармæ, адастой йын йæ хъуынджын сæр, йæ боцъотæ. Стæй 
йын фаджысы нытътъыстой лæдзæг. Зæронд лæг уым ныддон- 
хуыпп кодта: æмæ йæ донхуыпп хæрдмæ танхъа куы хаста, уæд 
дыууæ æфсымæры кæрæдзимæ бакастысты æмæ загътой: «Ай 
ма нын нæ мады дæр фæдардзæни». 
• Нартæн сæ хистæр Уырызмæг уыд, сæ кæстæр - Ацæмæз. 
• Нарты Уырызмæгæн фырт нæ цард, йæхи къухтæй йын-иу 
мæрдтæм бацыд. 
• Нартæн сæ ныхас цæуаг уыди. 
• Нартæн сæ нæлгоймæгтæ гуыппырсартæ æмæ æндонриутæ 
уыдысты. 
• Нарты Уырызмæг мын зæгъ, æмæ æгъдау уа, Сатана зæгъ, 
æмæ бæркад уа. 
• Хорз æфсин Сатана, Нартæн зонд чи амыдта, йæ дыууадæс 
къæбицы хæрд æмæ нозтæй дзаг кæмæн уыдысты. 
• Нæртон фысым тынг æрфыг уыд. 
• Уырызмæг авд хатты базæронд æмæ авд хатты сног. 
• Се ’нтауæг - Сатана, се скувæг - Уырызмæг! 
• Нарты Ныхас лæгты ныхас уыд. 
• Цыппæрæмы Нартæн - уынаффæйы бон. 
• Майрæмбоны - Нартæн сæ хæцæн бон. 
• Нартæн сæ дзырд фæсайынæй се ’ндон сау æфсæйнаг кодта. 
• Нарт сæхимæ дæр æнцад æрбадын нæ зыдтой: куы сæм-иу 
фатæвзарæн уыд, куы - кардфæлварæн. 
• Нартыл фыддæрæй-фыддæр сæмбæлд, фæлæ сыл ничи 
фæтых ис. 
• Нартæ æмдыхæй архайдтой. 
• Нартæн Сырдон йæ фыртты зæрдæты тæгтæй дыууадæс- 
тæнон скодта, Сослан йæ мард уарзоны сæры хилтæй - 
хъисфæндыр, Ацæмæз та сын уадындзæй зæрдæагайгæ цæгъдын 
бацамыдта. 
56 

ЮЮтаШВВЮШИШ 
ХЕТÆДЖЫ ХАБ/БРТТÆ 
Раджы заман алантæй къордтæ-къордтæ цæргæйæ баз- 
зад Кæсæджы, Хъæрæсе æмæ Хъубаны зæххыл. Хъубаны доны 
къабаз Стыр Зеленчукы был уыдонæй цард къниаз Инал. Уыд 
ын æртæ фырты: Биаслан. Аслæнбег æмæ Хетæг. Биаслан 
у Кæсæджы къниæзтæн сæ мыггаджы сæр. Аслæнбег уыд 
æнæзæнæг. Кæсæджы пысылмон дин куы стыхджын, уæддæр 
Хетæг йæ фыдæлты диныл йæ къух нæ систа. Уый тыххæй йæм 
суанг йæ бинонтæ дæр сфыдæх сты, сæхиуыл æй нал нымад- 
той. Уæд Хетæг йæ сæр райста Ирыстонмæ. Уый йе знæгтæ 
куы базыдтой, уæд æй, сæ дин сын кæй нæрайста, уый тыххæй 
амарын сфæнд кодтой æмæ йæ фæсте расырдтой. 
Хетæг æрбаирвæзт Æрджынарæгæй æмæ йæ ных сарæзта 
Куырттаты комы ’рдæм. Фæлæ абон Суададжы хъæу кæм ис, 
уырдæм хæстæг куы ’рбахæццæ, уæд æй знæгтæ дæр æрбацæй 
æййæфтой. Уыцырæстæгæм Суададжы сæрмæхъæды фахсæй 
фехъуыст хъæр: 
-Хетæг, хъæдмæ! Хъæдмæ!.. 
- Хетæг хъæдмæ нал бахæццæ уыдзæн, фæлæ хъæд- 
Хетæгмæ, - дзуапп радта Хетæг йæ хæрзгæнæгæн. 
Уый адыл хъæдæмбæрзт хохы фахсæй хъæд тыгуырæй 
сыстад æмæХетæджы алыварс тымбылæй февзæрд, знæгтæй 
йæ бааууон кодта, бахъахъхъæдта. Уыдон фыртæссæй 
фæстæмæ лидзæг фесты. 
Афтæ равзæрд Хетæджы къох, Хетæджы Уастырджийы 
кувæндон, Тымбылхъæды дзуар. Хъæд кæцæй сыстад, уыцы бы- 
нат фахсыл абон дæругæмæх. 
57 

Зæгъынц, Къохы астæу, дам, уыд сатæг суадон, Хетæг 
фæлладæй йæ дойны кæмæй басаста, уый. Ам афæдзы бæрц 
фæцард,стæй Куырттаты комыл ахызт Нармæ. 
Къох та сси Ирыстоны кувæндæтты ахсджиагдæртæй иу 
- Кæддсер Уастырджи Хетæгæн цы æххуыс бакодта, 
сымахæн дæр уыйау уæ хъахъхъæнæг куыд уа, уыцы амонд уæ 
уæд! - афтæ арæх фæкувынц ирон адæм. 
*** 
Хетæджы Уастырджийы бæрæгбон вæййы сæрды 
мæнæугæрдæнты хæдразмæ, Кæхцгæнæнтæй къуыри раздæр. 
Фыдыбæстæйы Стыр хæсты агъоммæ йæ бынмæ сылгоймаг нæ 
цыд, йæ ном ын ныр дæр нæ дзурынц, Тымбылхъæды дзуар æй 
уыдон хонынц. Сæ кувинæгтæ æмæ мысайнæгтæ-иу мидæмæ 
дзуарылæг дзы скува, сæ бинонты, бæлццæтты, рынчынты йыл 
бафæдзæхса,уый тыххæй барвыстой нæлгоймæгтæй искæмæн, 
суанг лæппутæн дæр. Хетæджы къохы бынмæ нæлгоймæгтæ 
ефс бæхтыл дæр нæ цыдысты. 
Хæсты тызмæг азты нæл ыстæг тохы быд ыры цагъд ы ку ы код- 
та, æмæ алчи йæ бæлццоны, мæлæтæй йын тæрсгæйæ, Хетæджы 
Уастырджийыл бафæдзæхсынмæ йæхи куы ивæзта, афтæмæй 
йын йе ’ртæ æртæдзыхонæй йæ быны скувæг нæлгоймаг куы 
нал уыд,уæд ирон сылгоймаг ахызт ацы æгъдауы сæрты. 
Ныййарджытæ, устытæ, чызджытæ сæ хæстонты Тымбылхъæды 
кувæндоны Лæгты дзуарыл фæдзæхстой сæхæдæг. 
*** 
Хетæджы къохы бæлæстæн ам æввахс хъæдты æмбал 
нæй- бæрзонд фæцыдысты, уæрæх ныззылдысты. Иуæй 
йæ ран хъæздыг у мæрæй, иннæмæй кувæндон у, адæмы 
фарнæй- æвæджиау хайджын. Цард-цæрæнбонты йæ ирон 
адæм цæстыгагуыйау хъахъхъæдтой, къалиу расæттын, 
сыф рахæссын дæр дзы нæ фæтчы. Къохы алыварс ныллæг 
хъæдгæндтæ бирæ уыд. Уыдонæй, стæй стыр хъæдæй дæр æм 
сырд арæх æфтыд, æмæ уый амарын дæр не ’мбæлд. Къохмæ 
хæстæг хъæды мард сырдæй та дзуары бын кодтой куывд, 
хæдзармæ хæссæн дзы нæ уыд. 
58 

Хетæджы къохыбынæй хæдзармæ сыфтæр дæр рахæссын 
кæй нæ фæтчы, куы рахæссай, уæд та дæ был,æфсæр, цæстытæ 
кæнæ бæрзæй кæй ныззылын уыдзæн, суанг куырм дæр кæй 
бауыдзынæ, уый фæдыл бирæ хабæрттæ фехъусæн вæййы. 
(Цы дыргътæ-кæрдотæ, æнгузтæ, æхсæртæ, æхсынцъытæ æмæ 
æндæртæ дзы ис, уыдонæй дæр хæрæн ис æрмæст уым, кæнæ 
рахæссæн Къохы алыварс хæстæг быдыртæм). Ацы ныхæстыл 
алчи не ’ууæнды, æмæ, дам, иу æрыдойнаг ахуыргæнæг Хетæ- 
джы къохæй барæй рахаста къалиу, кæддæра, цытæ дзурынц, 
уыдон æцæг сты, зæгъгæ. Цалдæр боны фæстæ, дам, йæ бæрзæй 
ныкъкъæдз, джихтæ кæнын райдыдта, кæдæмдæр-иу ным- 
дзаст. Уæд йæ бинонтæ кувинæгтимæ ссыдысты Къохы бынмæ. 
Уастырджийæ хатыртæ фæкуырдтой, фæтабутæ йын кодтой. 
Æмæ ахуыргæнæг фæдзæбæх, йæ раздæры гаччы та сбадт. 
*** 
Зæгъынц, дыууæ æгæнон лæппуйы кувæндоны мысайнæгтæй 
рахастой. Сæ иу, дам, уайтагъд фæмард. Иннæйы æндзыг 
низ æрцахста, ныкъкъæдзтæ, нымпылдтытæ, афтæмæй 
хъизæмæрттæгæнгæ зæронды бонмæ фæхитыдта. 
*** 
Хетæджы Уастырджийы адæм арæх йæ кувæн боны хæдраз- 
мæ æхсæвыгон уыдтой Къохмæ æрбатæхгæйæ. Арвæй, дам, 
цæхæркалгæ æртахт, рухс кодта йæхæдæг дæр æмæ йæ бæх дæр. 
Фенынц æй урсбоцъо зæронд лæджы фæлгонцы, урс кæрцы, 
комкоммæ бакæсын æм ничи фæразы. 
*** 
Иу æрыгон лæппуйы зæрды сæрдыгон æхсæв æрæфтыд 
Дзæуджыхъæумæ фистæгæй суайын. Райсомæй цыдæр стыр 
хъуыддаджы лæуд уыд. Транспорт та арæх нæма уыд, æмæ 
фистæгæй нæ фæзивæг кодта. Рараст Цæлыччы-фырты номыл 
поселокæй. Суадагыл нæ, фæлæ колхозы хуымзæххыты ’хсæн 
фæндæгтыл йæ ных сарæзта фæндаг фæцыбыр кæныны тыххæй 
Хетæджы къохы фæрсты. Къохмæ куыд æрбахæстæг, афтæ кæсы 
æмæ бæласы бын урс-урсид кæрцы бады урсбоцъо зæронд лæг, 
йæ алыварс - боны хуызæн. Мæйрухс æхсæв уыд, æмæ, дам, йæ 
59 

къухты ныхтæ мæйы тынтимæ хъазыдысты, æвзист æрттывд 
кодтой. Лæппу фæтарст, сонтæй фæндагæй фæзылд æмæ хуым- 
ты стыр фæндагмæ ныййарц. 
Иннæ хабар та ахæм ракæнынц. Дзæуджыхъæуæй,дам, 
Алагирмæ иу лæг ныдздзырдта йæ æмсиахсмæ, уæд æмæ уæд 
куывды фæцæуæм Хетæджы кувæндоны бынмæ, æмæ-иу сы- 
мах дæр уæ сывæллæттимæ рацæут. Куыд баныхас кодтой, 
афтæ бакодтой, сæхи, сæ цоты, хæстæг-хионы Хетæджы Уас- 
тырджийыл бафæдзæхстой, фæминас кодтой. Дыууæ хойы 
сывæллæттæ хъазыныл фесты. Уæдмæ талынг кодта, æмæ 
цæуыныл ныллæууыдысты. Фыццаг сæхи рог машинæйы ацы- 
дысты алагирæгтæ, стæй дзæуджыхъæуккæгтæ сæ кувинæгты 
хæйттæ куы сæвæрдтой, сæ фæстæ куы афснайдтой, уæд уыдон 
дæр сæ машинæйы цур стыгуыр сты. Фæлæ цотæй иу лæппу, 
скъолайы кары сывæллон, уым нæй. Мад æмæ фыд ахъуыды 
кодтой, йе ’мхæрæфырттимæ Алагирмæ ацыдаид, зæгъгæ, æмæ 
рараст сты горæтмæ. 
Рацыд иу бон, дыккаг, фæлæ лæппуйы алагирæгтæ 
Дзæуджыхъæумæ нæ ласынц, æмæ скъолайæ цух кæны. Уæд 
мады зæрдæ фехсайдта æмæ Алагирмæ телефонæй ныдздзырд- 
та. Агуры йæ хъæбулы. Фæлæ уым нæ разынд, семæ йæ нæ алас- 
той. Ныййарджыты уавæры знаг бахауæд. Уайтагъд ныффæдис 
кодтой. Фæдисы рацыдысты алагирæгтæ дæр... Æмæ лæппуйы 
æрбаййæфтой, цы куывддоны бадтысты, уым хъазгæ. Рауын- 
бауын æй кæнынц, фæрсынц æй: «Кæм уыдтæ, куы дæ агуырд- 
там, уæд?» «Ам уазалæй нæ баргъæвстæ?». 
Куыд рабæрæг, афтæмæй, егъау бæлæстæм кæсгæйæ, Къохы 
адзæгъæл æмæ йыл куыд æрталынг, уый нæ базыдта. Уæдмæ 
бынтон иунæгæй аззад æмæ дзы дыууæ æхсæвы æрдаудта. 
Æхсæв-иу дын уазал нæ уыд, зæгъгæ, уыцы фарстæн та, дам, 
ахæм дзуапп радта: 
- Æхсæв мæм-иу иу урсбоцъо зæронд лæг хъæды астæуæй 
рацыд æмæ мæ-иу йæ хъарм кæрцы батыхта. Ардæм дæр,дам, 
мæ куы фæдзæгъæл дæн, уæд уый ракодта. 
Гъе, ахæм æмæ ма бирæ æндæр хабæрттæ фехъусæн вæййы 
Хетæджы Уастырджийы тыххæй. Ахъазгæнæг уын уæд! 
60 

1ШШГШЖШ. 
КЪОСТАЙЫ ХАБÆРТТÆ 
ЙÆ РАТÆДЗÆН 
Хетæджы мыггаг равзæрдысты Кæсæгæй æрбалидзæг 
ирон лæппу Хетæг æмæ зæрæмæггаг Бигъулайы чызгæй. Нары 
æрцæргæйæ сын райгуырд дыууæ фырты - Джеорджи æмæ 
Гаджи. 
«Уыдонæй рацыд дыууæ фыды цот, - фыста Хетæгкаты 
Андухъапар, - Къоста у Джеорджийы, æз та - Гаджийы 
цотæй. Уыдон сты Хетæгкатæ-Асатæ, мах та - Хетæгкатæ- 
Гуыбатæ. 
Дыууæ æфсымæры Джеорджи æмæ Гаджийы цоты 
цоты ’хсæн хъуыддаг бакæныны бар рагæй уыд, æмæ уымæ 
гæсгæ Къостайы мад Мария (Маргъо) уыдис Гуыбатæй. Гъе, 
афтæмæй Къоста махæн - Гуыбатæн уыд æфсымæр дæр æмæ 
хæрæфырт дæр». 
КЪОСТАЙЫ РАЙГУЫРД 
Къоста райгуырд Нары хъæуы, хъæдкъул скъæты, хъæмпын 
лыстæныл. Йæ райгуырды хæдфæстæ йæ мад Маргъо амардис, 
Къоста баззад сидзæрæй. Фыццаг заман уыдис æвадат, мæгуыр 
рæстæг æмæ йæ ныфс ничи хаста сывæллон хæссынмæ. Фæлæ 
уыцы хæс йæхимæ райста Дзапарты Чендзе. Уый хъомыл 
кæнын байдыдта Къостайы. Мæнæ куыд дзырдта Чендзейы 
чындз, 110-аздзыд Козиан Къостайы тыххæй: 
- Фыдбон æмæ фыддуджы райгуырд Къоста. Æнæхъæн 
æртæ боны æмæ æртæ æхсæвы фæцис «фæсвæд» йæ арыныл йæ 

мад. Æнæхъæн мыггаг æмæ йыл хъæу æмбырдтæ кодтой. Йæ 
фадæттæ уыдысты зын æмæ чъизи скъæты. 
Сывæллоны райгуырды хæдфæстæ амардис йæ мад. Фыд Ле- 
уан фæхъыг кодта зианыл. Фæлæ йæ фæстæ цы сывæллон баз- 
задис, уый фервæзын кæнынæн исты амæлттæ кæнын хъуыд, 
уæдæ цы. Æмæ уæд Хетæгкаты мыггаджы устытыл зилын рай- 
дыдта дыджызæ агурæг. Лæгъзтæ сын кодта, цæмæй сæхицæн 
базын кæной æмæ сывæллоны мæлын ма бауадзой. Фæлæ никæй 
фæндыдис йæ сывæллоны йæ дзидзийæ раскъуынын æмæ дзы 
искæй сывæллоны хъомыл кæнын. Чи цæмæй зыдта, сывæллон 
Къостайы хуызæн рауайдзæн, уый? 
Æнæмæлгæ нал уыд сывæллонæн, æмæ йæ уæд ме’фсин-Гыц- 
ци райста йæхимæ. Дардта йын дзидзи. Мах, чындзытæ, дæр ын 
кодтам æххуыс. Афтæмæй йæ бахъомыл кодтам. 
Зындарæн сывæллон нæ уыд. Æвæццæгæн, зыдта йæ 
сидзæры бон, кæд мах цыфæнды архайд кодтам, йæ зæрдæмæ 
йæ цæмæй ма хæсса, ууыл, уæддæр æмæ-иу уыдис сабыр. 
2-3 азы йеддæмæ йыл нæма цыдис, уæддæр йæ фæлмæн 
зæрдæйæ, йæ сабырдзинадæй йæхи уарзын кодта, æмæ йæ мах 
дæр уарзтам хи хъæбулы хуызæн. 
ЙÆ ФÆНД НÆ АИВТА 
Арæх-иу рауад быцæутæ Къоста æмæ йæ фыд Леуанимæ, 
стæй йæ бинонтæ æмæ хæстæджытимæ. Уыдоны фæндыдис, 
Къоста æфсæддон скъоламæ куы бацыдаид æмæ æфсады стыр 
бынат куы æрцахстаид, уый. Фæлæ Къоста уыцы фæндоныл нæ 
разы кодта, æз, адæмы бартæ цъист кæнынæн арæзт чи у, уыцы 
æфсадмæ нæ цæуын, зæгъгæ. 
Нæ уарзта Къоста, ирон ахуыргонд адæмæй паддзахы хица- 
уады фарс чи хæцыд, уыдоны дæр, мæсты сæм кодта æмæ сæ 
хуыдта «æхсины лæгтæ». 
ФÆСТАГ ФОНДЗ СОМЫ... 
Тæригъæдгæнаг зæрдæ уыд Къостайæн. Стыр æхцаты хи- 
цау уæвгæйæ дæр байуæрстаид мæгуыртæн йæ исбон. Иу хатт 
Нарæй горæтмæ Дзанайты Садуллæимæ рацæйцыд хъæлдзæ- 
62 

гæй. Иу чысыл куы рауадысты, уæд сыл амбæлд иу ус бæгънæг, 
бызгъуыртæ дарæсы, пырхытæ дзабырты. Йæ æккой фугæтæй 
стыр æргъом. Къоста йæ куы федта, уæд йæ хъæлдзæгдзинад 
æрбайсæфт, фенкъард æмæ сдзырдта: 
- Цымæ кæд фервæздзысты нæ хæххон адæм ацы хъизæ- 
мары цардæй? 
Усы куы баййæфтой, уæд Къоста бавнæлдта Садуллæйы 
къухмæ рохтæм, баурæдта бæх,сæвæрдта йын йæ æргъом, стæй 
йæ дзыппыты фæцагуырдта æмæ дзы цы фæстаг фондз сомы 
ссардта, уыдон ын балæвар кодта, дæхицæн дзы дарæс балхæн, 
зæгъгæ. 
ТÆНЗÆРДÆ 
Дзæуджыхъæуы цард æмæ куыста гуырдзиаг рухстауæг Хъ- 
ипиани. Къостаимæ тынг хæлар уыдысты. Иу сæ кодта сæ ре- 
волюцион зондахаст. Хъипиани куы амард, уæд æй ингæнмæ 
ныууадзыны агъоммæ, Къоста тынг зæрдæбынæй, æнкъард 
хъæлæсæй бакаст, йæ амæлæты фæдыл цы æмдзæвгæ ныффы- 
ста, уый. Тыхæй ма йæ къухы бафтыд йæ æмдзæвгæ кæронмæ 
бакæсын, цæстысыгтæ рустыл дæлæмæ згъордтой, хъæлæс 
фæныллæгдæр. 
Уый фæстæ Къоста йæхи æруагъта Хъипианийы марды 
табæтыл, æмæ йæ иу къордæй сæ бон нал уыд табæтæй рато- 
нын. Уыцы зæрдæйы рыст йæ цæсгомæй тагъд не ссыд. 
АДÆМЫ СÆРХЪЫЗОЙ 
Къоста йæ цард снывонд кодта ирон адæмы, фæллойгæнджы- 
ты, мæгуырты, сидзæрты сæраппонд. Бирæ дзырдта хицæутты 
раз ирон адæмы сæрыл, сæ бартыл, нæ барста хæдхæцæг пад- 
дзахы фæсдзæуин Терчы зылды хицау инæлар Кахановæн дæр 
йæ зылындзинæдтæ, æргом йемæ тох кодта, æмæ йæ залым Тер- 
чы бæстæй фæсырдта. 
Къоста иудзæвгар фæцард Стъараполы. Уыцы рæстæг Ка- 
хановыл хъаст балæвæрдта Бетъырбухмæ, Сенатмæ. Сенат 
инæлары зылынæй ссардта, æмæ бирæ адæм - ирæй, мæхъæлæй, 
кæсæгæй-сæ риуыдзаг сулæфыдысты, ахæстæттæй рацы- 
дысты. 
63 

ЙÆ МАДЫ НЫВ 
Къоста стыр нывгæнæг дæр кæй у ыд, уый адæм зонынц. Бирæ 
аргъуантæ саив кодта йæ конд зæдты сурæттæй. Ныууагъта 
нын йæ рæстæджы зындгонд æмæ хуымæтæг ирон адæймæгты 
хуызтæ дæр. Уæлдай цымыдисагдæр та у йæ мады ныв. Уынгæ 
йæ никуы фæкодта, къам ын нæ баззад, афтæмæй йæ адæмы 
ныхæстæм гæсгæ æмæ йæм йæ мид-зæрдæ куыд дзырдта, 
ахæмæй йын хуызджын ахорæнтæй ныффыста йæ сурæт. 
Ныв, йæ мад Маргъойы йын чи зыдта, уыдон куы федтой, 
уæд сæ дисæн кæрон нал уыд - бынтон йæхи хуызон рауад! 
КЪОСТАЙЫ ДЗУАПП ÆЛДÆРТТÆН 
Иухатт Къоста æлдæрттимæ цай цымдта. Цымд куы фесты, 
уæд æлдæрттæ сæ агуывзæтæ тæбæгъты фæфæрсыл кодтой. 
Æфсин цайдан систа æмæ та Къостайы агуывзæ байдзаг код- 
та. Уæд ын Къоста афтæ зæгъы: 
- Бузныг, æз нал цымын. 
Æлдæрттæ йыл бахудтысты: 
- Æмæ дæ кæд нал хъæуы, уæд мæнæ махмæ нæ кæсыс? Ды 
дæр афтæ фæфæрсыл кодтаис дæ агуывзæ. 
- Уый та куыд нæ зонын, нæ цытджын æлдæрттæ, фæлæ мæн 
дæр,мыййаг, исчи хуы куы фæхона. 
- Ау, уæдæ мах хуытæ стæм! - фæмæсты сты æлдæрттæ 
Къостамæ. 
- Æмæ æз сымах тыххæй куы ницы зæгъын, фæлæ хуы 
афтæ фæкæны, куы бафсæды, уæд йæ тæгæна йæ бырынкъæй 
фæдæлгоммæ кæны. 
КЪОСТА НИЗ ЦÆМÆЙ ССАРДТА? 
Æлдæртты куывды бадт фæци Къоста. Æнæуынон ын уы- 
дысты фæллойгæнæг адæмы тугцъиртæ, фæлæ æгъдау сыр- 
дты æхсæн дæр ис. Йæ зæрдæйы ахаст сын тынг не ’вдыста. 
Мæнг цинтæ йыл кодтой уыдон дæр, фæлæ сæм уыд фыдвæнд: 
нуазæныл марг ныккодтой, афтæмæй йæм æй балæвæрдтой. 
Къоста æппæтдæр зыдта æмæ нуазæн цыдæр æфсонæй нæ 
бакуымдта. Фæлæ та йыл æлдæрттæ мæнгардæй рацыдыс- 
64 

ты. Зыдтой,Къоста æгъдауыл хæст кæй у, ирон царды фæтк 
æм бæрзонд æвæрд кæй у, æмæ нуазæн ног чындзы къухы 
фæсагътой. Уый йæ хъуамæ радтаид Къостамæ. 
Æгъдау æрцахста Хетæджы-фырты - уырдыг сыстад, нуазæн 
райста, арфæ ракодта ног чындзæн. Стæй йе знæгтæн комкоммæ 
загъта: 
- Ацы нуазæныл кæд марг конд ис, уæддæр æй æз райстон 
сылгоймаджы къухæй æмæ йæ нуазын, аргъ ын кæнгæйæ. 
Уæдæй фæстæмæ Къоста йæ къахыл нал слæууыд. 
МÆНÆЙ ТЫХСТДÆР У 
Къоста тынг рæдау уыд. Исчи дзы-иу исты куы куырдта, уæд 
«нæ» зæгъын нæ зыдта. Æмæ йæм-иу æхца куы фæзынд, уæд- 
иу къухæй-къухмæ æфстæутты ацыд. Афтæмæй та йæхимæ 
фылдæр хатт, цай цæмæй бацымдтаид, уый дæр нæ уыд. Иу 
ахæм зын рæстæджы йын йæ хæлæрттæй иу зонд амоны: 
- Дæлæ æфстау кæмæн радтай, уымæй де ’хца бацагур! 
- Уый, æвæццæгæн, мæнæй тыхстдæр у, æндæр мын сæ 
йæхæдæг нæ дæттид, - балхынцъ кодта Къоста. 
МÆ ÆФСЫМÆРТÆ,КÆРÆДЗИ УАРЗГÆ ЦÆРУТ! 
Къоста мæлæтдзаг рынчын куы уыд, йæ низ æй йæ быны куы 
скодта, æмæ йемæ тох кæнынæй куы бафæллад, уæд дæр ма йæ 
сагъæс æмæ мæт Ирыстон, ирон адæм уыдысты. Тынг сын зыд- 
та сæ риссæгтæ, сæ уды мæгуырдзинад - кæрæдзийыл æнувыд 
кæй не сты, кæрæдзи фаг кæй не ’мбарынц, æмæ йæ фæстаг 
ныхæстæ дæр уыдысты фæдзæхсты хуызы: «Мæ æфсымæртæ, 
кæрæдзи уарзгæ цæрут!» 
Йæ хо Ольгæ куыд фыссы, афтæмæй ма фæстагмæ арæх 
дзырдта æрмæст ацы ныхас, йæ былалгъыл уыд, афтæмæй 
амард. 
ÆППÆТ АДÆМТЫ ХЪЫГ 
Къоста амард Лабæйы 1906 азы 19 мартъийы (зæронд 
нымадæй), хуыцаубоны. Хъæуы аргъуаны кæрты йæ йæ фыд Ле- 
уаны фарсмæ баныгæдтой 22 мартъийы. Фæлæ ирон дзыллæтæ 
65 

сæ сæрхъызой, дунейы адæмтæн сæ йæ зонд æмæ курдиаты 
фæрцы чи базонын кодта, уый искæй зæххыл ныгæд уа, уый 
сæ сæрмæ не ’рхастой. Уайтагъд æм нæ адæмы хуыздæрты 
минæвæрттæ ныццыдысты. 27 мартъийы йæ скъахтой æмæ йæ 
поезды сæрмагонд аив фæлыст вагоны Ирыстонмæ сластой. 
Поезд Дзæуджыхъæумæ схæццæ 29 мартъийы 11 са- 
хатыл. Вагзалы раз фæзы æрæмбырд тынг бирæ адæм - 
ирæттæ, уырыссæгтæ, сомихæгтæ, гуырдзиæгтæ, дзуттæгтæ, 
тæтæйрæгтæ, чырыстæттæ, пысылмæттæ, иудейæгтæ - горæты 
æппæт цæрæг адæмыхæттыты минæвæрттæ. Уый бæрц уыдыс- 
ты, æмæ дзы къухбакæнæн дæр нæ уыд. Хæстæг уынгты дæр 
ацæуæн нæ уыд. Алчидæр æнхъæлмæ каст поезды ссыдмæ, 
цæттæ уыд Къостайæн йæ фæстаг фæндараст зæгъыны бон 
балæггад кæнынмæ. 
Вагонæй йæ сæ уæлныхты рахастой. Æмæ кæд мардласæн 
уæрдон æрцæттæ кодтой, уæддæр æй горæты уынгты суанг Ирон 
аргъуанмæ фæхастой афтæ. Хастой йæ студенттæ, афицертæ, 
хуымæтæг адæм, мохевæгтæ æмæ суанг бынтон мæгуыртæ 
дæр. Алкæй дæр сæ фæндыд истыхуызы чырыныл андзæвын, 
иу гуырдзиаг хъæздыг чырыныл æрытыдта хæрдгæхуыд 
хъуымацæй хуыд зынаргъ æмбæрзæн. Дидинджытæ дзы уыд 
дзæвгар. Хæсгæ - хæссын ыл аргъуыдтой ирæттæ, уырыссæгтæ, 
гуырдзиæгтæ, сомихæгтæ, алчидæр йæхи æвзагыл, алкæмæн 
дæр дзы уыд сæхи зарæггæнджытæ. 
Ирон Мады-Майрæмы аргъуаны марды уæлхъус уырыссагау 
æмæ иронау раныхас кодта сауджын Гатуты Алекси. Кæртмæ 
йæ куы рахастой, уæд ыл пысылмæттæ скодтой дуа. Раныхас 
кодтой бирæтæ, кастысты се ’мдзæвгæтæ Секъа, Цæголты Ге- 
орги æмæ иннæтæ. 
Аргъуаны кæрты йæ бæрæг ран баныгæдтой фæсæмбисбон. 
66 

ÆМБИСОНДЫ ХАБÆРТТÆ 
Æмбисонды хабæртты æрмæгу нæ адæмы дзыхæйдзургæ 
сфæлдыстады иухай. Бирæты дзы ахæм арф хъуыды æвæрд 
ис æмæ сæ адæймаг кæсынæй нæ фæллайы. Адæймаджы 
хъуыдыйыл æфтауынц, æнæнхъæлæджы йын йæ разы царды 
кæцы фæзилæн равдисдзысты, нæ фыдæлты дунеæмбарынад 
кæуылты æххæссыд, уый йæ дисы баппары. 
АДÆЙМАДЖЫ ХЪЫСМÆТ 
Хуыцау цæрæгойты куы сфæлдыста, уæд адæймагæн бахай 
кодта дæс æмæ ссæдз азы цæрæнбон. Адæймаг æнæфсис æмæ 
æнæразы кæм нæу - чысыл æм фæкастысты йæ царды азтæ, 
æмæ Хуыцаумæ балæбурæгау кодта. 
- Ахæм чысыл цæрæнбон мын цæмæн бахай кодтай - тыхстæй 
дзуры адæймаг. 
- Кæд дын нæ фаг кæны, уæд дæлæ хæрæджы азтæй айс, - 
загъта йын Хуыцау. 
Рацыд адæймаг хæрæгмæ азтæ курæг. Радта йын дзы, фæлæ 
йæм уыдонимæ дæр фаг нæ фæкастысты йæ цæрæнбонтæ. 
Хуыцау та йын афтæ: 
- Дæлæ куыдзы азтæй дæр айс. 
Райста куыдзы азтæй дæр адæймаг. Фæлæ уæддæр разы нæ 
уыд Хуыцауы уынаффæйæ. 
Бацыдис та йæм. Уый дæр та йын загъта: 
- Омæ дын кæд фаг не сты, уæд ма дæлæ маймулийы азтæй 
дæр айс. 
67 

Райста та адæймаг маймулийы азтæй дæр. Фаг æм нæ 
фæкастысты йæ цæрæнбонты азтæ уæд дæр, фæлæ Хуыцаумæ 
бацæуын æмæ ма дзы ракурын йæ цæсгом нал бахъæцыд. 
Уæдæй фæстæмæ адæймаг йæ царды бонтæ æрвиты лæджы, 
хæрæджы, куыдзы æмæ маймулийы цардæй: сывæллонæй 
бинонтæн вæййы æлдары бынаты, цы хуыздæр бахæра, цы 
хуыздæр скæнайыл фæархайынц, стæй дæр æнæмæт вæййы: 
йæ лæджы кармæ куы бацæуы, уæд æй бадомы хæрæджы 
куыст; уый фæстæ æнæбонæй никæй уал фæхъæуы æмæ куыд- 
зау алцæмæдæр æнхъæлмæ кæсы; бынтон зæрондæй, куы 
ныхъхъырттæг вæййы, йæ зонд куы фæцæуы, уæд та майму- 
лийы цард фæкæны. 
ЙБМÆ ДÆР НÆ ФÆРАЗЫ, ÆНÆ УЫЙ ДÆР... 
Хуыцау дунейыл фыццаг лæг адæймаджы куы сфæлдыста, 
уæд æй Дзæнæты цæхæрадоны æрцæрын кодта. Йæхæдæг 
уæларвмæ атахт. Лæгæн алцыдæр фаг æмæ уæлдайджынтæй 
уыд Дзæнæты цæхæрадоны, фæлæ æнкъард кодта. 
Иуахæмы йæ Хуыцау бабæрæг кодта. Æртахт æм æмæ йæ 
фæрсы: 
- Дæ цард дæ зæрдæмæ куыд цæуы? 
- Æнкъард мын у иунæгæй... - бахъынцъым кодта лæг. 
Хуыцау æй бафынæй кодта, йæ фæрсчытæй йын иу сласта 
æмæ дзы дунейыл фыццаг сылгоймаджы сарæзта. Стæй лæджы 
райхъал кодта æмæ сæ иумæ ныууагъта. 
Рæстæг рацыд, æмæ Хуыцау сфæнд кодта: «Цон æмæ ме 
сфæлдыст адæймæгты бабæрæг кæнон». 
Æртахт зæхмæ. Кæсы æмæ лæг тыхст æмæ фæлмæстæй бады. 
Хуыцауы куы ауыдта, уæд бацин кодта æмæ йæм æрхатыд: 
- Дæ хорзæхæй, амæй мæ фервæзын кæн, сфæлмæцыдтæн йæ 
дзæнгæдайæ, йæ бустæ æмæ тæргæйттæй. Нæ мæ хъæуы ахæм 
æмбал. Иунæгæй мын хуыздæр уыд. 
- Хорз, - загъта Хуыцау æмæ сылгоймаджы йемæ акодта. 
Рацыд та рæстæг, æмæ та Хуыцау зæхмæ æртахт. Лæг 
Дзæнæты цæхæрадоны иу къуымы æнкъардæй бады. 
- Дæ цард куыд цæуы? - фæрсы та йæ Хуыцау. 
68 

- Радт мын æй фæстæмæ. Йемæ мын зын цæрæн у, æнæ уый 
дæр нæ фæразын, - æфсæрмдзастæй загъта лæг. 
Радта йын æй Хуыцау... Æмæ ма абон дæр лæг æмæ ус кæрæ- 
дзи дæр нæ быхсынц, хицæнтæй дæр нæ фæразынц. 
ХЪÆБУЛЫ РИС МАДЫ ЗÆРДÆМÆ ЦÆВЫ 
Иу мадæн йæ хъæбул хæрзчысылæй фесæфт. Бирæ йæ 
фæцагуырдта, бирæ йыл фæмаст кодта, фæлæ йын йæ фæд дæр 
нал ардта. 
Рацыд цалдæр азы. Лæппу йæхи зонынхъом фæци æндæр 
мадмæ, чи йæ схъомыл кодта, уымæ. Йæхи мады та рох фæкодта. 
Раст æй уыцы рæстæг мад ссардта, фæлæ йын æй схæссæг мад 
нæ дæтты. Уый дæр æй йæхи хоны. 
Сывæллон ратон-батойнаг ссис. Хъуыддаг Ныхасмæ 
бахæццæ.Тæрхоны рабадтысты дзырддзæугæ лæгтæ. Цалдæр 
боны фæтæрхон кодтой, фæлæ дыууæ мады æхсæн рæстдзинад 
ссарын сæ бон не сси. Уæд сын фæстагмæ хистæр урсбоцъо 
зæронд лæг афтæ: «Æртæйы дæр ма ардæм ракæнут!». 
Ракодтой сæ. Зæронд дыууæ мады сывæллоны фæйнæфарс 
æрлæууын кодта. Загъта сын: «Лæппуйæн йæ цæнгтыл 
ныххæцут, йæхимæ йæ чи алваса, уый у йæ æцæг мад. Уый 
уыдзæн сывæллон». 
Устытæ фæлæбурдтой лæппумæ. Ивазынц æй фæйнæрдæм, 
йæ цæнгтæ йын фæтонынц. 
Лæппу куыддæр скуыдта,афтæ йæ йе’цæг мад феуæгъд кодта 
æмæ загъта: 
- Радтут æй уымæн, цæйнæфæлтау мæ хъæбулæн йæ цонг 
атонон, фæлтау æй исчи схъомыл кæнæд. 
Куырыхон зæронд йæ мидбылты бахудт æмæ афтæ: 
- Нæ. Йæ æцæг мад ды дæ, уый рабæрæг - хъæбулы рис мады 
зæрдæмæ цæвы - æмæ дæу у. Ды йæ акæн. 
ФЫРТÆСÆЙ МÆРДТÆ 
Сахармæ фæндаджы иуварс бæласы бын сатæджы бадт 
зæронд лæг. Уыцы рæстæг фæндагыл сцæйцыд рын. Зæронд æй 
фæрсы: 

- Кæдæм цæуыс, рын? Кæйты къона хæлдзæн? 
- Сахармæ цæуын, мин адæймаджы дзы хъуамæ амарон! 
Афæдзы фæстæ рын здæхт горæтæй, æмæ та йыл уыцы ран 
уыцы зæронд амбæлд. Лæг æм дзуры: 
- Ды мын афтæ нæ загътай, мин адæймаджы марынмæ 
цæуын?! Æмæ дæс мины куы баисты. 
- Раст дын дзырдтон: æз дзы амардтон мин адæймаджы. 
Иннæтæ амардысты... фыртæсæй. 
«МÆЛÆТ, МÆЛÆТ, МÆЛÆТ» 
Адæмы цард æрдзæ сæдæтæй нымайгæ у. Царды цыды сыл 
бирæ бæллæхтæ æрцыд. 
Сæхи аххосæй, Хуыцауы азарæй. Уыдонæй æппæты 
хъазайрагдæр сты хъаймæт æмæ ахæррæтт. Уыдис донæй 
хъаймæт. Уый тыххæй фыст ис Библийы. Фæлæ ма уыдис 
артæй хъаймæт дæр. Уæд зæххыл сыстад зынг, арты æвзæгтæ 
бавнæлдтой, цыдæриддæр судзынмæ бæззыд, уыцы зайæгойты 
æмæ цæрæгойты буармæ. Уыцы уавæры ма адæмæй алчидæр 
уыд, æрмæстдæр йæхи сæр кæм фæцавтаид, ууыл. Згъоры бы- 
дыры иу мад дæр йæ дзидзидай сывæллонимæ. Арт æй фæсте 
суры, зæххы уæлцъар судзгæ. Бафæллад мад, фæлæ уæддæр 
йæ хъæбулы йæ риумæ тынг нылхъывта, афтæмæй лидзы арты 
æвзæгтæй. Мæнæ йæ æрбаййафынц, ацахстой йын йæ къабайы 
фæдджитæ, асыгъдысты йæ зæвæттæ. Сау мæры къуыбырыл 
ма алæууыд, фæлæ уый дæр йæ къæхты бын фæнык фестад, 
æмæ йæ къæхты бынтæ ссыгъдысты. Уæд ус йæ сывæллонмæ 
фæлæбурдта, йæ къæхты бын æй авæрдта æмæ йыл алæууыд. 
Арт сæ дыууæйы дæр басыгътаид, фæлæ Хуыцауы зæрдæ мады 
мийæ ныккæрзыдта æмæ йæ ралгъыста: 
- Гъе мæ, кæд цард афтæ бирæ уарзыс, уæд иннæ хъаймæтмæ 
фæцæр. 
Цæры ма, дам, уыцы ус абон дæр. Ныхъхъырттæг хъаймæтмæ 
æнхъæлмæ кæсгæйæ. 
Æдзух йæ былалгъыл дары иу дзырд: «Мæлæт, мæлæт, 
мæлæт». Фæлæ йæм удхæссæг æввахс нæ цæуы. 
70 

УАСТЫРДЖИ ÆМÆ АДÆМ 
Адæмæн уарзон æмæ адæмыл зæрдиаг аудæг у рагæй дæр 
зæлдагзачъе Уастырджи. 
Иухатт та йæхи уæларвæй æруагъта зæхмæ, адæм куыд 
цæрынц, цы хъуаг сты, цæмæй сын баххуыс уа, уый базоныны 
тыххæй. Кæсы æмæ зæххыл цард цæджджинагау фыцы. Адæм 
цæрынц фæрныг æмæ райдзаст хæдзæртты-галуанты. 
Куывдты æмæ чындзæхсæвты уынæр ивылы горæттæ æмæ 
хъæутыл. Фынгтыл диссаджы бæркад-бæрæчет. 
Адæм цин кæнынц Уастырджийыл - хонынц æй сæ фынгтæм. 
Дзурынц ын: 
- Дæ фæрцы, дæ фæрцы у нæ цард! Хъуаг ницæмæй æййафæм, 
ницæмæй хъаст кæнæм. 
Æрмæст ма нын алкæмæн дæр йæ мæлæты бон куы базонын 
кæнис. Цæмæй, цы цæрæм, уыцы рæстæг хуыздæр æрвитæм. 
Уастырджи сын загъта, уый зонын уæ нæ хъæуы, зæгъгæ, 
хорзæй уын ницы æрхæсдзæн. Фæлæ йæм нæ байхъуыстой, 
сæ курдиат-бæллиц тыхджындæр разынд, æмæ сын Уастыр- 
джи радта сæ мæлæн бон зоныны хъомыс, стæй йæ æрткъахыг 
бæхыл æврæгътæй фæуæле. 
Рацыд иу дзæвгар рæстæг. Дыууæ фæлтæры кæрæдзи аив- 
таиккой, афтæ Уастырджи сусæны мæйы сфæнд кодта, йæ 
мæлæн бон чи зоны, уыцы адæмы бабæрæг кæнын, цы фесты, 
куыд цæрынц, уый базонын. Æрхызт зæхмæ. Цæуы, фæлгæсы 
фæйнæрдæм æмæ уыны: иу хуымон ног карст кæрдæгæй ара- 
зы ницы-мацы халагъуд, лыстæнæн дæр дзы калы хуылыдз 
кæрдæг. Дзуры йæм Уастырджи. 
- Байрай, хорз лæг! Ацы æнтæфы цы кусыс? 
- Мæхицæн хæдзар аразын. 
- Хæдзар дæр æмæ лыстæн дæр хуылыдз кæрдæгæй?! 
-О. 
- Кæрдæгæй хæдзар цасы фаг у. Хуылыдз лыстæныл та 
райсоммæ куы фæхуыссай, уæд фæрынчын уыдзынæ. 
71 

- Уадз æмæ фæрынчын уон, уæддæр райсом мæлгæ 
кæндзынæн. Хæдзар дæр ахсæв мæ фаг у, райсом мæ фæстæ дур 
дæр мауал уæд. 
Уастырджи рамæсты, йæ бæх ехсæй æркъæрцц кодта æмæ 
дæлæ фæтæхы. Æрзылд хъæутæ æмæ горæттыл. Ныдздзæллаг, 
сæгомыг сты. Хæдзар дзы хæдзары хуызæн нал у, адæм цыдæр 
хæлддзæгты цæрынц, ног хæдзар ничиуал аразы, зæрæдтæ 
цалцæг нал кæнынц. Хъæлдзæг ныхас никæцæй уал хъуысы. 
Адæмы цæсгæмттæй мидбы лхудт фæлыгъд, æрху ым, сагъæссаг, 
мæрдон цæстæнгас æвдисынц. Зарæг бамыр бæстыл. 
Йæ размæ рацыдысты адæмты хистæртæ, сæ зонгуытыл 
æрлæууыдысты. Æрхатыдысты йæм лæгъзтæгæнгæ: 
- Дæ сæрыл хаст фæуæм, Уастырджи, ныббар нын нæ рæдыд 
хъуыды. Нæ раздæры уаджы нæ фæстæмæ сæвæр. Нæ нæ хъæуы 
нæ мæлæн бон зонын. Зыдтам, зæххон адæймаг æнæ мæлæт 
нæу, фæлæ адзал ницæмæ дардтам, мæлæт ныл кæй нæ фæтых 
уыдзæн, уый ныфсæй цардыстæм. Зарджытæ æмæ хæдзæрттæ, 
галуантæ арæзтам æнустæм, нæ цоты цотæн, бынтæ, хæлæрттæ 
æмæ знæгтæ дæр кодтам нæ фæстагæттæн. Ныр нын нæ мæлæн 
боны зонындзинад нæ ныфс, нæ хъару асаста,байста нын нæ 
хæлæртты, не знæгты, нæ фæстагæтты. Цæрын нæм нал цæуы. 
Айс нын хъаймæтхæссæг зонындзинад, радт нын цардмæ, нæ 
фидæнмæ уарзондзинад. 
Уастырджи сразы сæ фæндоныл, æмæ та адæм аразын рай- 
дыдтой æнусон хæдзæрттæ, галуантæ, цæрæццаг зарджытæ 
æмæ кадджытæ. 
МАДЫ КОНД ХÆРИНАГ 
Дзимыргомы дыууæ æфсымæрæй кæстæрæн цот нæ уыд.Уæд 
иуахæмы хистæр афтæ: 
- Кæсын дæм, ме’фсымæр, æмæ дæ цардæй ницы хъаст кæныс, 
мæ чындзимæ «а» æмæ «о»-йæ цæрут, фæлæ уын æвæстагæй 
зæрондæй зын уыдзæн... Дæ фарн фынæй уæд! 
Мæнæ та нæхион йæхи бар нæу. Чындзæн зæгъ...Куы йын 
райгуыра, уæд æй ноггуырдæй куы ахæссид... Уæхицæн æй 
схъомыл кæнут. Нæхионимæ æз баныхас кæндзынæн. 
72 

Дыууæ æфсымæры фæндыл файнустытæ дæр сразы сты. 
Афтæмæй æвæстаг бинонтæ лæппуджын баисты. 
Бонтæ, азтæ цыдысты. Лæппу хъазынхъом фæци. Хъазгæ 
та йæхи æфсымæртæй зæрдиагдæрæй кæимæ хъуамæ кодтаид. 
Уыдонæй-иу æй йæ къах нал хаста. 
Уæд иуахæмы лæппуйы æвæндонæй йæ кæнгæ мад сæхимæ 
æрбакодта. Фырбуцæн ын ногконд гуыл йæ къухы фæсагъта. 
Лæппу дзы ныккомдзаг кодта æмæ афтæ зæгъы: 
- Дзыцца, уыдоны гуылтæ адджындæр вæййынц. 
Ус фæджихау, стæй йæ дзыхыдзаг ныккуыдта. 
- Æ, Дзыцца дæ нывонд фæуа, кæд искæй цотæй цот нæй. 
Уыдон дæ мады конд вæййынц, æмæ мады къухæйдзаг æндæр 
ад кæны. 
Уый адыл æй йæ мад æмæ фыдмæ ныккодта. 
ÆГÆР ФÆСТИАТГÆНÆГ УАЗÆГ 
Иу хæдзармæ æрбафтыд уазæг. Бацин ыл кодтой, хорз æй 
федтой. Дыккаг бон дæр афтæ... Æртыккаг бон дæр... Фæлхасаг 
куыд нæ уыд фысымтæн. 
Къуыри рацыд, фæлæ уазæг цæуынвæнд нæ кæны. Фысым 
ныккатай кодта, кæдмæ хæсдзынæн ацы æввонгхоры, зæгъгæ. 
Иуæй уазæджы хæлц æндæр у,иннæмæй йæ куыстытæй къуы- 
лымпы кодта. Æмæ дын иу изæрмилты йæ дзаума куы аивид, 
сау, фысдзарм худ дæлиау цæстытыл куы ’руадзид, былтæ 
басылыхъæй куы æрбатухид, афтæмæй топп куы райсид 
æмæ, уазæг цы уаты бадт, уый рудзынгæй топпы хæтæл куы 
æрбадарид. 
Уазæг фæтарст, кæй зæгъын æй хъæуы, иннæ уатмæ ма йæ уд 
йæ къæхтыл бахаста. 
Æхсæвæрыл уазæг ракодта йæ тарсты хабар. Фысым 
рамæстыхуыз æмæ йын афтæ: 
- Кæс-ма сæм, кæс! Уый, туджджын кæимæ дæн, уыдон сæ 
туг исынмæ æрбацыдысты æмæ мын мæ уазæджы марынвæнд 
скодтой. Кæс-ма сæм, кæс! Тæрсгæ ма кæн, æз мæ уазæджы 
æфхæрын ницæй тыххæй бауадздзынæн! 
73 

Фысымы зæрдæвæрæн дæр ницæмæуал æрдардта уазæг, рай- 
сом раджы цæуыныл ныллæууыд. 
АРАХЪ - ХÆЙРÆДЖЫ ХОЙРАГ 
Хæйрæг тар æхсæв комы дымæгыл бады æмæ арахъ уадзы. 
Уастырджи йæм йæ æрткъахыг бæхыл æртахт æмæ йæ фæрсы: 
- Цы кусыс, дæлимон? Цы фыдвæндыл дæ? 
- Адæмæн ног хойраг æрхъуыды кодтон, - йæ къæдзил ныхъ- 
хъандзал кодта хæйрæг, афтæмæй Уастырджийы раз алæууыд. 
Дары йæм сыкъа. - Айс-ма, ацаход дзы. 
Уастырджи сыкъа райста, арахъ ануæзта. Йæ зæрдæмæ 
фæцыд. 
- Иу ма дзы ануаз, - хаты хæйрæг. 
Дыккаг дæр та бануæзта Уастырджи. Афтæ æртыккаг дæр. 
Стæй загъта: 
- Хорз у дæ хойраг. Æцæг дзы æртæйы онг чи нуаза, уый-иу 
уæд мæн хуызæн. 
Уымæй фылдæр дзы чи нуаза, уый та - дæ хуызæн 
ФЫДЫУÆЗÆГ 
Сафар Туркмæ цæрынмæ æрыгонæй алыгъд. Йæ фыдыуæзæг 
фенын та ма йæ къухы бафтыд зæрондæй. Туркаг уазæг 
æрфысым кодта Къорайы хъæуы Урсдоны был уæлвонг ран, йæ 
хæстæджытæм. Иухатт æнæмæтæй хъазæг лæппутæ сæ цæст 
æрæвæрдтой Сафарыл. Уый къæлæтау ныггуыбыр, афтæмæй 
бадт фæхс бандоныл æмæ æнкъард цæстæнгасæй нымдзаст 
Мæнтæгкъуыппы хъæды къохмæ, йæ карæнтимæ чысылæй 
йæ рæстæг кæм æрвыста, уырдæм. Йæ цæстытæй лæдæрст 
цæстысыг. 
Йæхимæ куы æрцыд, уæд фæфиппайдта сывæллæтты 
цæстæнгас æмæ сын загъта: 
«Сывæллоны зæрдыл алцыдæр бирæ лæууы. Бауырнæд уæ 
мæ ныхас. Æз Турчы цæрын, фæлæ алы æхсæв дæр уынын фын - 
цыма æдзухдæр дæлæ уыцы хъæды къохы бæлæсты бын хъа- 
зын. Фыдыуæзæг! Уымæн æмбал нæй. Æз ардæм æрбацыдтæн 
74 

мæнæ ацы хъæды къох фенынмæ!.. Æмæ та мæ ногæй цæуын 
хъæуы ардыгæй, ногæй та хицæн кæнын ацы хъæды къохæй». 
Цæссыгтæ та йын йæ цæстытæ ахгæдтой: «Мæ чызг мæ 
куырдта, цæмæй йын Урсдоны былæй тыччытæ æрласон. Æз 
ын æнæмæнг аласдзынæн». 
Ахæм у фыдыуæзæг, - сабибонты мысинагау адджын у. 
ÆВЗÆР УС 
Хъæды, фæндаггæрон искæй бастигъыны охыл бадтис абыр- 
джыты æрдонг. Кæсынц æмæ фæндагыл æрбацæуы фидæрттæ 
арæзт лæг йæ диссаджы саулохыл, хæцæнгарзæй æххæст. Йæ 
бакаст ахæм уыд, æмæ йæм абырджыты æнæхъæн къорд сæ 
ныфс нæ бахастой. Ауагътой йæ. Дыккаг бон ацы лæг фæстæмæ 
здæхт ацы фæндагыл. Йæ бакаст уыд афтид нымæты хуызæн. 
Абырджытæ йын æнцонæй байстой йæ хæцæнгарз, йæ бæх. 
Барæг сæм хаты: 
- Амарут мæ. 
Фæлæ абырджыты йæ амарын нæ бафæндыд. Æрæджиау æй 
абырджыты хистæр фæрсы: 
«Знон дын ахæм бакаст уыд, æмæ дæм мах нæ бауæндыдыс- 
тæм, абон фæстæмæ здæхгæйæ ахæм уыдтæ, æмæ дæ иу дæр нæ 
тарст. Цæмæн афтæ?» 
Æмæ сын загъта барæг: «Æвзæр ус мын ис, ахицæн дзы уаин, 
фæлæ мын дзы сывæллæттæ ис... Знон, уазæгуаты цæугæйæ, 
цин кодтон мæ бинойнагæй иу бон кæй баулæфдзынæн, æмæ 
мæ тых мæхимæ æрцыд. Абон та йыл ногæй фембæлдзынæны 
хъуыды мын мæ хъару асаста. Уымæй спайда кодтат сымах дæр. 
Амарут мæ, мæ тугæй кæд мæ худинаг ныхсин!» 
Абырджыты хистæр ын радта йæ хæцæнгæрзтæ, бæх æмæ 
загъта: «Цæугæ дæ фæндагыл». 
ЗÆГЪЫН-МА, ДÆ ДÆНДАГ РИССЫ 
Уæйыгæн йæ дæндаг срыст, æмæ арвмæ асинтæ æвæрдта. 
Иæ богътæ æмæ æрдиаг авд хохы сæрты йе ’фсымæрмæ 
байхъуыстысты. Æфсымæр фæцагайдта фæдисы, уæдæ цы 
кæны, зæгъгæ. 
75 

Уæйыг кæсы æмæ йе ’фсымæр цуртфæдисонау æрлиуыры авд 
хохы сæрты. Худинаг æм фæкаст, йæ дæндаджы рисы тыххæй 
æгæр кæй хъæрзыдта, уый. «Фæхуддзæн мыл ме ’фсымæры 
зæрдæ», - загъта æмæ йæ цæст скъахта. 
Æфсымæр йæ уæлхъус алæууыд. Кæсы æмæ уæйыгæн йæ 
цæст баст. 
- Зæгъын-ма дæ дæндаг риссы!.. - сдзырдта æфсымæр æмæ 
оффытæгæнгæ æрбадт йæ фарсмæ. 
НУАЗÆН ÆМÆ БÆХ 
Хæрæфырт ирон адæммæ кадджын куыд нæ у. Байраг 
ын лæвар кодтой. Иуахæмы иу æрыгон лæппу йæ хæларимæ 
йæ мадырвадæлтæм ацыд. Дæрддзæф хъæуы цардысты 
мадырвадæлтæ, æмæ сæ хæрæфырт афтæ тагъд адынджыр,уый 
сын æнæнхъæлæджы уыд. 
Фæцин ыл кодтой, йæ хæлары йын тынг сбуц кодтой. Ку- 
сарт сын акодтой æмæ сыхы фæсивæды фæхуыдтой. Фынджы 
хистæр цыты нуазæнæй ссардта хæрæфырты æрдхорды ном. 
Хæрæфыртæн та мадырвадæлтæ ралæвар кодтой бæх. 
Фæстæмæ здæхынц хæрæфырт æмæ йæ хæлар. Хæрæфырт - 
бæхыл, хъазгæ, хæлар та - фистæгæй. 
- Кæсыс, цы бæх мын балæвар кодтой, иу ран лæууын нæ 
фæразы, йæ мидбынаты кафы, - йæхицæй ныббуц хæрæфырт. 
- Бæх цы у, бæх. Дæлæмæ дæр, уæлæмæ дæр хайуан. Цыты 
нуазæн дзы кæмæ æрхаудта? Мæнмæ. Уымæй кадджындæр 
ирон адæммæ цы ис! - мæстæймарæгау бакодта хæлар. 
Хæрæфырт фæсæццæгонд, хъуыдыты аныгъуылд... Стæй 
бæх фæстæмæ фездæхта æмæ хъæумæ, йæ мадырвадæлтæм 
фæцагайдта. Сæ кулдуары раз бæх абаста, мидæмæ фæдисы уад 
бакодта æмæ барджынæй, уæндонæй, тæргайхуызæй загъта: 
- Нæ мæ хъæуы уæ бæх, радтут мын цыты нуазæн! 
ТЫППЫР ДÆР НÆ КÆНЫНЦ 
Бадт æгæр адаргъ, æмæ уырдыгыстæг фæллайын райдыдта. 
Уæддæр гаджидау гаджидауы фæстæ цæуы. Адæм фынджы 
уæлхъус дзолгъо-молгъо кæнынц, æгъдауыл дзурынц. 
76 

Уырдыгыстæг лæууынæй æгæр куы сфæлмæцыд,уæд йæхи 
нал баурæдта, æмæ йын, йæ дурын дзагæй чи дардта, уымæн 
бадты адæмæй афтæ: 
- Хуыцауы тыххæй, адон расыг нæ кæнынц, фæлæ тыппыр 
дæр нæ кæнынц!? 
АДÆЙМАГ ÆНÆФСИС У 
Хæрззæронд усæн амард йæ фырт, æмæ йыл йæхи мары, 
кæуы, дзыназы. Йæ марой Хуыцаумæ сыхъуыст. Хуыцау 
Уастырджийы зæхмæ рарвыста. Загъта йын: 
- Ацу-ма æмæ базон: цы кæны уыцы ус? Йæ хъарæгæй, йæ 
кæуынæй нæ сæрæн куы нал стæм. 
Уастырджи æртахт зæхмæ. Бацыд зæронд усмæ æмæ йæм 
дзуры: 
- Æз дæн Уастырджи. Хуыцауы æрвыст лæг. Цы кæныс? 
- Мæ хъæбул æрыгонæй бабын, æнæнхъæлæджы æрбамард, 
мæ бон бакæла. 
- Æмæ йыл цал азы цыд? 
- Цыппарфондзыссæдз æмæ цыппарыссæдз азы. 
- Усай, уый æрыгон схонæн нал ис. Уымæн æмæ ахæм 
рæстæг æрцæудзæн, адæймаг фондзыссæдз азæй фылдæр кæд 
нал цæрдзæн. 
Уыцы ныхасмæ ус йæ кæуын фæуагъта æмæ афтæ бакодта: 
- Кæд адæм æндæр нал цæрдзысты, уæд ма хæдзæрттæ дæр 
араздзысты? 
- Араздзысты. Ноджы егъаудæртæ. Адæймаг æнæфсис у, йæ 
мæлæт нæ зондзæн æмæ араздзæн. 
САНИБАЙАГ САРМАДЗАН 
Раджы кæддæр джызæйлаг æмæ санибайаг лæппутæ 
Джызæлы хъæуысæр фæхыл сты. 
Джызæйлæгтæ фылдæр уыдысты æмæ санибайæгты æрдæ- 
рæн кодтой. Санибайæгтæ Джызæлдонæй куы фæфале сты, уæд 
сæ маст куыдæй райсой, ууыл сагъæсыл фесты. 
- Æз зонын. Сармадзанæй сæ уæлбылæй фехсæм. 
- Æмæ нын сармадзан кæм ис? - фæрсы Хъылци. 
77 

- Нæхæдæг сарææм. Æхсгæ куыд кæны, уый æз Уырысы 
æфсады федтон. 
Лæппутæ Хъылцийæ фæстæмæ Мыхцийы фæндон ницæмæ 
æрдардтой. Фæлæ ацы дыууæ сæ удтæй арт цагътой. Æхсæвы 
Хъылци сæ уæрдон кæртæй ратылдта, Мыхци йыл йæ хъуылæг 
сæвæрдта æмæ сæ ных сарæзтой хъæуы кæрон уæлбылы 
уæлвонг ранмæ. 
Ам, рындзыл æрфидæрттæ кодтой уæрдон, хъуылæджы, 
топпыхосæй сæ къухы цы бафтыд, уый æрнадтой. Бызгъуыртæй 
йæ æрæмбæрзтой, æфсæйнаг сыбантъытæ йыл ныккалдтой. 
Стæй хъуылæджы дзых Джызæлы’рдæм сæвæрдтой æмæ, 
джызæйлæгтæм æртхъирæнгæнгæ, Мыхци топпыхосыл арт 
бандзæрста. 
Топпыхосыл зынг схæцыд, æмæ хъуылæг тæгæлтæ фæхауд, 
уæдæ цы уыдаид. Лæппуты срæмыгъды уылæн фæйнæрдæм 
фæхаста, фæцæфтæ, фæкъуырма сæ кодта. 
Уæрдоны дзыгъал - мыгъул та дæлбыл ссыд. 
Иу дзæвгар рæстæджы фæстæ лæппутæ æрчъицыдтой, æмæ 
Хъылци уæлгоммæ хуысгæйæ хъæр кæны: 
- Мыхци, цы фæдæ? Кæм дæ? 
- Ам бæргæ дæн, фæлæ мæ цонджы рыстæй фæмæлын. 
- Мæнæн та цыма мæ къах мæ уæлæ нал ис. 
- Ам уый бæрц фыдбылызтæ чи скодта, уагæры, Джызæлы, 
кæдæм æхстам, уым цавæр бæллæхтæ æрцыд, - йæхицæй 
разыйæ балхынцъ кодта Мыхци. 
СОМЫ АРГЪ 
Иу бонджын лæг æррынчын æмæ абон-райсом кæнын 
райдыдта. Фæлæ мæлын нæ фæрæзта. Йæ бирæ мулк сси йæ 
сагъæс. Кæмæн æй уадза? Йæ иунæг фыртæй йæ зæрдæ нал рад 
- магусайæ цæлуарзаг, йæ къух уазал доны никуы атылдта. 
Æмæ хорзæн бын ма скæн, æвзæрæн бын ма ныууадз. Бадзырд- 
та йæм æмæ йын афтæ: 
- Лæппу, æз мæлын æмæ тæрсын, мæ бынтæ мын дымгæмæ 
куы ныддарай - фæллойæн аргъ кæнын нæ зоныс. Фæцу-ма рай- 
78 

сом æмæ дæ уды номыл иу сом бакус. Æмæ уæд æнæзæрдæдзургæ 
амæлдзынæн, дæуæн та - мæ мулк. 
Дыккаг бон лæппу рацыд сæ хæдзарæй. Хиирхæфсæн бынæт- 
ты фæзылд æмæ изæры сæхимæ æрбаздæхт. Мад æй афти дæй ку ы 
федта, уæд ын иу гæххæттын сом йæ фыццаг скодта, дæ фыдмæ 
йæ бахæсс, зæгъгæ, науæд дын йæ бынтæ нæ ныууадздзæн. 
Фыд райста сом æмæ йæ æнæдзургæйæ хуыссæны цур арты 
баппæрста. Фырт ницы сдзырдта, афтæмæй æддæмæ фæраст. 
Фыд йæ фæстæ рахъæр кодта: 
- Ацы сомыл ды нæ бафыдæбон кодтай, мæн дæ бакуыст сом 
хъæуы! Райсом æй æрбахæсс. 
Дыккаг бон дæр та лæппу йæ рæстæг æнцонæй арвыста. 
Изæрæй йæ фыдмæ бацыд, йæ мад та йын цы сом радта, уыимæ. 
Фыд дæр та йæ арты баппæрста æмæ йын бахæс кодта райсом 
æндæр сом æрбахæссын. 
Лæппу сагъæсы бахауд, ай мæ афтæмæй нал ныууадздзæн, 
зæгъгæ. Æртыккаг бон райсом раджы фестад æмæ куыстагур 
азылд. Кæм æй бакуыста, куыд æй бакуыста, Хуыцау йæ зонæг, 
фæлæ изæры фæлладæй иу сомимæ æрлæууыд йæ фыды раз. 
Фыд ын йæ боны фæллой райста, йæ цæстытæм ын æдзынæг 
ныккаст æмæ та сом артмæ бадаргъ кодта. Лæппу йыл сыр- 
дау йæхи ныццавта, цы кæныс, абондæргъы мæ хид кæуыл 
фæкалдтон, уый арты амæттаг цæмæн кæныс, зæгъгæ, æмæ йын 
сом йæ къухæй раскъæфта. Фыд йæ мидбылты бахудт. 
ИРЫ ПАДДЗАХ 
Ир ма цæнгæтау æнгом æмæ йæ хъаруйыл куы уыд, уæд ын 
тыхгæнæг тых нæ ардта. Иуахæмы та йæм знаг ныббырста, æмæ 
йын Ир бæрзæйсæттæн цæф куы ныккодта, уæд фидауынмæ 
фæци. Æрбарвыста йæ фидауджыты. 
- Мах дис кæнæм уæ ныфс æмæ хъаруйыл! - загътой Иры 
лæгтæн, сæ хæс куы сæххæст кодтой, уæд. - Кæцæй уæм 
цæуынц? Фæтасын куы нæ комут. 
- Нæ паддзах нæ афтæ домы, - уыдис сæ дзуапп. 
- Æмæ йемæ фембæлæн, аныхас кæнæн нæй? 
79 

- Ныртæккæ фынæй кæны. Куы райхъал уа, уæд бæргæ, 
фæлæ дзургæ нæ кæны. 
- Уынын нын æй уæддæр фæкæнын кæнут, - ныллæу уы дысты 
фидауджытæ. 
- Хорз, - загътой фысымтæ æмæ цасдæры фæстæ иу мадæн 
рахæссын кодтой йæ ноггуырд лæппуйы. 
- Уый у нæ паддзах. Уый фидæныл хъуыды кæнгæйæ, стæм 
æнæбасæттон, ныфсджын. Уый нæ домы йæхи æмæ йæ зæхх 
хъахъхъæнын. 
ЦАЛЫНМÆ КАРК ФЫЦА... 
Иу хæдзармæ уазæг æрбацыд, æмæ йæ æлгъин æфсин æфсоны 
фарст кæны: 
- Хъайла дын акæнон, æви карк аргæвдын кæнон? 
- Цалынмæ карк фыца, уæдмæ хъайла акæн, - уыд æнæфсарм 
уазæджы дзуапп. 
ÆРТÆ ТÆРИГЪÆДЫ ДÆР РАКОДТА 
Раджы хæйрæг æмæ лæг лымæнтæ скодтой. Иу бон хæйрæг 
лæгæн афтæ зæгъы: 
- Кæд мæ хæлар дæ, уæд дын æртæ дзырды зæгъдзынæн, 
æмæ дын дзы иу æнæ бакæнгæ нæй. 
- Зæгъ, - лæг ын загъта, - цæттæ дæн. 
Хæйрæг афтæ зæгъы: 
- Йе дæ мады æмæ дæ фыды фæнæм, йе лæг амар, йе арахъ 
бануаз. 
Лæг ахъуыды кодта æмæ афтæ зæгъы: 
- Мад æмæ фыды фæнæмын стыр тæригъæд у, лæг амарын 
дæр - афтæ, фæлæ арахъ бануазын цы хъыгдары? 
Райста æмæ арахъ бануæзта æмæ æртæ тæригъæды дæр ра- 
кодта: расыгæй йæ мад æмæ фыды фæнадта, лæг дæр амардта 
æмæ арахъ дæр бануæзта. 
ÆФСЫМÆР ÆМÆ ÆРДХОРД 
Дыууæ æфсымæры фæзулдзых сты æмæ кæрæдзийы 
хæдзармæ нал цыдысты. Се ’хсæн æцæгæлондзинады быдыр 

азæй-азмæ уæрæхдæр кодта. Кæрæдзийы сæр сæ иуы дæр нæ 
хъуыд: æрдхæрдтæ ис, хæлæрттæ - бирæ. 
Уæд иуахæмы кæстæр æфсымæр изæрдалынгты хъæдрæ- 
бынты æрцæйцыд, æмæ дын Хуыцау хорз ракæна-сæрджын саг 
йæ размæ фæци. Лæппу айтæ-уйтæ нал фæкодта æмæ саджы 
багæрах ласта. Сырд фæуæлгоммæ. Æнæнхъæлæджы цуанон ын 
йæ туг суагъта, фæлæ йæ хæдзармæ иунæгæй рахæссын йæ ныфс 
нæ бахаста. Пыхс ракодта æмæ дзы саджы мард æрæмбæрзта, 
йæхæдæг йæхи райста хъæуы ’рдæм, йæ хуыздæр æрдхордмæ 
æххуысагур. 
Зæрдæрай æмæ йæхицæй сæрыстырæй цæуы астымты, йæ 
æхсызгон хъуыдытæ йæ сæ уæлныхты хæссынц. Æмæ афæнд 
кодта йæ хуыздæр æрдхорды, æфсымæры цард кæимæ кодта, 
уый фæтæрсын кæнын. Фæсæмбисæхсæв æм дуар бахоста æмæ 
йæм мидæмæ дзуры: 
- Бабын дын дæн, ме ’фсымæр, бабын... 
Æрдхорд æй мидæмæ бауагъта, цы дыл æрцыд, зæгъгæ, йæ 
фæрсы. 
- Æнæбары лæг амардтон æмæ ма цы акæнон. Де ’ххуыс мæ 
хъæуы. 
- Лæг амардтай?! Æмæ дын мæ бон цы у. Дыууæ мыггаджы 
фæтуджджын кодтай æмæ ма дзы æртыккаджы дæр тъыссыс? 
Дæ хал, дæ бæндæн - дæхи. 
Æфсымæр фæуыргъуыйау. Ахæм дзуапп фехъусын йæ 
фæсонæрхæджы дæр нæ уыд. Уайтагъд мæстæйдзагæй фед- 
де. Уынджы йе’муд куы æрцыд, уæд йе’фсымæр йæ зæрдыл 
æрбалæууыд, цымæ уый та йæхи куыд равдисид, зæгъгæ. 
Раст фыццаг кæркуасæнтæм хæстæг бахоста йæ æфсымæры 
хæдзары рудзынг. Чи дæ, зæгъгæ, уæззаугай райхъуыст 
мидæгæй. 
- Æз дæн. Дæ сæр мæ бахъуыд, ме ’фсымæр, æнæбары лæг 
амардтон, - сабыр æмæ æнкъардæй бадзырдта мидæмæ. 
Æфсымæр æм мидæггæгты рауад æмæ йæ, раст цыма йæ 
туджджынтæй æмбæхста, уыйау мидæмæ баскъæфта. Стæй: 
-Кæм?!Чиу?! 
- Уæлæ хъæды кæрон, æнæзонгæ адæймаг. 
"""* == 81 ===============^ 

- Цом-ма æмæ йæ фенæм, чи у, кæимæ фæтуджджын стæм, 
туджы фиддон кæмæй дарæм. 
Дыууæ æфсымæры фæдисы ссыдысты хъæды кæронмæ. 
Кæстæр карст пыхсы цъыхырытæ аиуварс кодта, æмæ 
дзы - Æфсатийы лæвар саджы мард. Æмæ та æфсымæртæ 
æрæмбæрстой кæрæдзи. 
Мæнг нæ фæзæгъынц: тугæй æввахсдæр ницы ис. 
НОГ УС ÆМÆ ГÆДЫ 
Лæппуйы зæрдæмæ иу фыдуаг чызг цыд, æмæ йæ курыныл 
ныллæууыд. 
- Макæн, фæсмойнаг дзы фæуыдзынæ. Уый, йæхæдæг кæй 
ракура æмæ бæхбадт кæуыл скæна, ахæм агуры, - фыдбылызæй 
йæ иргъæвтой йæ хæлæрттæ. 
- Тыхсгæ ма кæнут, æз æй æртасын кæндзынæн æмæ йыл 
саргъ сæвæрдзынæн. Мæ алы ныхасмæ дæр къæрцхъус куыд уа, 
афтæ йæ фæтæрсын кæндзынæн, - фидарæй сын дзырдта уый. 
Фæлæ, йæ ныфс цæмæй хаста, уый никæмæн хъæр кодта. 
Чындзæхсæв ахицæн. Фыццаг æхсæвы хæдразмæ йæ хуыз- 
дæр хæлæрттæй иуæн афтæ зæгъы: 
- Иу гæды æрцахс, æмæ куыддæр рухс ахуыссын кæнон, 
афтæ-иу æй рудзынгæй æрбаппар. Дарддæр хъуыддаг мæхи бар 
уадз. 
Хæлар, ногусджын ын куыд бафæдзæхста, афтæ бакод- 
та. Гæдыйæн йæ гуыпп куыддæр уаты астæуæй райхъуыст, 
афтæ лæппу рагацау цæттæ æвæрд æхсаргард тынг мæстыйæ, 
æлгъитгæ фелвæста æмæ дзы гæдыйы дымæг æрдзæхст ласта. 
Гæды къудайæ аззад æмæ ма цы акодтаид, уый нал зыдта, стæй 
фырадæргæй рудзынгыл йæхи ныххуырста. Авг базгъæлæнтæ, 
æмæ гæды æндахы къуыбылойау атахт. 
Ног чындз, уыцы цаутæм кæсгæйæ, фыртæсæй хуыссæны 
къуымы ныттымбылтæ, цы акодтаид, цы сдзырдтаид, уый 
нал зыдта, стæй йыл хæкъуырцц куыд бахæцыд. Йæ мой фыр- 
тызмæгæй фæздæг калгæ федде, æмæ йæм уыцы æхсæв æввахс 
нал æрбацыд. 
82 

Зæгъынц, абон дæр ма, дам, усы тарст не ’рцыд æмæ йæ 
лæгмæ фæстæмæ фæкæсын дæр нæ уæнды. 
ААЫ БОН ДÆР АФТÆ... 
Мæгуыр сидзæргæс ус фæбадт йæ иунæг фыртæн. Лæппу 
куы бахъомыл, уæд ын хъуыддаг бакодта. Чындз æгъатыр, 
фыдсыл разынд. Мæгуыр сидзæргæсы удæй хъазын райды- 
дта. Фырт бон-изæрмæ куысты уыд æмæ, сæ хæдзары цытæ 
цыд, йæ ус ын йæ мады удынарæджы кæй скæны, уый йæ хъ- 
уыдыйы дæр нæ уыд. 
Мад бонæй-бон мæллæгдæр кæнын райдыдта, чындз ын 
йæ хъуыры ныххизын ницы уагъта, хæринаг ын нæ лæвæрдта, 
афтæмæй дзы цумайы лæдзæг сарæзта. Куыст ын куы ницы 
уыд, уæд дæр æй æнцад æрбадын нæ уагъта, кафын-иу æй код- 
та. Йæ мой-иу куыстæй куы æрбацыд, уæд та иу къæссавæлдæхт 
фæци. 
Мадæн йæ уавæр йæ фыртæн радзурын йæ цæст нæ 
уарзта - йæ зæрдæмæ йын маст бахæсса, уый йæ нæ фæндыд, 
иннæмæй та йын йæ ныхæстыл куы нæ баууæнда æмæ йæм 
йæхи куы фæтигъ кæна. Лæппу-иу йæ мады æнкъардæй бадгæ 
куы æрбаййæфта, уæд-иу æй байардта, цы кæныс, цы кæныс, 
зæгъгæ, цæуыл æнкъард дæ, исты дæ риссы? 
Иуахæмы мад йæхи нал баурæдта æмæ йæ фыртæн афтæ: 
- Кæд дæ, цы кæнын, уый базонын фæнды, уæд райсом цыма 
куыстмæ ацыдтæ, афтæ бакæн, дæхæдæг фæстæмæ сусæгæй 
æрбаздæх æмæ дзаумæтты скъаппы бамбæхс æмæ гуыдыры 
дæгъæлы хуынкъæй кæс. Уæд дæхæдæг æппæтдæр фендзынæ, 
фехъусдзынæ. 
Лæппу афтæ бакодта. Æмæ мæнæ диссаг: чындз хуыссæнæй 
куы растад, уæд мадмæ йæхи фæбирæгъ кодта, хъæртæ йыл 
кæны, афтæмæй йæ донмæ æрвиты æмæ йæ æнæдонæй фæстæмæ 
здахы. Æфсин йæ куыстытæ конд куы фæци, уæд йæхи фæхс 
бандоныл æруагъта. Чындз дын уый фена, цъылын ыл ныздых- 
та, уæттæ мæрзгæ, зæгъгæ. 
Уыцы куыст дæр та бакодта мад, æмæ йæ чындз уайтагъд 
Цъылынимæ кафыныл бафтыдта. Ус кафы æмæ та ныззары: 
83 

«Алы бон дæр кафгæ, 
Гъе ныр мæ куыд уыныс, афтæ». 
Чындз цы æнхъæл уыд, йæ мой скъаппы ис, æмæ мад ахæм 
зарæг уымæн кæны. 
Фырт скъаппы бадгæйæ йæ маст нал баурæдта, æддæмæ ра- 
лиуырдта, йæ усæн йæ дзаумæттæ амбырд кодта æмæ йæ федде 
кодта, мæ цæст дæр дæ куыд никуыуал фена, афтæ, зæгъгæ. 
ХЪÆУ Ы ЛÆГ 
Сæ хъæумæ фæндагыл дыууæ сыхаджы баиу сты. Кæрæдзи 
афæрстытæ кодтой, чи дзы кæцæй цæуы, уымæй. Кæстæр цыд 
зианæй, æмæ йæ хистæр хынцфарст акодта: 
- Мард хæдзары зиан уыд, æви хъæуы? 
- Уый та куыд æмбаргæ у? - бадис кодта кæстæр. 
- Хорз лæг йæ зонд, йе ’гъдау æмæ йæ хъуыддæгтæй вæййы 
хъæуы лæг, фыццаг ма ахæмты хуыдтой комы лæг дæр, ныр та 
ис æнæхъæн Ирыстоны лæгтæ дæр. Æмæ ахæм лæгты зианмæ 
æрцæуы хъæубæстæ, комбæстæ, кæнæ æппæт Ирыстонæй дæр. 
Хæдзары зиан та бавæрынц хæстæг-хиуæттæ, сыхæгтæ. 
- Бамбæрстон! Уæдæ æз кæй зианы уыдтæн, уый хъæуы лæг 
уыд, - дзуапп радта кæстæр. 
ДЫУУÆ МАДЫ 
Уый раджы уыд. Фыдæлтæй æрыхъусгæ цау у, сидзæргæс 
æмæ лæппынджын арс хъæды æнæнхъæлæджы хæрхæмбæлд 
куыд фесты, уый тыххæй. 
Цæвиттон, мæгуыр сидзæргæс ус уалдзæджы йæ æртæ 
сабиимæ курæггаг хæрæг уæрдоныл хъæдмæ хус къæцæлтæ 
ласынмæ ацыд. Уæрдон сугтæй куы байдзаг кодтой æмæ хъæды 
иу дзæвгар куы рауадысты, уæд сыл арс йæ лæппынтимæ 
хæрхæмбæлд куы фæуид. Сидзæргæс, мæ арт бауазал, зæгъгæ, 
йæ цотæн фæтарст æмæ ма цы акодтаид, уый нал зыдта. Стæй 
йæ уæллаггуыры æгънæджытæ фæйнæрдæм арæдывта, йæ 
риутæ фегом кодта æмæ карзæй дзыхыдзаг ныхъхъæр кодта: 
- Æрбакæс-ма, æз дæр мад дæн, мад! Мæнæн дæр дæуау цот 
даринаг ис æмæ мæ мæ фæндагыл ауадз! 
84 

Арс сылгоймаджы цъæхахстæй тæрсгæ фæкодта, æви йæ 
мийæ фефсæрмы, уый бæрæг нæу, фæлæ фæстæмæ фæкæс- 
фæкæс кæнгæйæ йæ лæппынтимæ пыхс йæ разæй ахаста. 
КÆЙ УЫРНЫ, УЫДОН ÆРБАУАДЗ 
Иу марды уæлхъус йе ’вæрæн бон устытæ ныттыгуыр 
сты. Кæрты æгъдауæвæрæг лæг сæм сабырæй дзуры, чысыл 
фæстæдæр алæуут, мæрддзыгой адæмы бацæуæн фæндаг ма 
æхгæнут, зæгъгæ, сын табу кæны. Устытæ коммæ нæ кæсынц. 
Æгъдауæвæрæг сæ сфæлмæцыд, фæлæ, зианджыны цæсгом 
хъуыды кæнгæйæ, йæхиуыл хæцыд, тызмæг ныхасæй йæхи 
хъахъхъæдта. 
Иуахæмы та бирæ мæрддзыгой æрбалæууыд зианджын- 
ты кæртмæ æмæ дзы хиуæттæ марды уæлхъусмæ кæуылты 
æрбацыдаиккой, уый нæ уыд. Æгъдауæвæрæг устытæн лæгъзтæ 
кæны, иуварс алæуут, зæгъгæ. Æмæ йæм хъусæг нæй. Уый нæ, 
фæлæ ма дзы иу, нæ мæ уырны, нæ мæ уырны амардтæ, уый, 
зæгъгæ, йæ хъарæг дæр нæ уромы. Уæд лæг йæхи нал баурæдта 
æмæ йыл фæтъæлланг ласта: 
- Иуварс ма алæуу! Дæу нæ уырны, фæлæ дæлæ кæй уырны, 
уыдоны мардмæ æрбауадз! 
ЗÆЙÆ МАРД 
Хæппæй дæр чи тæрсы, ахæм лæг, йæ мæлæт цæмæй уыдзæн, 
уый базонын æмæ дзы йæхи бахъахъхъæныны тыххæй фæцыд 
дæсныфæрсæг. Дæсныйæн куы бамбарын кодта йæ курдиат, 
уæд уый дзагъырдзæстæй бирæ рахъуыды-бахъуыдыйы фæстæ 
срæцыгъта: 
- Дæ мæлæт уыдзæн зæйæ, æмæ дзы дæхи хъахъхъæн. 
Хæппой лæг дæсныйæ бæргæ базыдта йæ хъысмæт, фæлæ 
йын уый бæлвырд нæ загъта, йæ мæлæт митзæйæ, æви цавæр 
зæйæ уыдзæн, уый. Æмæ, мæгуырæг, йæ хæдзарæй дард нæдæр 
зымæг цæуын уæндыд, нæдæр - сæрдыгон. Афтæмæй дзы 
фæныкгуыз рауад. 

Иуахæмы йæ чысыл фырт пецæй фæнык ракалдта æмæ дзы 
обау аразы. Обау куы сбæрзонд, уæд фефсæрста æмæ иуырдæм 
æрлæбыры. 
- Зæй! Зæй рацæуы! - фæнычы обаумæ кæсгæйæ йæ цъæхснаг 
хъæлæсæй хъæр кæны сывæллон. 
Лæг, зæй рацæуы, зæгъгæ, куы айхъуыста, уæд, цы зæй у, 
уый нæ базонгæйæ, афтæ фæтарст, æмæ йæ зæрдæ аскъуыд, 
æмæ æрбамард! 
Гъе афтæ: чи цæмæй тæрсы, уый йыл цæуы, æмæ тæрсын 
ницæмæй хъæуы. 
УÆЛБÆХÆЙ СÆ ЦЫ ÆРБАХÆЦЦÆ КОДТАЙ? 
Сæрдыгон бон изæрырдæм æрыгон чызджы фæдыл йæ 
хæдзармæ æрбацыдысты минæвæрттæ. Фысымты æфсин 
æрбацæуджытæн уазæджы лæггад бакæныны тыххæй йæхи 
батыхсын кодта. Уайтагъд сын кæрты сæнæфсиры бын фынг 
æвæрыныл ныллæууыд. Иуахæмы сæрдыгон къæбицгонд 
уатмæ йæ ног чындзмæ бадзырдта: 
- Дæ разы ма тæбæгътæ æмæ къустæ радав. 
Чындз къустæ æмæ тæбæгътæ хус хæцъилæй тагъд-тагъд 
асæрфта æмæ сæ кæртмæ рахæссон, зæгъгæ, куыд загъта, афтæ 
кæсы æмæ дуарæй рахизæны сæ къамбецы егъау род дæргъæй- 
дæргъмæ хуыссы. Æрыгон сылгоймаг ыл аивæй схъæртæ код- 
та, фæлæ уый йæ бынатæй нæ фезмæлыд. Уæд æй йæ къахы 
бырынкъæй бакъуырдта, фæлæ та йæ къамбецы род хъуыды 
дæр не ’ркодта. 
Æрыгон сылгоймаг сдыгъуырццæг, катайы бацыд - йе ’фсин 
æм тæбæгътæ æмæ къустæм æнхъæлмæ кæсы, æмæ йын къамбе- 
цы род оцани хæрæгау фæндаг нæ дæтты. Иу хатт ма ацархайд- 
та сыстын æй кæныныл, фæлæ йæ къухы нæ бафтыд. Уæд айтæ- 
уйтæ нал фæкодта, фæлæ йæ сæрты ахизын куы афæлварид. Æмæ 
йæ къах, роды сæрты йæ айсон, зæгъгæ, размæ куы адаргъ кодта, 
уæд къамбецы лæппын, æвæццæгæн, мыл бадгæ кæны, зæгъгæ, 
фæтарст æмæ фæгæпп кодта. Чындзы йæ уæлæ фелвæста. Уый 
дæр ма йын йæ иу къухæй йæ бæрзæйы хъис хъуынтыл фæхæст, 
иннæ къухы та - тæбæгътæ æмæ къустæ. Афтæмæй йæ къамбе- 
86 

цы род кæрты астæумæ уазджыты цурмæ раскъæфта. Æфсин, 
ахæм ныв фенгæйæ, иу уысм фæуыргъуыйау, стæй роды йæ 
хъустæй ацахста æмæ йæ чындзæн афтæ бакодта: 
- Æнæрай дæ ма уæд, кæд сæ уæлбæхæй цы ’рбахæццæ 
кодтай! 
ЛÆГ ÆМÆ УДХÆССÆГ 
Цардысты мæгуыр лæг æмæ ус. Лæг кусгæ бирæ кодта, фæлæ 
сыл цард нæ хæцыди. Йæ куысты бæркад нæ уыдис. Фос та сын 
æппын нæ рæстмæ кодта. Уæд иу бон лæг сфæнд кодта искуыдæм 
куыстагур фæцæуын. Цас фæцыдаид, чи зоны, фæлæ иу ран йæ 
фæллад уадзын фæнд скодта. Иу бæласы бын аууоны æрбадти, 
систа йæ хызынæй цыхт æмæ кæрдзын,скуывта Хуыцаумæ: 
- О, хуыцæутты Хуыцау, хуыздæр арфæ кæмæн ракодтай, 
мæн дæр уый æмбал бакæн. 
Куыддæр кæрдзын æмæ цыхт æрсаста, афтæ йыл æрбамбæлди 
иу барæг. Мæгуыр лæг фысым загъта барæгæн. Барæг фæрсы 
мæгуыр лæджы: 
- Чи дæ, кæцæй цæуыс? 
Лæг ракодта йæ царды хабæрттæ. Уæд ын барæг зæгъы: 
-Æз дæн удхæссæг, кæд мæ коммæ кæсыс, уæд мемæ цом. Ды 
дæхи дохтыр скæндзынæ. Рынчыны размæ-иу куы бацæуæм, 
уæд кæс, æмæ-иу рынчынæн йæ къæхтырдыгæй куы ’рлæууон,. 
уæд зон, рынчынæн ницы уыдзæн, æмæ-иу дæхи дзæбæхгæнæг 
скæн. Кæд æмæ рынчынæн æрлæууон йæ сæрырдыгæй, уæд зон, 
ацы рынчын нал фервæздзæн. Æмæ-иу зæгъ, ацы рынчынæн 
мæнмæ хос нæй, зæгъгæ. 
Мæгуыр лæг сразы. Лæг алыхуызон кæрдæджытæ æрæмбырд 
кодта, бахус сæ кодта, æмæ зилын райдыдтой алы хъæутæ 
æмæ сахартыл. Удхæссæг ын куыд бацамыдта, афтæ адæмы 
дзæбæх кодта. Лæджы кой айхъуысти дардыл. Рынчын-иу куы 
сдзæбæх, уæд-иу æй лæвæртты бын фæкодтой. Мæгуыр лæджы 
бинонтæ афæдзы бонмæ, мæгуырдзинад цы у, уый нал зыдтой. 
Сæ исбонæн кæрон нал уыдис. 
87 

Азтæ азты ивтой, афтæмæй мæгуыр лæг йæхæдæг дæр 
базæронд, æрцыд хуыссæнуатмæ. Иу бон ын йæхимæ дæр 
фæзынди удхæссæг: 
- Дæ бон хорз, мæ хорз хæлар, - æрбадт йæ сæрырдыгæй. 
Лæг уый куы федта, уæд йæ базмæ фæлæбурдта, фестад æмæ 
йæ къæхтырдыгæй авæрдта, афтæмæй йыл йæ сæр æруагъта. 
Удхæссæг бахудт æмæ сындæггай йæхи уыцырдæм айста. Лæг 
та ногæй баз фелвæста, иннæрдæм та йæ авæрдта. Удхæссæг 
дæр та - йæ фæстæ. Афтæ фæкатай кодта иуцасдæр рæстæг. 
Удхæссæг ын фæтæригъæд кодта æмæ йын загъта: 
- Хорз уæдæ, мæ хорз хæлар, цæр, цалынмæ зæххыл цæрæг 
уа, уæдмæ, - æмæ йæхæдæг ацыди. 
Лæг цæрынтæ райдыдта. Батади, ныггыццыл ис. Афтæ ба- 
тадис, æмæ ма айчы хъузджыйас бынат ахсы кæмдæр зæххыл. 
Удхæссæгæй ма адзал куры. «Адзал, адзал,адзал» кæны, фæлæ 
йæм удхæссæг хæстæг нал цæуы. Удхæссæг дæр йæ ныхасæн 
хицау у. 
НИЦЫ МЫН КÆНДЗÆНИ 
Иу лæппу иу налат усы чызджы куырдта, æмæ йæ йе ’мгæрттæ 
фæрсынц: 
- Куыд уæндыс, йæ мад бирæгъ куы у, уæд дæ нæ 
бахæрдзæн? 
Уый сын афтæ: 
- Нæ, йæ лæппын мæхимæ куы уа, уæд мын ницы кæндзæн. 
АМОНД ЙÆ ХЪАХЪХЪÆНÆГ ÆВЗÆРÆН 
Æртæ æфсымæры куырой арæзтой. Сæ иу нукыл фыдæбон 
кодта, иннæ духъæй фыдтæ хоста, æртыккаг та цæугæдоны 
был змисыл къæцæлæй хъулæттæ кодта, иудзырдæй, магусайæ 
бонасадæн кодта. 
Уыцы рæстæг сæ сæрты зæдтæ æрбацæйтахтысты. Цыдæр 
сæ хорз зæрдæйыл уыдысты æмæ сæ æфсымæртæй иуæн хорз 
ракæнын бафæндыд. Кæсынц сæм уæле бынмæ æмæ тæрхæттæ 
кæнынц, сæ хорзæхæй кæй фæхайджын кæной, ууыл. Куыройы 
нук æмæ фыдтæ чи арæзта, уыцы æфсымæртæ кæд фæллад уы- 
88 

дысты, сæ хид къоппæй калд, уæддæр ахæм разæнгардæй куыс- 
той, æмæ се ’внæлдмæ зæрдæ рухс кодта. Магуса та уæнгмард 
аемæ уæнтæхъилæй бадт дурыл æмæ, йæ рæстæг цы фæкодтаид, 
уый нæ зыдта. 
- Ай нæ хорзæхæй куы нæ фæхайджын уа, уæд фесæфдзæн, - 
загъта зæдтæй иу. - Иннæтæ æнæ мах æххуысæй дæр 
фæцæрдзысты. 
Йæ хъу ыдыйыл сразы сты иннæтæ дæр. Сæ хорзæх æркалдтой 
магуса æфсымæрыл æмæ дарддæр атахтысты. 
АЛЫ БЫНАТ/ЕН ДÆР ХИЦАУ ИС 
Иу бæлццон изæрдалынгты хъæды къохмæ бахæццæ. Бæласы 
бын йæ уæлæфтау æрытыдта, йæ худ йæ нывæрзæн бакодта 
æмæ йæхи йæ бынатыл бафæдзæхста: 
- О, бынаты бардуаг, табу дæхицæн, де уазæг мæ бакæн, дæ 
быны æрулæфыдтæн æмæ дыл мæхи фæдзæхсын. 
Бæлццон рæдзæ-мæдзæ кæнын куы райдыдта, уæд йæ хъустæ 
цыдæр ныхæстæ ацахстой. Ныхъхъуыста къæрцхъусæй. Фаллаг 
бæлæстæй æрбайхъуыст: 
- Ардæм рацу, нæ ныхасмæ. 
- Нæ! Уазæг мæм ис, йæхи мыл бафæдзæхста, æмæ йæ куыд 
ныууадзон, - дзуапп сын радта, цы бæласы бын æрхуыссыд, 
уый сæрæй цыдæр. 
Лæг фыццаг фæтæрсæгау кодта, фæлæ дзы, бæласы сæрæй цы 
дзуапп фехъуыста, уый ныфс бауагъта, æмæ уайтагъд афынæй. 
Афтæ алы бынатæн дæр ис хицау, æмæ дæхи йæ уазæг куы 
бакæнай, уæд дыл ауддзæн. 
ХЪУАОН ДЫГÆРДЫДЖЫ ЦАРМ 
Джызæлы, дам, иу къæрных амард, æмæ дзы йæ ныгæнæн 
бон хистæртæй чидæр йæ раныхасы æппæлыд. Уæд æм иннæ 
бадзырдта: 
- Цы дзы æппæлыс? Хуыснæг уыд! Хъæуы фос иугай 
фæдавта. 
- Уанцон нæу! Хорз кæстæр уыд, - йæ сæрыл дзуры 
ныхасгæнæг. 

- Кæд дæ нæ уырны, уæд ма уæлæ скæс сарайы цары 
хъайванмæ. Дæ сæфт хъулон дыгæрдыджы царм ыл тыд нæу? 
Лæг скаст цармæ æмæ ма афтæ бакодта: 
- Ай æцæг ницæйаг куы уыд, ницæйаг. 
УАСÆДЖЫ ЗОНД 
Иу æлдары дæлбазыр мæгуыры цæрдтытæ кодтой мад æмæ 
фырт. Лæппу æлдармæ æххуырсты цыд, æмæ цынæ тыхгуыст 
æййæфта йæ сæр. Иубон та хъæдмæ араст суг цæгъдынмæ. 
Хъæды кæронмæ нæма бахæццæ, афтæ йæ разы февзæрд егъау 
сау калм æмæ йæм адæймаджы æвзагæй куы сдзурид. Иæ 
лæппын фесæфт æмæ лæппуйæ куырдта, хъæды йын æй куы 
бацагуырдтаид, уый. 
Лæппу райдианы фыртарстæй фæсæццæ, стæй йе ’муд куы 
æрцыд, уæд, хорз, зæгъгæ, загъта. Æндæр гæнæн та йын цы хос 
уыд, æмæ калмæй тæрсгæ-ризгæйæ хъæды цъассыты агурын 
райдыдта. Ссардта лæппыны æмæ йæ фæрæты хъæдыл калммæ 
рахаста. 
Калм бацин кодта йæ лæппыныл, стæй лæппуйы фæрсы: 
- Цы хорздзинад дын ракæнон, мæ хъæбулы ма мын кæй фе- 
нын кодтай, уый тыххæй? 
- Ницы мæ хъæуы, æрмæст мæ æвыдæй ауадз, - лæгъзтæмæ 
фæци лæппу. 
- Хорз, ацу. Абонæй фæстæмæ зондзынæ мæргъты æмæ 
цæрæгойты æвзаг. Æцæг дын дæ сусæгдзинад исчи куы базона, 
уæд уыдзæн дæ мæлæт. 
Лæппу ратагъд кодта сæхимæ. Фæндагыл йæхимæ куы 
æрцыд, уæд æрыхъуыста йæ алыварс æрдзмæ æмæ диссаг: 
мæргътæ æмæ цæрæгойтæ кæрæдзимæ цытæ дзырдтой, уый 
æмбæрста. Уыцы рæстæг Æлдарыхъæуы ’рдыгæй æрбайхъуыст 
фидиуæджы хъæр: 
- Паддзахы иунæг чызг уæззау рынчын у! Чи йæ сдзæбæх 
кæна, уымæн æй усæн ратдзæн йæ паддзахады æмбисимæ! 
Мæгуыр лæппу фидиуæджы ныхасыл хъуыды дæр нæ акод- 
таид, йæ сæрты цы дыууæ зæрватыччы атахт,уыдоны ныхæстæ 
90 

куы нæ фехъуыстаид, уæд. Иу дзы иннæйы фарста, уыцы лæг 
цæуыл хъæр кæны, зæгъгæ. Уæд ын иннæ афтæ: 
- Адæм куыд æнæмбаргæ сты, куыд! Сæ паддзахы чызг 
фæрынчын, æмæ йæ куыд сдзæбæх кæной, уый нæ зонынц æмæ 
цъиувæдис систой. Уæлæ хъæдрæбын галæвзаджы хуызæн цы 
кæрдæг зайы, уый донæй куы фæхъæстæ уаид, уæд адзæбæх 
уаид. 
Лæппу хъæугæронæй фæстæмæ аздæхт, хъæдгæроны уыцы 
кæрдæгæй æртыдта. Сæхимæ дзы дон æрлæмæрста æмæ дыккаг 
бон паддзахы хæдзармæ араст. 
Паддзахы чызджы удынарæджы баййæфта. Кæрдæджы 
донæй йын куы адардта, уæд йе’муд æрцыд, фæдзæбæх. Чызг 
куы сдзæбæх, уæд паддзах йæ дзырд нæ фæсайдта. Йæ паддза- 
хады æмбисимæ йын æй усæн радта. 
Спаддзах мæгуыр лæппу æмæ иуахæмы йæ усимæ сæ пад- 
дзахадыл цыппæрдзæлхыгыл абалц кодтой. Иу фæхæрдгæнæны 
сæ бæхты - ефс æмæ нæл бæхы - тыххæст скæнын бахъуыд, 
æмæ ефс дзуры нæлмæ: «Тынгдæр рахæц, æз заинаг дæн, уый 
нæ зоныс!» 
Лæппу сын сæ ныхас бамбæрста æмæ ныххудт. Уæд æй ус 
фæрсы, цæуыл худыс, зæгъгæ. Лæппу йын цы хъуамæ загътаид. 
Фæлæ йæ ус кæм уадзы. Уæд ын афтæ зæгъы: 
- Уый у мæ сусæгдзинад, æмæ дын æй куы зæгъон, уæд 
уыдзæн мæ мæлæт. 
Нæ, зæгъ мын æй, зæгъгæ, ныццæхгæр фыдсыл. Хорз, 
зæгъгæ, загъта лæг, æцæг æртæ боны фæстæ, мæхицæн хист 
куы æрцæттæ кæнон, уæд. Æмæ фæстæмæ раздæхтысты. 
Æртыккаг бон куы æрхæццæ, фæсдзæуинтæ хист куы сцæттæ 
кодтой, уæд лæппу сæргуыбырæй, уæнтæхъилæй кæртмæ ра- 
хызт хæдзарæй. Кæрты йыл йæ уарзон куыдз йæхи æрбауагъта, 
фæлæ йæ уый дæр не ’ндæвта, æмæ куыдз иуварс кæрчыты 
’рдæм йæхи айста æнкъардæй. Уым æй уасæг фæрсы: 
- Цы кæны, цы нæ хицау? Йæ дзыхæй ныхас куынæуал хъ- 
уысы? 
Куыдз уасæгæн сæ хицауы хабар ракодта. Уæд уасæг афтæ: 
91 

- Æмæ цы æнæмæнг хъуыддаг у уый. Ныр мæнæн ацы кæрты 
цал усы ис, уыдонæй алкæмæн дæр мæ сусæгдзинæдтæ куы дзу- 
рон, уæд мæ сæр куы бахъуыд. 
Лæппу уасæджы ныхас фехъуыста æмæ йыл ныхъхъуыды 
кодта, стæй йæхицæн афтæ: «Куыд æдылы дæн, уасæджы зонд 
дæр кæмæ нæй». Йæ хуынд адæммæ фæдзырдта æмæ йæ хистæй 
куывд скодта. 
МÆСКУЫЙАГ ХИЦАУ ИРЫСТОНЫ 
Æрцæуæг æлдарæй Ирыстон хъуаг никуы уыд. Суанг советон 
хицауады рæстæг дæр. Партийы обкомы дыккаг нæ, фæлæ ма-иу 
хатт фыццаг секретарь дæр Мæскуыйæ æрвыст лæг уыд. Æмæ- 
иу Ирыстоны ирон адæмæн уынаффæгæнæг, сæ цардаразæг 
бирæ хатт уыд, нæ цард æмæ нын нæ уаг чи нæ зыдта æмæ, 
зонын дæр кæй нæ фæндыд,ахæм «æрцæуæг æлдæрттæ». Иу 
ахæмæн та Мæскуыйы куы загътой, «фæцу Цæгат Ирыстонмæ 
æмæ æлдариуæг кæн», уæд уый дзырдбаст «Цæгат Ирыстоны» 
йæ цыбыр зондæй бамбæрста æрмæст Цæгат Ирыстон кæм, 
цы зæххыл ис, уымæн ницы зыдта æмæ цæгатмæ тынг хъарм 
уæлæдарæсæй йæхи цæттæ кæнын райдыдта. Хъарм мидхъуын 
кæрц, фæлдахгæ хъусджын худ, нымæт, зæнгой цырыхъытæ 
æмæ ма ноджы бирæ цыдæртæ. 
Поездмæ бахызт уыцы арæзтæй. Адæм ыл сæ цæст 
æрæвæрдтой, ай урс æрсыты цæрæн бæстæм цæуы, зæгъгæ. 
Фæлæ уый ницы рахатыдта - йæ бæрнон хæс æй ныллæджыты 
кæсын нæ уагъта. Уæдмæ поезд дæр фенкъуысыд. Дыууæ 
æхсæвы æмæ иу бон фæндагыл æрцæуæг æлдар тæвдæй тынгæй- 
тынгдæр фæлмæцыд æмæ йæхи худæй, кæрцæй æрфистæг код- 
та, фæлæ нымæтхъус цырыхъыты бæсты цы скодтаид, ахæм рог 
къахыдарæс æм нæ уыд! 
Уæдмæ поезд Дзæуджыхъæумæ дæр æрхæццæ. Цыты уазæг 
æмæ Ирыстоны фидæны царды уагæвæрæджы размæ рог 
машинæты рацыдысты фысымтæ. Уæдæ цы уыдаид. Уый сæм 
вагонæй йæ фæздæгкалгæ, хид дыууæ къухæй сæрфгæ куы ра- 
хизид афтæ дзургæ: 
- Что за север, где снега нет? 
92 

ДЫУУÆ ÆХХУЫРСТЫ 
Иу бонджын лæгмæ уыд дыууæ æххуырсты. Хæдзары 
хъуыддæгты сæ куыст иу уыди, сæ мызд та - алыхуызон. Уæд 
иу бон, къаддæр мызд чи иста, уый фæрсы йæ хицауы: 
- Ме ’мбалимæ нæ куыст иу куы у, уæд мæнæн къаддæр 
цæмæн фидыс? 
- Дæуæн къаддæр цæмæн фидын? - зæгъы бонджын, стæй 
йын стыр фæндагмæ фосы дзугмæ ацамыдта. - Далæ-ма уыцы 
фыййаумæ бауай æмæ базон, йæ фос кæдæм тæры. 
Æххуырст ауад æмæ уайтагъд фæстæмæ фездæхт: 
- Сахармæ сæ скъæры уæй кæнынмæ. 
- Базон-ма, иу фыс цас кæны. 
Æххуырст та ауад æмæ хабар æрбахаста: 
- Фыс уæй кæны фондз сомыл. 
- Æмæ цал фысы уæй кæны? 
- Фæцыд та æххуырст фыййауы фæрсынмæ æмæ зæгъы йæ 
хицауæн: 
- Фондзыссæдз фысы. 
Уый фæстæ лæг фæдзырдта йæ иннæ æххуырстмæ æмæ йын 
афтæ: 
- Далæ-ма уыцы фыййаумæ бауай æмæ базон, йæ фос 
кæдæм тæры. Æххуырст атагъд кодта. Уайтагъд фездæхт æмæ 
дæрддзæфгомауæй дзургæ æрбацæуы: 
- Сахармæ сæ скъæры уæй кæнынмæ, фыс кæны фондз сомы, 
йæ уæййæгтæ сты фондзыссæдз фысы. 
Лæг, йæ мызд йæ зæрдæмæ кæмæн нæ цыд, уыйæрдæм ра- 
зылд æмæ йын афтæ: 
- Бамбæрстай, уымæн цæмæн фылдæр фидын, уый? 
МУАЧЫ УÆЗ 
Цардысты æмæ уыдысты дыууæ сыхаджы. Сæ иу бонджын - 
фосæй сæудæджергæнæг, иннæ-мæгуыр зæхкусæг. Хъæздыджы 
хæдзар уыд æддæгуæлæ егъау кæртимæ, мæгуырæн та - чы- 
сыл къæс чысыл кæртимæ. Егъау кæрт иудадзыг уыд æмыр, 
уæлмæрдау дзы сывæллоны, хъæлдзæг адæймаджы уынæр ни- 
93 

куы райхъуыст. Мæгуыры кæртæй та æдзухдæр хъуыст царды 
хъæр. Йæ бинонтæ дзы æдзухдæр цыдæртæ архайдтой, хæдзары 
зылдтытæ кодтой, цыдис сæм уазджытæ, хæстæджытæ, æмæ сæ 
хъæлдзæгдзинады хъæлæба сæ сыхæгтæм дæр хъуыст. 
Бонджыны ус сæм сæ уæлхæдзары, йæхи къæлæтджыныл 
ауадзгæйæ, уæлейæ бынмæ арæх каст, æмæ сæ хъæлдзæгдзи- 
надæй йæ зæрдæ рухс уыд, хæлæг сæм кодта. Хъуыдыты- 
иу аныгъуылд, мах хъæздыг куы стæм, алцæмæй - æххæст, 
афтæмæй - æрхуым, сагъæсхуыз, царды ад куы нæ æнкъарæм; 
уыдон уæнгдыхы куысты куы рафтыдысты, мамæлайы 
къæбæрæй куы цæрынц, уæд сæм уыцы цæрыны ныфс æмæ 
разæнгарддзинад кæцæй цæуы? Иуахæмы уыцы фарст радта йæ 
лæгмæ, æмæ йын уый афтæ: 
- Уыдон хъæлдзæг уымæн сты æмæ мæгуыр сты. Мулчы уæз 
æнцон хæссæн нæу. Фæнды дæ, æмæ сын æз сæ хъæлдзæгдзинад 
фæсурон? 
- Куыдæй? Æвзæрдзинад сын мацы бакæнын кæн! - 
фæтарст ус. 
- Нæ. Афæдзы æмгъуыдмæ сын ссæдз сыгъзæрин сомы 
æфстау ратдзынæн, уæхицæн дзы исты фæпайда кæнут, зæгъгæ. 
Æндæр ницы. 
Лæг, куыд загъта, афтæ бакодта. Æмæ уайтагъд мæгуыр 
лæджы кæрт æдзæм кæнын райдыдта. Бинонты катай æмæ 
сагъæс систы уыцы ссæдз сыгъзæрин сомы. Иуæй дзы куыд 
фæпайда кæной, ууыл хъуыды кодтой, иннæмæй та сын 
адавынæй тарстысты æмæ мæты бацыдысты. 
МÆРДТÆМ ПОСТХÆССÆГ 
Иу зæронд лæг амард, æмæ йын устытæ сæ хъарджыты 
мæрдты бæстæм сæ мæрдтæм ныхæстæ æрвыстой. Лæджы 
ус сæм иудзæвгар фæхъуыста, стæй йæхи нал баурæдта æмæ 
мæстыхуызæй бахъарæг кодта: 
- Æгонгæй, нæ лæг, макæмæн-иу мацы зæгъ. Æз дæ Мæрдты 
бæстæм постхæссæгæй не ’рвитын. 
94 

СУДЗЫ, БАБА, СУДЗЫ! 
Фыд йæ фыртæн йæ къухты æрнымадта æхца æмæ йын афтæ 
зæгъы: 
- Абон ацу æмæ зымæгмæ дурæвзалыйæн исты амал скæн. 
Лæппу хæдзарæй куы федде, уæд йæхихуызæн уæгъдидон 
фæсивæдыл амбæлд æмæ семæ адзæгъæл. Æвзалыйы аргъæй 
кæмдæр цæлы фынгыл фæбадт. Изæры расыгæй сæхимæ 
æрбацыд æмæ сусæгæй йæ уатмæ бафтыд. Фыд æм йæхинымæр 
æнхъæлмæ каст æмæ куыд æрæгмæ цæуы, зæгъгæ, йе ’фсины 
куы афарста, уæд ын уый бамбарын кодта, хуысгæ дæр ма кæй 
скодта, уый. Фыд рамæсты æмæ йæ фырты уæлхъус алæууыд. 
- Лæппу, æвзалы кæм ис!? - райхъал æй кодта. 
- Судзы, судзы, баба, ахсæны, - уыд фырты дзуапп. 
ЧЫНДЗÆХСÆВ ЧИ БАХОРДТА, УЫДОН... 
Цыколайы иу уæдæ лæппуйæн ус æрхастой. Бинонтæ адæмы 
цæстмæ чындзæхсæвы æгъдæуттæ кæрæй-кæронмæ, куыд 
æмбæлы, афтæ фæкодтой. Æгъдæуттæ æххæст кæнын бадомд- 
той зондхъуаг усгурæй дæр. Мæгуырæг, дыууæ боны йæ кæртмæ 
дæр нал бауагътой. Уæд-иу хæрдафон йæ гуыбын дæр афтидæй 
куыд нæ аззадаид. Афтæмæй сыхæгты рудзынгæй мæсты каст 
кодта, сæхи кæрты йын фæрныг адæм йæ чындзæхсæвы куыд 
минас кæнынц, уымæ. 
Адæм куы ахæлиу сты, бинонтæ иунæгæй куы аззадысты, 
æмæ фыццаг æхсæв лæппуйæн чындзы уатмæ цæуыны рæстæг 
куы æрцыд, уæд ногусджын йæ маст нал баурæдта. 
- Нæ йæм цæуын! Чындзæхсæв чи бахордта, уыдон æм 
бацæуæнт! 
КЪАДДÆР ФАДЖЫС КААДЗЫНÆ 
Райсом раджы хæдзары æфсин æхсыры къæртаимæ скъæтæй 
æрбаздæхт æмæ афтæ: 
- Нæ лæг, райсомæй фæстæмæ къаддæр фаджыс калдзынæ. 
- Нæ дæ ’мбарын, не ’фсин! 
- Не стуртæй иу фæхæдмæл. 
95 

УÆ МЫГГАГ ÆХСЫРЫ НЫХХАУДТА 
Багатæ чындз æрхастой. Иудзæвгар рæстæг куы рацыд, æмæ 
ног бинойнагæн скъæтмæ цæуын, хъуг дуцын фæтчын куы рай- 
дыдта, уæд чындз райсом раджы сæ хъуг тъæпæнæджы радыгъ- 
та. Тъæпæнæгтыргъыл авæрдта. Стæй хъом уынгмæ хъомгæсмæ 
аскъæрынмæ куыд фæци, афтæ сæгътæ скъæтæй кæртмæ 
рагæр-гæр кодтой æмæ асинтыл бæрзонд тыргъмæ сызгъорд- 
той. Чындз уисоимæ фæфæдис тыргъмæ, сæгъты расурынмæ. 
Уыдон уисойы цæфæй тæрсгæйæ йæ разæй кæрæдзийы сæрты 
гæппытæгæнгæ лидзæг фесты. Фыртæсæй сæ багатæ тыргъыл 
ихуарæгау æркодтой. Ныххаудта дзы тъæпæнæджы дæр. 
Сæгъты къæхты хъæрмæ рауад æфсин. Фæлæ уæдмæ чындз 
сæгъты феддæдуар кодта. Æфсин тъæпæнæг систа, æхсыр 
къæбицмæ хæссын уыд йæ зæрды. Чындз суыргъуыйау: йе 
’фсинæн куыд бамбарын кæна, æхсыры сæгъы багатæ ныххауд- 
та, уый нæ зоны - йæ мойы мыггаджы ном зæгъын æй æфсарм 
нæ уадзы. Æппынфæстаг «сарæхсти»: 
- Гыцци, æхсыр чъизи у, уæ мыггаг дзы ныххаудта. 
НИЦЫ МЫН ДЗУРЫ 
Шофыр машинæ баурæдта æмæ дзы цыдæр архайы. 
- Цы кæны, цы? - фæрсы йæ йе ’мбæлццон. 
- Нæ зонын. Æз дæр æй фæрсын, æмæ мын ницы дзуры. 
СТЫР УИС ХÆССЫНМÆ ЗÆРОНД НÆУ 
Æстайаздзыд зæронд лæг йæ æртæ фырты æмæ сыхæгтимæ 
сæ цæвджытæ се уæхсчытыл, афтæмæй хосгæрстæй æрцæуынц. 
Зæронд сæ разæй куы аразмæ, уæд сыхаг хистæр фыртæн афтæ 
бакодта: 
- Нырма фидар у уæ фыд, иунæгæй цæрынæн тæригъæд у, ус 
ын ракурут. 
- Уанцон нæу, ахæм зæрондæн! Худинаг у. 
Зæронд сæ фехъуыста, фæстæмæ раздæхт æмæ сæм дзуры: 
- Огъо, стыр уис хæссынмæ сын зæронд нæ дæн, ус курынмæ 
та - кæлæх. 
96 

НÆХИ КАРТОФ КЪАХТ КУЫНÆ МА У 
Иу лæджы картофы хуыммæ сыхаджы хуытæ баирвæзтысты. 
Лæг мæстджынæй, мæтъæлæй йæ сыхагмæ балæбурдта: 
- Уæ хуытæ æнæгæсæй уадзут, æмæ мын мæ картоф скъах- 
той! Ма сæ байрайат! 
-Куыд скъахтой?! - дисгæнгæ дзуры сыхаг, стæй йæхи фæлæг 
кодта æмæ афтæ: - Нырма нæхи картоф къахт куынæ ма у, уæд 
сымахон цæмæн райдыдтой? Æз сæ изæры æрфæрсдзынæн. 
УÆЛЛАГ ХУЫССÆНЫЛ СФÆЛМÆЦЫД 
Мæскуыйæ поезд схæццæ Дзæуджыхъæумæ. Бæлццæттæй 
иу асгомау лæг хъаст кæны, йæ размæ чи рацыд, ахæмæн: 
- Уæллаг хуыссæн мæм æрхауд, æмæ тынг сфæлмæцыдтæн, 
бафæлладтæн! 
- Омæ дæ бынат бинæгтæй искæимæ баивтаис. 
- Æмæ бынæй ничи уыд мемæ. 
ФÆЛÆУ-МА, МАХ УСГУР НБ ’РЦЫДЫСТÆМ 
Хохагмæ быдырæй иу лæг уазæгуаты фæцахуыр. Фысым æй 
иу хатт, дыккаг хатт... хорз федта. Уазæг ын æфсæрмдзастæй 
афтæ бакæны: 
- Бузныг, мæ хæлар, дæ лæггадæй. Цыты уазæгау мæ сбуц 
кæныс. Ды дæр ма искуы быдырмæ æрцу, æмæ дæ æз дæр хорз 
фенон. 
Хуыцау ныббæллæхтæ кодта æмæ дын хохаг дæр йæ фыртимæ 
йæ быдираг зонгæмæ куы ныфтид. Фысым хæдзары къуымты 
тыхстæй рауай-бауай кæны: ныр цы акæнон, ныр куыд акæнон, 
æфсин ам куы нæй, чызг ам куы нæй, уæд, дзургæ. Уæд æм хо- 
хаг нал фæлæууыд æмæ йын афтæ: 
- Фæлæу-ма, мæ хæлар, мах де ’фсин, дæ чызг цæмæн 
хъæуынц? Усгур, мыййаг, не ’рцыдыстæм. Хæдзар ам куы ис, 
уавд цæуыл тыхсыс!? 

ЦЫППАР ХАТТЫ ТÆФÆРФÆС 
Стыр хицæуттæй иуæн йæ фыд амард. Козбаугæнæг адæм 
дын уый фехъусой - уайтагъд дзы алчидæр фæпайда кæнын 
æрхъавыд. Сæхи зианджын хицауыл куыд ахафой, йæ рис ыл ын 
сæхи тынг мæтгæнæгæй цы хуызы равдисой, уый сси сæ сагъæс. 
Йæ алыварс рауай-бауай кæнынц, сæхи йæм æввахсдæр ла- 
сынц. Алчидæр дзы тырны: истæмæй йæм ме ’ххуысы къух куы 
фæхæццæ уаид, уæд дзы уый фæстæ курын, домын æнцондæр 
уыдзæн. Æмæ сæхиуыл нæ, сæ мулкыл дæр нæ ауæрдынц. Чи 
йын фыдызгъæлæй зæрдæ æвæры, чи - арахъæй, ссадæй. Æмæ 
ма бирæ æндæр цæмæйдæрты... Фæлæ хицау нæ тасы: хæрдзтæ 
иууылдæр йæхæдæг кæны. Уæддæр æй уæгъд нæ уадзынц, æмæ 
сæ уый дæр йæхи радав-бадав кæны. 
Адæм ныггуылф кодтой зианджынтæм. Хиуонæй - дард 
хæстæгæй, хицауæй - æнæхицауæй, зонгæйæ - æнæзонгæйæ.. 
Æмæ дзы кæй нæ уыд фенæн æнхъæлцау адæмæй! Мыггаг, 
хиуæттæ се ’хсæн зынгæ дæр нал кодтой. 
Директор Мæцыхъо дæр зианмæ раджы æрбацыд. Кæд æй йæ 
чысыл заводы стыр хъуыддæгтæ бакæнын хъуыд, уæддæр рага- 
цау атагъд кодта зианджынты кæртмæ: цалынмæ мæрддзыгой 
адæм кæрты нæ бабирæ сты, уæдмæ йæ стыр хицау хуыздæр 
бафиппайдзæн. Фæлæ йæ фæнд нæ рауад. Тæфæрфæс ракæныны 
фæстæ æрлæууыд хиуæтты раз дæр, æмæ стыр хицау уым нæ 
разынд. Цыдæр хъуыддæгты фæдыл кæдæмдæр ацыд. 
Мæцыхъо йæм иу чысыл банхъæлмæ каст æмæ, куы нæ зынд, 
уæд, йæ зæрдæ заводмæ кæй æхсайдта, уымæ гæсгæ фæстæмæ 
фездæхт. 
Æмæ та кæс Мæцыхъо дыккаг хатт æндæр мæрддзыгоимæ 
æрбацæуы зианджынты кæртмæ. Æрлæууыдысты та хиуæтты 
раз дæр, æмæ та стыр хицау уым нæй... 
Мæцыхъо заводмæ нал аздæхт, фæлæ дуканимæ бауад. Уым 
иу чысыл афæстиат, стæй та ног мæрддзыгой адæмимæ бамбал. 
Уæд дæр та стыр хицау бæрæг ран нæ разынд хæрзхиуæттимæ. 
«Хуыцауы тыххæй, уый цавæр фырт у, йæ фыд - уæлсыджыт, 
йæхæдæг адæмæй бамбæхст! - Мæсты кæны Мæцыхъо æмæ 
98 

иуварс дæрддзæф ацыд. Адæм - æнæзонгæ, кæй фарсмæ 
дзы æрлæууа, кæимæ аныхас кæна, уый нæй. Иу дзæвгар йæ 
хъуыдыты адзæгъæл, стæй сахатмæ æркаст. Боны иу сахат сси. 
«Ныр дæр нæ уыдзæн уым!» - скарста йæ зонд æмæ та æндæр 
мæрддзыгоимæ цыппæрæм хатт кæртмæ фæцог. 
«О, мæнæ бæллæхы фырт, йæ фыды мардæй фæлыгъд», - 
стыхст Мæцыхъо, стыр хицауыл та йæ цæст куы нæ æрхæцыд, 
уæд. Мæстджынæй иуварс æрлæууыд. Фæлæ бæргæ ууыл куы 
баззадаид. Зонгæтæй йæ чидæр бафиппайдта æмæ уайтагъд йæ 
уæлхъус алæууыд. 
- Мæцыхъо, абондæргъы цы цоппай кæныс? - дзуры йæм. 
- Иу зианмæ тæфæрфæс кæнынмæ цыппар хатты чи цæуы? Кæд 
ын йæ хицау фырты цæстмæ афтæ кæныс, уæд уæртæ чырыны 
фарсмæ æрлæуу æмæ уым лæуу. Уырдæм ын æнæ бацæугæ нæй 
æмæ дæ æнæфенгæ нæ фæуыдзæн. 
МÆРДТÆМДЗÆУÆГ 
Иу зæронд усы йæ низтæ сæ быны скодтой æмæ æдзух 
хъæрзгæйæ, «куы амæлин, куы амæлин кодта». Бинонтæ йын 
йæ уавæр фæрогдæры тыххæй, сæ амал куыд амыдта, афтæ 
цыдæр хостæ кодтой. Иуахæмы йæ хуыздæр дохтыртæн фенын 
кæныны охыл Мæскуымæ аластой. Куы дзы бахсæвиуат код- 
той, уæд сæ райсомæй дохтыртæм цæугæйæ метройы ацæуын 
дæр бахъуыд. 
Зæронд усмæ Мæскуыйы стыр уынгтæ, хæдзæрттæ диссаг 
куыд нæ фæкастаиккой. Уæлдай дисы та бахауд метромæ зæххы 
бынмæ куы ныххызтысты, уæд. Бынмæ цæугæйæ эскалаторы 
стæм адæймæгтæ йеддæмæ нæ уыд, фæлæ электричкæ гуыр- 
гуыргæнгæ куы ’рбацыд, æмæ сонтæй йæ дуæрттæ куы фегом 
сты, бирæ адæм дзы æнæдзургæйæ тагъд-тагъд куы рагуылф 
кодтой, уæд хорзау нал уыд æмæ йæ фырты фæрсы: 
- Ай цы у, уый бæрц адæм кæцæй лидзынц? 
- Мæрдты бæстæй, æна, мæрдты бæстæй! - æваст æнахъуыды 
кæнгæйæ, дзуапп радта фырт. - Мах та йæм нæхæдæг цæуæм. 
- Æмæ дзы адæм лидзгæ куы кæнынц, уæд æм мах цæмæн 
Цавуæм? 
99 

- Мæгъа, æппынæдзух куы амæлин, куы амæлин кæныс 
æмæ... 
- Нæ, нæ, мæ хъæбул, ныр «куы амæлин, куы амæлин 
кæнын», уый тыххæй мæ маргæ кæныс?! Цом фæстæмæ! - æмæ 
эскалаторы æрдæм фæцæуæг. 
ЙÆ УСМÆ ЧИ ХЪУСЫ, УЫДОН... 
Хуыцауы ус адæммæ цæуылдæр смæсты æмæ сыл йæ мойы 
сардыдта. Уый Хуры Зæхмæ кæсын нал уагъта. 
Уæд лæг уæларвмæ ссыд Хуыцауæн хур ракæсын кæныны 
тыххæй. Фæлæ йын йæ курдиат куыд бамбарын кæна, уымæн 
амал нæ ардта. Хуыцау æй фæрсы: 
- Цæмæ ссыдтæ уæларвмæ? 
- Лæг фæрæвдз æмæ йын афтæ: 
- Зæхх æмæ Арв барстон æмæ мын Зæхх стырдæр рауад. 
- Раст сæ не сбарстай. Арв стырдæр у. 
- Куыд сæ не сбарстон раст? Уæдæ-ма Зæххы дагътæ, 
скъуыдтытæ, хæхтæ фæйнæрдæм аиваз. 
- Хорз, фод афтæ. - бахудти Хуыцау. - Исты фарста ма 
дæм ис? 
- Нæлгоймæгты æмæ сылгоймæгты нымадтон, æмæ мын 
сылгоймæгтæ фылдæр рауадысты. 
- Уыдон дæр та раст нæ банымадтай. Æмбæрц хъуамæ уой. 
- Йæ усмæ чи хъусы, уыцы нæлгоймæгты дæр сылгоймæг- 
тимæ банымадтон. 
- Хуыцау фембæрста лæджы хъуыды. Йæ мидбылты бахудт 
æмæ та Хуры Зæхмæ ракæсын кодта. 
«АБОН ДÆР МА КУЫДТАИН?» 
Иу чызг сабийæ хæсгардæй йæ цæст фæсахъат кодта. Йæхи 
æмбарынхъом куы фæци, уæд йæ мады æнкъардæй фæрсы: 
- Æна, мæ цæст та цы кодта? 
- Гъæ Æна дæ фæхъхъау фæуа. Дæхæдæг æй, гыццыл ма куы 
уыдтæ, уæд хæсгардæй фæцагайдтай, - бакатай кодта мад. 
-Æмæ хæсгард мæ къухтæм куыдæй бафтыд? Цы фыдбылыз 
æй æрбахаста мæнмæ? 
100 

- Стъолыл æвæрдæй аззад. Ды йæ куы суыдтай, уæд кæуын 
райдыдтай, нал æмæ нал æнцадтæ, радт мын æй, зæгъгæ. Æмæ 
дын æй радтон. Фæлтау мæ къух куы бахуыскъ уыдаид... 
-Æмæ ма абон дæр куыдтаин?! - арф ныуулæфгæйæ сдзырд- 
та чызг. 
ÆНÆФСОН МÆЛÆТ НÆЙ 
Хуыцау зæдтæ æмæ дауджытæн сæ хæстæ куы байуæрста, 
уæд Удхæссæг зæхмæ здæхгæйæ бирæ фæсагъæс кодта йæ 
хæсыл, фæстæмæ йæм аздæхт æмæ йын афтæ: 
- Не Скæнæг, æгæр стыр æмæ æгъатыр хæс мыл сæвæрдтай. 
Адаемы удтæ хæссын æбуалгъ хъуыддаг у. Иннæтæн та цы у! 
Кæмæн дзы хоры тыллæг бабар кодтай, кæмæн сырдтæ, кæнæ 
хæдзары фос. Цас бæрнон сты Тутыры, Галæгоны, Донбет- 
тыры æмæ иннæты хæстæ! Мæ куыст та уыдзæн æлгъаг æмæ 
æлгъыстаг. 
Хуыцау æм биноныг фæхъуыста, стæй йæ æрсабыр кодта: 
- Тыхсгæ ма кæн, маргæ сæ ды нæ кæндзынæ. Дæ хæс уыдзæн 
удтæ хæссын. Мæлæтæн æз æфсон ардзынæн. 
«ХЪЫГДАРГÆ МÆ МА КÆН» 
Хæсты фæстæйы азты-иу Ирыстоны быдырты бæркæдтæм 
афæдзæй-афæдзмæ бæрнондæр цæстæй кастысты. Уый тыххæй- 
иу тыллæгæфснайæнты рæстæг зæхкусджыты уæлхъус, æнцой 
æрбалæууыдысты партион æмæ советон бæрнон кусджытæ. Иу 
ахæм фæззæг Хъæдгæроны колхозмæ дæр нартхорæфснайæнты 
рæстæг партийы обкомæй æрæрвыстой бæрнон лæг. Йæ хæс 
уыд, хъæуы цæргæйæ, колхозы сæрдарæн нартхортонæнты 
куыст хуыздæр рацаразынæн æххуыс кæнын. 
Бæрнон лæг иу фæззыгон сæумæрайсом йæ уаты рудзынгæй 
кæсы, æмæ бæстæ урс адардта. Тыхстæй йæ уатæй рагæпп код- 
та, йæ уæлæдарæс акодта æмæ талф-тулфæй колхозы правле- 
нийы балæууыд. Сæрдар æмæ иннæ бæрнон кусджыты уым 
баййæфта, кæрты дæр адæм тыхст лæуд кодтой. Сæрдарæй, 
колхозонæй - иууылдæр сæ катай уыд нартхоры тыллæг миты 
бьщ кæй фæци, куыд æй æртоной, уый. Рахъуыды-бахъуыды, 

рафт-бафт кæнынц. Обкомы бæрнон лæг сæм ракæс-бакæс 
кæны, сæ фарсмæ æххуысы охыл исты хуызы куы балæууид, 
уый йæ фæнды, фæлæ цæмæй? Алы хъæуы цæрæг дæр йæ 
хъæуы уавæртæ йæхæдæг хуыздæр зоны... Фæстагмæ сæрдарæн 
афтæ бакодта: 
- Цæмæй дæм фæкæсон? Кæм дын баххуыс кæнон, уый ма 
мын зæгъ? 
Сæрдар æй цыма уынгæ дæр нæ кодта, уыйау ын, иуфарсыр- 
дæм кæсгæйæ, тыхстæй афтæ: 
- Хъыгдаргæ мæ ма кæн. 
Æрцæуæг уыцы ныхас дæр æххуысыл банымадта æмæ кол- 
хозонты сæхибар ныууагъта. 
МÆНÆУ АДÆЙМАДЖЫ КУЫД БАЦИ 
Раздæр, дам, калм æмæ адæймаг тынг хæлæрттæ уыдысты. 
Калм базыдта Хуыцаумæ диссаджы бæркадджын хор - мæнæу 
кæй ис, æмæ йæ адæймаджы хъусы бацагъта. 
Адæймаг сфæнд кодта Хуыцауæй мæнæу ракурын æмæ йæ йæ 
хуымы байтауын. Фæцыд уæларвмæ, Хуыцауы раз балæууыд. 
Цæмæ ссыдтæ? - фæрсы йæ Хуыцау. 
Лæг рахъуыды-бахъуыды кæны æмæ йæ мæнæуы ном ферох. 
Хуыцау зыдта, лæг æм мæнæу курæг ссæуы, æмæ йын фæндагыл 
йæ ном ферох кæнын кодта. 
Раздæхт фæстæмæ лæг æнæ ницæмæй. Æрхæццæ Зæхмæ 
æмæ мæнæуы ном йæ зæрдыл æрбалæууыд. Уæларвмæ та 
фæцагайдта. Балæууыд та Хуыцауы раз. Фæрсы та йæ Хуыцау, 
цæмæ ссыдтæ, зæгъгæ. Æмæ та мæнæуы ном нал зоны лæг. 
Æрыздæхт лæг Зæхмæ. Йæ хъаст ракодта калмæн. Калм 
зондджын кæм нæу æмæ йын бауынаффæ кодта: «Фæдæгъдæй 
дæхицæн лæдзæг сараз, йæ хуылф ын йæ аппæй асыгъдæг кæн. 
Æз дзы бабырдзынæн. Лæдзæг демæ ахæсс, æмæ дæ Хуыцау 
куы фæрса, цæмæ ссыдтæ, зæгъгæ, æмæ та дæ мæнæуы ном 
куы ферох уа, уæд-иу лæдзæг дæ хъусмæ схæсс, æмæ дын æй æз 
зæгъдзынæн». 
Афтæ бакодта лæг. Хуыцау лæгæн мæнæу радта, фæлæ сын 
сæ æмвæнд базыдта æмæ сæ дыууæйы дæр ралгъыста: «Ацæут, 
102 

мæнæу ахæссут, фæлæ абонæй фæстæмæ кæрæдзийæн марг 
авмæ фыд фестут». 
Уæдæй абонмæ адæймаджы цард фæрныгдæр у мæнæуы 
фæрцы, калмимæ та сты фыдызнæгтæ. 
«ДÆУ ЙЕДДÆМÆ МÆ НИКУЫМА НИЧИ 
РАППÆЛЫД» 
Шофыр æмæ автоинспекцийы кусæг цины фынгыл ныхæй- 
ныхмæ бадт фесты. Цалдæр сидты фæстæ шофыр автоинспек- 
цийы кусæгмæ нымдзаст. 
- Ды ГАИ-йы кусыс? - фæрсы йæ. 
- О! - сæрыстырæй дзуапп радта лæг. 
- Горæтмæ фæзилæны дæ лæугæ федтон. 
- Лæууыдтæн-иу, лæууыдтæн. 
- О, о. Уый ды уыдтæ, ды! Ды мæнæн æртæ азы размæ цы 
«хорздзинад» ракодтай, уый куыд хъуамæ ферох кæнон. 
Автоинспекторыл æхсызгондзинады уылæн æрбакалд, æмæ 
асырх, стæй йæхицæн дæр æнæнхъæлæджы сдзырдта: 
- Дæу йеддæмæ мæ никуыма ничи раппæлыд. 
- Æмæ дæ æз дæр æппæлгæ нæ кæнын, - фæцырд шофыр. 
- Æртæ туманы мæ цæй тыххæй агуырдтай, уый абон дæр нæ 
зонын. Мæ сæрмæ нæ бахастон æнаххосæй дæуæн уыцы æртæ 
туманы радтын, æмæ мæ æхсæвлæууæны смидæг кодтай. Уым 
та мæ, иу æхсæв сæм мæ машинæ кæй фæци, уый тыххæй 
350 сомы астыгътой. 
Автоинспекцийы кусæг уый æнхъæл нæ уыд æмæ 
фæуыргъуыйау. Адæмы цæсты йæ бафтыдта, уый бамбæрста, 
фæлæ йæхи куыд сраст кодтаид, уымæн ницы амал ссардта. 
«ЦÆЙ-МА, КААИНИН, ИРÆТТÆ НБ СТÆМ?» 
Кæддæр, афтæ раджы дæр нæ уыд, Цæгат Ирыстоны паддза- 
хадон автоинспекцийы куыста хорз, уæздан уырыссаг лæг йæ 
мыггаг - Калинин. Иронау тынг хорз дзырдта, не ’гъдæуттæ нын 
афтæ базыдта æмæ йæ ирæтты æхсæнæй нæ рахицæн кодтаис. 
Йæхæдæг дæр йæхи æцæгæлонæй никуы банкъардта. Кæд афи- 
Церы пъагæттæ хаста, бæрнон бынаты уыд, уæддæр шофыртæй 

æнæхъуаджы никуы никæй бафхæрдта, йе ’мкусджытæй никæй 
зæрдæхъыджы бацыд. 
Иуахæмы та Калинин посты лæууы, йæ хъус дары, 
фæндæгтыл цæуыны æгъдæуттæ цæмæй хæлд ма цæуой, уымæ. 
Æвиппайды йæ цæст ацахста, æнæмбæлгæ тагъд цыдæй цы 
машинæ æрцæйтахт, уый. Куы йæм æрбахæццæ, уæд æм йæ 
лæдзæггонд фæдардта. Шофыр чысыл дæлдæр фæурæдта, йæ 
азым бамбæрста æмæ æд гæххæттытæ æрбацæуы Калининмæ. 
- Фæндагыл цæуыны æгъдæуттæ цæмæн халыс? Кæдæм 
тагъд кæныс? - фæрсы йæ инспектор иронау. 
- Никæдæм. Хъуыдыты аныгъуылдтæн æмæ, æгæр тагъд кæй 
цыдтæн, уый нæ бафиппайдтон, - æргом басаст йæ рæдыдыл 
шофыр. 
- Гъе мæ ивар бафиддзынæ! 
- Цæй-ма, Калинин, ирæттæ не стæм, ацы хатт мын баха- 
тыр кæн. 
Калинин æм комкоммæ бакаст, стæй бахудт æмæ йын афтæ: 
- Цæй ирон дæ, дæхимæ ма кæсæнмæ бакæс. Стæй, Ким, æз 
дæр ирон нæ дæн, уырыссаг дæн!.. Гукк! Айс дæ гæххæттытæ 
æмæ дæ фæндаг раст. 
Ким - Кæрдзыны хъæуы цæрæг, къорейаг, ирон адæмимæ 
схъомыл æмæ йæ цардыуаг дæр сирон. Уыцы ныхас ын куыд 
рауад, уый йæхæдæг дæр нæ бамбæрста æмæ худынмæ фæци. 
ÆДЫЛЫ СÆР КЪÆХТÆН - ФЫДÆБОН 
Хохаг тыхст лæг иу сæрдыгон хорз райсом йæ дард 
хосгæрстмæ ацæуын афæнд кодта. Йæ цæвæг рагъæнæй 
райста, йе ’ккой йæ баппæрста, хъæсдарæг - йæ дæларм. Хур 
нæма скаст, афтæ бахæццæ йæ равзæрст бынатмæ. Къулгонд 
уыд, фæлæ дзы кæрдæг хорз зад, хос дзы æрæфтауц кæн, стæй 
сæ зымæджы мæхъитыл фæдæле кæн хъæуы ’рдæм. 
Райсомы ирдгæмæ лæг йæхи аивæзтытæ кодта, стæй 
хосгæрсты кæрон æд цæвæг æрлæууыд. Бæрæг уыд, абон ын 
бирæ кæй бантысдзæн - цæвæг уымæл кæрдæг сæрдасæнау дас- 
та, стæй йæ риуыгъд дæр цыдæр æнцонæй цыд. Иу уис, дык- 
каг. Æртыккаджы райдианы цæвæг ацыргъ кæнын йæ зæрды 
104 

зерæфтыд. Цыргъгæнæн агуры, æмæ нæй... «Хæдзары мын 
таврхæгыл аззад» - февзæрд йæ хъуыдыйы, æмæ йæ сæр ныт- 
тылдта. 
Цалдæр уисы ма тыхамæлттæй ныттыдта хæлдком 
цаевæгæй, стæй цæвæг æмæ хъæсдарæг ногкарст кæрдæджы 
бынты амбæхста æмæ мæстæйдзагæй цыргъгæнæн дур агурæг 
дæлæрдæм дурты цæндтæм йæ ных сарæзта. Куы ницы дзы 
ссардта, уæд хъæмæ фæцагайдта. 
Фæллад æмæ мæстджынæй та схæццæ йæ хосгæрстмæ. 
Цыргъгæнæн дурæй йæ цæвæг хорз сдаудта, фæлæ раздæрау 
ахæм разæнгардæй кæрдын нал райдыдта. Бонрæфтæй чысыл 
рауад, афтæ сихор скодта. Стæй, мæ цæвæгмæ куы азилин, 
зæгъгæ, йæ хъæсдарæг карст кæрдæджы бын агурын райдыдта. 
Иу дзæвгар æй нал æмæ нал ардта. Куы йæ ссардта, уæд та йæм 
дзæбуг нæ разынд, æмæ цæвæг хъæсдарæгыл цæмæй рацагъта- 
ид. Атагъд та кодта йæ хæдзармæ. 
Дзæбуг дæр та схаста, цæвæг рацагъта, цыргъгæнæнæй йæ 
сдаудта. Фæлæ уæдмæ хур дзæвгар фæкъул. Цас ма бантыст 
хосгæрсты хохаг тыхст лæгæн, Хуыцау йæ зонæг, фæлæ тынг 
фæллад æмæ мæтъæлæй æрыздæхт хæрздалынгты. Æхсæвæр 
куы бахордта, уæд йæхи хуыссæнмæ байста. Йæ сæр базыл куы 
æруагъта, уæд фесхъиуæгау кодта. Стæй баз фелвæста æмæ йæ 
тагъд-тагъд йæ къæхты бын авæрдта. 
- Сæр æдылы куы уа, уæд базы аккаг нæу. - сдзырдта. - Абон 
дæргъы рацу-бацуйæ мæ къæхтыл нал лæууын, бафæллад сты 
æмæ уадз уыдон базыл æрулæфой. Æдылы сæр къæхтæн- 
фыдæбон. 
«ХЪАМАДЖЫНТÆ» 
Кæддæр Куырттаты комы иу мыггаджы мæгуыр хæдзары ра- 
хъомыл лæппу æмæ чызг. Лæппу хистæр уыд, йæ ныййар- 
Джытæн - сæ ныфс, сæ æнхъæлцау. Чызг дзы - бирæ кæстæр æмæ 
йæ иунæг мадызæнæгыл йæ ныййарджытæй уыд æнувыддæр, 
Уымæн æмæ дзы сывæллон бирæ рæвдыд æййæфта. Куы бахъо- 
мьщ, уæд та сси йæ сæрыстырдзинад, чызджытæй йын никæй 
аккаг кодта. 
* 105 =============== 

Цард тындзыдта æмæ - уыдонмæ, йæ зынтæ йын се 
’рыгондзинадæй æнкъаргæ дæр нæ кодтой. Фæлæ рацæй-ра- 
бон æмæ сыл фыдбæллæх æрцыд. Æфсымæрыл хылгæнджыты 
иргъæвгæйæ кæйдæр хъама бауад, æмæ дæ балгъитæг - афтæ. 
Фæмарой, фæмæт кодтой мад æмæ фыд сæ хъæбулы сæфтыл. 
Мыггаджы, æхсæны адæмы æфсæрмæй ныхъхъæцыдысты сæ 
рисыл. Барæй йæ нæ амардта, зæгъгæ, сын дзырдтой алæрдыгæй, 
æмæ туджджынтимæ бафидыдтой. Æрмæст не ’рсабыр йæ хойы 
зæрдæ, нæ разы кодта йе ’фсымæры мæлæтимæ. Хур æй нал тав- 
та, фæлмæн ныхас æм нал хъардта. Æмæ сфæнд кодта йæ тудж- 
джыны, сæ рæсугъд цард сын чи фехæлдта, уый амарын. Фæлæ 
кæм æмæ цы хуызы, уымæн амал нæ ардта. 
Иуахæмы, хъæуы уыд чындзæхсæв. Хойы дæр сыхы 
чызджытæ семæ акодтой, иу чысыл дæхи аирхæфс, зæгъгæ. 
Æмæ хъазты йæ цæст куы æрхæцид йе ’фсымæры марæгыл. 
Чызг айтæ-уйтæ нал акодта, афтæмæй сæхимæ æрмидæг, йе 
’фсымæры хъама æнæкæрддзæмæй йæ къабайы уæрæх дысы 
амбæхста. Æмæ та, куыд ничи йæ бафиппайдтаид, афтæ хъазты 
ралæууыд. 
Чысыл фæстæдæр хъазтаразæг чегърейæн аивæй бамбарын 
кодта, уæртæ ма мæ уыцы лæппуимæ (йæ туджджынимæ) ра- 
кафын кæн, зæгъгæ. Чегъре цы æнхъæл уыдис, чызджы сæры 
цахæм фæнд ис, уымæн. Искæй фыд иннæтæй тагъд айрох 
вæййы. Сæххæст кодта чызджы фæндон. Æмæ кафт куы стынг 
ис, раст уыцы рæстæг чызг лæппумæ æввахсдæр басирдта. 
Цæсты фæныкъуылдмæ хъама йæ дысæй фæцъортт ласта æмæ 
йæ лæппуйы зæрдæйы ныссагъта. 
Адæм сдзолгъо-молгъо сты, фæлæ дзы чызджы бафхæрын 
йæ фæсонæрхæджы дæр никæмæн уыд. Иуæй сылгоймагмæ 
хæцæнгарз сисын худинаг уыд, иннæмæй йæ цæмæн амардта, 
уый алчидæр базыдта. 
Уæдæй фæстæмæ ацы мыггаджы чызджыты Куырттаты 
комы «хъамаджынтæ» хонын райдыдтой 
106 

ЕММАУСÆГТЫ ПЫСЫЛМÆТТÆ КУЫД КОДТОЙ 
Зындгонд куыд у, афтæмæй ирон адæм хæхбæсты куы цар- 
дысты, уæд иууылдæр хæст уыдысты сæхи ариаг диныл. 
Хаеццæ сæм кодта чырыстон дины тæваг дæр. Аланты стыр 
паддзахадæн йæ паддзæхтæ æмæ иннæ уæлдæр адæмы фылдæр 
хай райстой чырыстон дин æмæ йæ парахат кодтой адæмы 
аехсæн. Уый охыл цы егъау аргъуантæ арæзт æрцыд, уыдоны 
кæлддзæгтæ абон сты Хъæрæсейы зæххыл, сæ иу - Суаны ар- 
гъуан - Къостайыхъæуы (Лабæйы) сæрмæ бæрзондгомау хохы 
тъæпæныл. Уыцы архайд фæзынд ирæтты динон зондахастыл, 
æмæ, тæтæрæй хæхтæм куы балыгъдысты, уæддæр сæ нæ фе- 
рох. Ноджы уыцы хъуыддагыл стыр зæрдиагæй кусын рай- 
дыдтой фыццаг гуырдзы, стæй та - уырыс. Фæлæ уæддæр нæ 
фæцудыдта сæхи фыдæлтыккон дин. Уымæн æмæ уый цыд сæ 
цардыуагæй, æнцой кодта се ’гъдæуттыл. 
Ирæттæ фæстæмæ сæ фыдæлты быдыртæм лидзын куы рай- 
дыдтой, уæдмæ сæ бацахстой æндæр адæмыхæттытæ, пысыл- 
мон диныл хæст адæмтæ. Уыдон сæ сабыр цæрын нæ уагътой, 
се ’мдин кæй нæ уыдысты, фылдæр уый тыххæй. Давтой сын 
сæ ис - сæ бис, мардтой сæ. Тыхæй сын исын кодтой пысылмон 
дин. Уый аххосæй ма абон дæр быдыры хъæутæй кæцыдæртæ 
сты пысылмон диныл хæст. Зæгъæм, Елхот. Мæнæ куыд фыс- 
сынц елхотæгтæ сæ хъæуы тыххæй 1999 азы уагъд чиныг «Ел- 
хот»-ы: 
«Между тем разбои не прекращались. Грабители - татары и 
кабардинцы - грабили одинаково как гяуров, так и привержен- 
цов ислама. Тогда, рассказывают, эльхотовцы, тщательно взве- 
сив все за и против, собрались однажды и сказали: «Известно 
ведь, что селения Малой Кабарды, соседи наши, готовы вместе 
с нами отражать нападения разбойничьих банд, что им даже 
предписано правительством, но они никогда не встают с нами 
плечом к плечу по той причине, что мы люди другой веры... 
Не лучше ли, во имя объединения против банд, принять и нам 
мусульманство?» 
107 

И порешили эльхотовцы построить у себя мечеть, выписав 
себе муллу из Кабарды. Одновременно с открытием мечети в 
ней открылась и мусульманская школа первоначального обуче- 
ния - медресе». 
Пысылмон дин райстой Арыхъы - Заманхъулы цæрджытæ 
дæр. Уыдон та сабырæй цæрын æмæ кусын нæ уагътой мæхъæлы 
абырджытæ. Уый фæдыл нæ адæмон сфæлдыстады фæзынд 
ног зарджытæ æмæ кадджытæ семæ тохы хъæбатыртыл. Сæ 
зындгонддæр - «Тотрадзы зарæг». Æмæ фæстæдæр сæ фарсмæ 
Куындыхаты Муссæйы хъæу - Еммаус, ныры Раздзог Куырт- 
таты комы цæрæг хохæгтæ куы балхæдтой, уæд уыдонæн 
дæр хъыцъыдæттæ дарын райдыдтой: давтой сын сæ фос, сæ 
тыллæг, сæхи, мардтой сæ. Сæ зын уавæртæй еммаусæгтæ куы 
сфæлмæцыдысты, уæд иу бон сæ сыхаг æмирон заманхъуйлæг- 
тæм æрхатыдысты: «Уе ’мдин куы сты, зæгъут-ма сын æмæ 
нæ нæ æлхæд зæххыл цæрын бауадзой». Заманхъуйлæгтæ сын 
аныхас кæнынæй зæрдæ бавæрдтой æмæ сæм цыбыр рæстæгмæ 
ахæм фæндон æрбахастой: «Уыдон дæр, дам, пысылмон дин 
райсæнт, æмæ сæ уæд нал хъыгдардзыстæм». 
Æрæмбырд та сты Еммаусы чысыл хъæубæстæ сæ иумæйаг 
ныхасмæ. Уынаффæтæ, тæрхæттæ кæнынц, уæдæ цы. Тыхы дур 
уæлæмæ тулы. Цы сæ бон уыд мæгуыр зæхкусæг фæллойгæнæг 
адæмæн гæрзифтонг лæбурджыты ныхмæ фæлæууынæн. Æмæ 
сразы сты пысылмон дин райсыныл. Сæ тæрхон фехъусын код- 
той заманхъуйлæгтæн. Уыдон та - иннæтæн. Æмæ сын уыдон 
бахæс кодтой еммаусæгты спысылмон кæнын. 
Уыцы хъуыддагмæ зæрдиагæй бавнæлдтой Заманхъулы 
молло æмæ йе ’ххуысгæнджытæ. Амыдтой сын пысылмон 
дины æгъдæуттæ, кастысты Хъуыран. Сæ кæстæр кары лæппу 
фæлтæрæн кæнын райдыдтой сунæт. 
Уæдмæ цард ныддæлæ-уæлæ кодта, æмæ ралæууыд ног сове- 
тон дуг - динты цардæй иуварсгæнæг дуг. Æрфидар паддзаха- 
дон закъон æмæ абырæгæн дæр бацамыдта йæ бон æмæ йæ бы- 
нат. Æхцонæй сулæфыдысты еммаусæгтæ дæр. Сабыр цард сын 
æрцыд, пысылмон дины сæр сæ ницæмæн уал хъуыд æмæ йæ нал 
райстой. Уый хыгъд, чысыл колхозтæй стырдæр хæдзарæдтæ 
108 

куы арæзтой, уæд сæ Заманхъулы колхозимæ куы иу кодтой, 
уæд дзы иу асгомау лæг æмбырды сыстад æмæ хъæддыхæй за- 
гъта: «Мах Заманхъулимæ æмдзæхдон нал кæнæм! Иу хатт сыл 
нæхи бафæдзæхстам, æмæ нæ ныллыгтæ кодтой». 
ХОРЗ УС - ЛÆГГÆНÆГ 
Кад æмæ радимæ, намыс æмæ фарнимæ цард æмæ уыд иу 
зæронд лæг. Сых, хъæу æмæ йæ æнæхъæн ком цы вазыгджын хъ- 
уыддаджы нæ агуырдтой, ахæм нæ уыд. Иудзырдæй, уыд комы 
лæг. Фæлæ хъысмæт ныддæлæ -уæлæ кодта, æмæ йæ цардæмбал, 
йæ цоты ныййарæг, йæ къæбæргæнæг амард. Æгъдауимæ йæ 
бавæрдта, кæй зæгъын æй хъæуы. Æгас комбæстæ дæр дзы 
лæггадгæнæг уыдысты. 
Рацыд рæстæг. Зæронд дыккаг ус æрхаста. Æмæ иумæ 
цæрынтæ систой. Гъе, фæлæ лæг ферох комбæстæй, хъæубæстæй, 
сыхæй. Ничиуал æй фарста зондæй, æгъдауæй. Уымæн æмæ йæ 
дыккаг ус разынд фыдсыл, æнæуаг æмæ йын йæ кад, йæ намыс 
дымгæмæ ныддардта. Комбæсты ’хсæн æй ныххудинаг кодта. 
Хорз ус лæггæнæг у, - фæзæгъынц, - æвзæр ус та - æгадгæнæг. 
ЗАМАНХЪУЙААГ - КАААЧЫ 
Заманхъуйлаг лæг раджы кæддæр иу рагфæззæг сфæнд кодта 
йæ папитæй - фосæй иу хай ныууæй кæнын. Фылдæр æхца сæ 
бакусынæнхъæл йæ фæндаг сарæзта стыр Калакмæ. Уæйгонд 
ын фесты, æхца йæ риуы дзыппы арф сæвæрдта æмæ трамвайы 
бабадт йæ бинонтæн горæты глази æмæ зæлдаг уæлæдарæс 
балхæныны тыххæй. 
Уæд Калак къинтотæй (дзыпкъахтæй) бæз - бæз кодта. Куыд 
нæ фæхатыдтой заманхъуйладжы чыссæ дæр уæдæ. Иу дзы 
йæ фæдыл бафтыд. Трамвайы йын йæ æхцадон фæцъортт лас- 
та æмæ цæугæ - цæуын уынгмæ ралиуырдта. Уыцы рæстæг 
хæдтулгæтæ арæх нæма уыдысты, фæлæ дзы уæддæр къинтойы 
гæпгæнгæйæ иу æрбаййæфта, æмæ йæ быны дзыхъмард фæци. 
Пъæлицæ сдзолгъо - молгъо сты.Марды роны ссард- 
той æхцадон, æхцадоны - æхцатæ æмæ заманхъуйладжы 
109 

гæххæттытæ. Уайтагъд Дзæуджыхъæумæ фæхабар кодтой. 
Уырдыгæй - Заманхъулмæ. 
Цалдæр боны фæстæ къинто Заманхъулы уæлмæрды къуыпп 
адардта. Заманхъуйлаг базаргæнæгæн та йæ сæр йæ кой сси, - 
æнæ æхца, æнæ гæххæтт тæрсгæ - ризгæ рафардæг йæ фыдæлты 
уæзæгмæ. Фистæгæй йæ цал боны бахъуыд, Хуыцау йæ зонæг, 
фæлæ иу райдзаст бон æрхæццæ Заманхъулмæ. 
Хъæуы кæрон æй йæ хъæубæстæй чидæртæ дардмæ базыд- 
той æмæ сыхи - сых хъус - хъус айхъуыст, мæрдты бæстæй, дам, 
æрыздæхт, æмæ дзы алчи йæхи æмбæхста. Хабар бæлвырдæй 
куы базыдтой, уæд та фырхудтæй гуыбынхæлдтæ кодтой. 
ЙÆХИ ÆВЗАГ ДÆР ФБРОХ КОДТА 
Тузар арæх сагъæс кодта, йæ чысыл лæппу æмæ чызг, горæты 
хъомыл кæнгæйæ, иронау кæй нæ дзурынц, ууыл. Сывæллæтты 
рæвдауæндоны - уырыссагау, скъолайы- уырыссагау. Хæдзары 
сæм иронау сдзур, æмæ дын сæ дзуапп: 
-Что? 
- Нæ, сæрды каникулты рæстæг сæ хъæу мæ Нанамæ фæкæнон. 
Уый уырыссагау нæ зоны æмæ сæ æцæг ирон дзургæ æвзагыл 
æнæмæнг фæцалх кæндзæн! - сфæнд кодта Тузар. 
Æрхæццæ ис каникулты рæстæг. Дыууæ сабийы æртæ мæйы 
æмгъуыдмæ хъæуы фыды мады æвджид бакодтой. Мад æмæ 
фыд горæтмæ æрбаздæхтысты æмæ сæ куысты, царды кой 
кæнынц. Мæй дæр нæма рацыд, афтæ сæ зæрдæ нал фæлæууыд 
æмæ хъæуы сæ цоты бæрæггæнæг бамидæг сты. 
Ныййарджытæ сæ кулдуары цурмæ куы бахæццæ сты, уæд 
айхъуыстой зæронд Нанайы лæгъзтæ ныхас: 
- Сосо, лесницæйыл ма хиз, рахаудзынæ. Стæй та: 
- Зæли, къранты халоднæй вада цæуы, дæхи дзы ма хуылыдз 
кæн, фæпростуд уыдзынæ. 
Тузар хорзау нал фæци, йæ сæр ныттылдта æмæ йæ усæн 
афтæ: 
- Ай йын нæ хæйрæджытæ йæхи æвзаг дæр ма куы ферох 
кæнын кодтой! 
110 

КЪÆДЗÆХ ЫЛ РАФÆЛДÆХТ 
Хохаг фосуарзаг бинонтæм бирæ хъом, фос уыд. Хæдзары хи- 
цау бон, æхсæв нæ зыдта, йæ астæу нæ раст кодта фыркуыстæй. 
Иуахæмы фæлладæй фаджысы рагъы рæбын йæхи æруагъта. 
фаджысы рагъ фефсæрста æмæ йыл зæйау рацыд. Лæг 
фаджысы бын йæ уд исгæйæ, йæ дзых фæхæлиу кодта, æмæ йын 
фаджысæй айдзаг. 
Зианы бон лæджы ус кæуы, йæхи мары, уæрджытæ æмæ 
фæрстæ хойы. Хъарæг кæны: 
- Уæ мæ фæрстæ дын фехæлой, мæ уæрджытæ бахуыскъ уой. 
Сидзæрæй нæ уадзыс, фæлæ - иу мæрдты бæсты, фаджысы бын 
амардтæ, уый уæддæр ма схъæр кæн. Зæгъ-иу, къæдзæх мыл 
рафæлдæхт. 
Уæд æм зæронд устытæй чидæр фæцæрдæг: 
- Гормон, гæдыныхас ын куыд дзурын кæныс, йæ дзых ын 
уæддæр нæ уындзысты. 
ХУЫЗДÆР ЛÆГТÆ - ХУЫЗДÆР ХИЦÆУТТÆМ 
Арвыкомы иухатт цавæрдæр хицауы размæ æвзæрст лæгтæ 
рацыдысты. Ирон адæмæй дæр дзы иу зæронд фыдконд, гуы- 
быр лæг фæци. 
Хицау куы æрхæццæ, уæд ирон лæгмæ лыстæг ныккасти 
æмæ йæ фæрсы: 
- Дæуæй хуыздæр кæй рарвыстаиккой ирон адæм, уый сæм 
нæ уыди? 
Уый йæм дзуры: 
- Бирæ дæр сæм ис. 
- Ау, уæдæ цæуылнæ рарвыстой? 
- Уыдон та хуыздæр хицæутты размæ рацæудзысты. 
ÆЗ ДÆР СÆ СЫМАХÆН ÆВÆРДТОН 
Хъæдгæроны революцийы фæстæ иу бонджын бинонты 
фæсивæд ног цардарæзтыл ныххæцыдысты, фæскомцæдисмæ 
бацыдысты æмæ сæм худинаг каст, сæ фыд йæ мулк, йæ 
111 

сыгъзæринтæ кæй æмбæхста, уый. Баджигул æм кæнын кодтой, 
фæлæ йæм сыгъзæрин не ссардтой. 
Уæд фыдмæ хъæуы ног разамынд фæдзырдта æмæ йæм ха- 
тынц: 
- Дæ цоты хатыр дын кæнæм æмæ дæ сабырæй домæм, дæ 
сыгъзæринтæ кæм бамбæхстай, уый нын схъæр кæн. 
- Цæй сыгъзæрин мæм ис? Чи уын загъта?! - мæстæлгъæдæй 
дзуры фыд. 
- Чи нын загъта? Дæ фæскомцæдисон фырттæ, æндæр чи! 
- Æрбакæнут-ма сæ. 
Æрбакодтой сæ. Æрлæууыдысты йæ разы: 
- Баба, цæмæн дæ хъæуынц? Радт сæ. Паддзахад смæгуыр... 
æмæ, - лæгъзтæ йын кæнынц фырттæ. 
Фыд сæм æдзæмæй фæхъуыста, адон æрра систы, зæгъгæ, 
стæй рамæсты æмæ тагъд-тагъд фыддæрадæн афтæ: 
- Æз сæ сымахæн æвæрдтон æмæ, кæд сымах нæ хъæуынц, 
уæд мæн дæр ницæмæн хъæуынц. Кæд афтæ у, уæд, сымах 
кæй нæ зонут, ахæмтæ дæр ма мæм хицæнæй аххæрæджы бын 
æмбæхст ис, æмæ уыдон дæр рахæссут! 
АХÆМ НБ СКЪÆТЫ ДÆР ИС 
Усгуры минæвар чызджы фыдæн сиахсагæй æппæлы: 
- Тынг хорз лæппу - нуазгæ нæ кæны, тамако нæ дымы, у 
кусаг, коммæгæс, фыдуаг митæ кæнгæ йæ ничи фендзæн. 
- Бамбæрстон дæ, - фæцырд чызджы фыд, - ахæм уæртæ не 
скъæты дæр иу гал ис. 
БÆЛАСЫ БЫН ЧИ ЛÆУУЫД, УЫЙ 
Иу лæгæн йæ ус цæрынхъуагæй амард. Афæдзы хæрнæджы 
фæстæ лæгмæ йæ хæстæджытæ хатын райдыдтой, ус ракур, 
иунæгæй кæдмæ цæрдзынæ, зæгъгæ. Лæг «нæ» - тæ бирæ 
фæкодта, стæй афтæ бакодта: 
- Омæ, кæд афтæ у, уæд, зианы бон бæласы бын цы бæрзонд 
сылгоймаг лæууыд, уымæ хатæг арвитут. 
Мæнг нæ фæзæгъынц, лæгæн йæ ус куы амæлы, уæд 
мæрддзыгойы ’хсæн усаг фæагуры. 
112 

КУЫВД УЫМ СКÆНДЗЫСТЬ! 
Иу бинонтæ сæ цæрæн бынат аивтой. Цы сыхы æрцардысты, 
уымы нæлгоймæгтæ сæ ног сыхаджы нал æмæ нал уадзынц: 
- Дæ ног бынатæн скув. Куывд скæн! Афтæ æмбæлы. 
- Куывд, кæцæй ралыгъдтæн, уым скæндзысты! - уыд ног 
сыхаджы дзуапп. 
НÆ СÆ БАУЫРНДЗÆН 
Цыколайы иу зæронд лæг мард, раст ног цардарæзт 
куы æрфидар, уæд. Йе ’мгар зæронд лæгтæ йæ алыварс 
рынчынфæрсæг бадынц æмæ йæ ныхасыл дарынц. 
- Мæлгæ уын кæнын, мæлгæ, мæ хæлæрттæ, - хъæрзгæйæ 
сæм дзуры уæззау рынчын. 
- Тыхсгæ ма кæн, мах дæр дæ тагъд баййафдзыстæм. Ды 
тæхудиаг дæ, ацы ног царды диссаджы хабæрттæ нæ зæронд 
мæрдтæн фыццаг чи ракæндзæн, - зæрдæтæ йын æвæрынц 
зæронд лæгтæ. 
- Радзурдзынæн, радзурдзынæн, фæлæ Гогоцци хъæуыхицау 
сси, уый сæ уæддæр нæ бауырндзæн. Йе ’нæзондæй гæвзыкк 
кæй у, уый сæ нæма ферох уыдаид. 
ЙБМÆ ДЗЫ НИЦЫ АХАСТА 
Фыд æмæ фырттæ фæбыцæу сты сæ мулкыл. 
Фырттæ фæстауæрц ницæуыл кодтой, зæронд фыд сын уый 
нæ барста, сæ цæстмæ сын æй дардта. Дзырдта сын: 
- Цы нæм ис, уый иууылдæр сымах у, æз дзы мæрдтæм мемæ 
ницы ахæсдзынæн, æмæ йæ ма паплой кæнут! Фæстауæрц кæнын 
зонут! Абон уæ цы хъæуы, уый уæ райсом дæр хъæудзæн! 
Фырттæ йæм нæ хъуыстой, æмæ фыд æррынчын. Мæлгæ 
- мæлын йæ сыхæгтæн ныффæдзæхста: 
- Чырыны мæ куы сæвæрат, уæд мын мæ къухтæ мæ риуыл 
ма сæвæрут, фæлæ сæ - иу адаргъ кæнут, мæ армытъæпæнтæ 
гом куыд уой, афтæ. 
•~- 113 

Амард лæг, æмæ йын сыхæгтæ йæ фæндон сæххæст кодтой. 
Æрцæуæг хиуæттæм, мард чырыны куыд æвæрд уыд, уый раст 
нæ фæкаст, æмæ сыхы хистæртæн сæ фиппаинаг загътой: 
- Йæ къухтæ афтæ æвæрд йæхи фæдзæхстмæ гæсгæ сты, - 
уыд сыхы дзуапп. 
- Афтæ йæ уадзут, афтæ, - загъа хистæр фырт дæр. 
Уый йæ афтид æрмттæ махмæ æвдисы, ома, мæрдтæм мемæ 
ницы хæссын. Цардыл нæ ахуыр кæны. 
ЙÆ ЗÆРДЫ ЦЫ УЫД? 
Хъæдгæронмæ уазæг æрбафтыд. Хорз æй фæхынцыдтой, 
фæлæ йæ бæх фысымты зæрдæмæ тынг фæцыд, æмæ йын æй 
бамбæхстой. Сæхæдæг ахъæр кодтой, адавдæуыд æй, зæгъгæ, 
æмæ сæхи йæ агурæг скодтой. 
Уазæджы зæрдæ сæм фехсайдта. Сагъæсы бахауд. Мæсты 
кæны æмæ хъæрæй домы: 
- Мæ бæх мын ссарут, науæд, мæ зæрды цы ис, уый кæнын! 
Фысымтæ уыцы æртхъирæнæй фæтарстысты æмæ бæх 
æрбакодтой æмбæхсæнæй. Дзурынц уазæгмæ: 
- Дæ бæх дын ссардтам. Хайыр дын уæд, фæлæ ма нын зæгъ: 
куы нæ дын фæзындаид,уæд дæ зæрды цы бакæнын уыд? 
- Цы? Мæ саргъ ме ’ккой баппæрстаин æмæ нæхимæ афардæг 
уыдаин. 
МАРД/БЙ ДÆР УС СКОДТА 
Иу лæг Уæрæсемæ даргъ сомтæ кусынмæ фæцалх. Ацæуы, 
афæдз дзы фæвæййы æмæ та ног усимæ схæццæ вæййы. 
Уæд иуахæмы йæ марды хабар сыхъуыст. Мыггаг æм 
фæфæдис сты. Ирыстонмæ йын схæццæ кодтой йæ мард. 
Мардæвæрæн бон йæ табæты фарсмæ фыдохы рабадтысты 
йæ устытæ. Фæлæ, бандоныл кæройнаг чи уыд, уый адæм нæ 
зыдтой æмæ кæрæдзи фæрсынц, ай та чи у, зæгъгæ. 
Уæд сын йæ мард ласджытæй иу афтæ: 
- Йæ ног ус у, æндæр чи! 
- Куыд, мардæй дæр йемæ ног ус скодта, - бадис кодтой сыл- 
гоймаг мæрддзыгой. 
114 

НЫЛГЪЫСТА ЙÆХИ ДÆР 
Иу барæг изæрмилты бахæццæ стыр хъæумæ. Цæй, кæд мæ 
ам исчи ахсæв бавæрид, - загъта йæхицæн æмæ хъæуы стыр 
уынгмæ йæ бæх фездæхта. 
Фæцæуы уынджы, ныххæццæ хъæуы астæу Ныхасмæ дæр. 
Йæхи саламджынæй равдыста, фæлæ йын ам дæр - Ныхасы - 
фысым иу зæгъæг дæр нæ фæци. Барæг Ныхасæй куы фæдæле, 
уæд фырмæстæй хъæуы дæр нылгъыста æмæ йæхи дæр. 
Ныхасы бадджытæй йæ чидæртæ фехъуыстой æмæ дисы ба- 
хаудтой. Иу лæппу йæ фæсте асырдта. Куы йæ ныййæфта, уæд 
æй фæрсы: 
- Хорз лæг, хъæубæсты дисы баппæрстай. Кæй сæ фелгъыс- 
тай, уымæй бамбæрстой, æнæгъдау кæй разындысты, фысым 
дын кæй нæ загътой, уый тыххæй. Фæлæ ма дæхи та цæмæн 
ралгъыстай ?.. 
- Мæхи? Мæхи та уымæн, æмæ мын ахæм стыр хъæуы иу 
хæлар кæй нæй, уый тыххæй. 
МÆН НÆ БАХÆРДЗÆНИ? 
Дыууæ æфсымæры уарджыты æркодтой се ’ртыккаг, хистæр 
æфсымæры ахицæн кæныны тыххæй. 
Хъуыддаг æцæгмæ куы æрцыди, уæд хистæр йæ кæстæр 
æфсымæрты фæрсы: 
- Цæй - ма, зæгъут мын: цæй тыххæй мæ уарут? 
Уыдон æм дзурынц: 
- Мах дæуæй нæ байуариккам, фæлæ нæ дæ ус æгас бинонтæй 
бахордта. 
- Уæ, Хуыцау кæмæн нæй, æмæ кæд сымах æгас бинонтæй 
хæры, уæд мæн иунæгæй нæ бахæрдзæни? 
ТÆФÆРФÆС 
Иу фæззыгон бон, куыстафон, Ныхасы бирæ лæгтæ бадтысты. 
Уазæг афтæ фенхъæлдта, зиан дзы ис, зæгъгæ, æмæ тæфæрфæс 
кæнынмæ æрлæууыди. 
- Зиан нæу, - зæгъгæ, йæм Ныхасы лæгтæ дзурынц. 
115 

Уæд дын уазæг афтæ: 
- Фæззыгон куыстафон уыйбæрц адæм дзæгъæл бадт кæнæнт, 
уый зианæй фыддæр у. 
НУАЗÆН 
Кадджын лæг уазæгуаты иу хъæумæ бафтыд. Фæхынцыдтой 
йæ иу бон, дыккаг, æртыккаг. 
Цыппæрæм бон дæр ма йæ урæдтой, фæлæ сын нал загъта, 
цæуыны къахыл ныллæууыд. 
Цæуы, здæхы хъæмæ мæтъæлæй, уæнгмардæй лæг. Цыдæр 
æрхуым хъуыдытæ йæ æвдæрзынц. Уæд иуахæмы фæстæмæ 
куы фæзилид. Чи йæ афæндараст кодта, уыдоны хæдзармæ куы 
бахæццæ уаид æмæ сын сæ кулдуар куы бахоид. Фысымтæ йæ 
куы федтой, уæд фæдисау сты, ай йæ тыхæй куы урæдтам, æмæ 
куы нæ ныллæууыд, уæд фæстæмæ цæмæн раздæхт, зæгъгæ. 
- Фæстæмæ кæй рæдæхтæн, ууыл дис ма кæнут, - зæгъы 
уазæг. - Æз дзæгъæлкъах æмæ æгуыст, мыййаг, нæ дæн. 
Æнæнхъæлæджы уæм æрбахаудтæн. Хорз мæ суазæг кодтат 
иу бон, дыууæ боны, æртæ боны... Æнхъæлмæ уæм кастæн: 
уазæджы нуазæн мæм куы радтиккой, уæд мæ хæдзар бацагу- 
рин, зæгъгæ. Æмæ мын æй æртæ боны дæргъы нæ саккаг кодтат. 
Цыппæрæм бон уæм баззайын мæ цæсгом нал бахъæцыд, фæлæ 
æнæ нуазæн ацæуын дæр мæ сæрмæ нæ хæссын. 
Фысымтæ йын нуазæн се ’нæрхъуыдыйы аххосæй нæ радтой 
æмæ цавддуртау фесты. Стæй йын дзæбидыры сыкъайы дзаг 
сырсыргæнаг бæгæны нуазæны кадимæ рахастой. 
ФЫДЫ ФАРН 
Кæддæр, дам, иу ирон лæг балцы цыдис æмæ йæ мады 
фæрсы: 
- Фæндаггаг мемæ цы ахæссон? 
- Дæ фыды ном, дæ фыды фарн, - уыд мады дзуапп. 
Æмæ лæппу балцы йæ фыды ном, йæ фыды фарнимæ 
фæндараст кодта. Алы ран дæр ыл æмбæлдысты æхсызгонæй, 
йæ фыды намыс хъуыды кæнгæйæ. 
116 

РАЗДÆР - УÆ ИУ, СТÆЙ ТА - УÆ ИННÆ 
Ног чындз кусыны æгъдауæй йæ къух уазал доны дæр никуы 
атылдта: хæдзар не ’фснайдта, хæринаг нæ кодта, райсомæй 
афойнадыл никуы сыстад. Уæд хæдзары хистæртæ - зæронд лæг 
авмæ зæронд ус - сфæнд кодтой сæ чындзы афæлварын. Иубон 
кæрты хъæрæй загъд кæнынц. Сæ хъæлæбамæ ног чындз уаты 
рудзынгæй ракаст æмæ сæ фæрсы: 
- Цæуыл хъæр кæнут, цы хабар у? 
- Мæнæ нæ фидауæм, нæ иу дæр «дон æз сдавдзынæн», не 
’ннæ дæр «нæ, æз сдавдзынæн» зæгъы. 
- Омæ, раздæр уæ иу сдавæд, стæй та - уе’ннæ, æндæр дзы 
æнæ хъæлæбагæнгæ хос нæй! - загъта чындз. 
СÆ ХЪАЛАГЪУРТÆН ХЪАЛАГЪУРТÆ 
Иу хъæу сæхицæн хъалагъуртæ баххуырстой, фæлæ сæ давд 
уæддæр къаддæр нæ фæци. 
Иу æхсæв та сын сæ фос адавдæуыди, æмæ хъæу æмфæдис 
фесты. Давджыты быдыры æд фос æрцахстой. Давджытæ кæд 
разындысты хъалагъуртæ сæхæдæг. Уæд иу зæронд лæг обауы 
сæрæй хъæр кæны: 
- Хорз адæм, байхъусут - ма! 
Адæм фæсабыр сты. 
- Цæй æмæ нæ хъалагъуртæн хъалагъуртæ баххуырсæм!. 
АУАДЗУТ МÆ! 
Иу усæн йæ лæг амарди. Марды ингæны куы сæвæрдтой, уæд 
йæ ус дæр йæ фæдыл ингæнмæ гæпп кодта: «Ауадзут мæ, куыд 
ма цæрдзынæн! Ауадзут мæ, нал цæрын æз дæр!» 
Адæм æй сабыр кодтой, фæлæ ус никæмæ хъуыста. 
Уæд дын сылгоймæгтæй чидæр афтæ зæгъы: «Ауадзут - ма 
йæ, цы йыл ныххæцыдыстут?» 
Мæрдджын ус йæ кæуынæй фæсабыр æмæ йæм уыцыиу 
къæпп фæкодта: «Дæ зынг ахуыссæд, куы нæ мæ ауадзай!» - 
йæхæдæг ингæнæй иуварс рацыд. 
117 

УД АДДЖЫН У 
Сона тынг ныззæронд ис æмæ - иу дзырдта: «Бакуырм дæн, 
ныкъкъодах дæн. Мæ сыджытыл тагъддæр куы сæмбæлин, 
æндæр мæ ницыуал хъæуы.» 
Æхсæв - иу ныххуыссыны агъоммæ скуывта: 
- О, Хуыцау, рæхджы мæлæт мын радт! 
Иу æмбисæхсæв, бинонтæ иууылдæр куы бафынæй сты, 
уæд Сонайы фырты фырты кæстæр фырт йæ уæлæ æрбакодта 
зыгъуыммæ фæлдæхт кæрц, йæ ныхыл æрсагъта цавæрдæр 
сыкъатæ, бакодта аразгæ зачъетæ, йæ цæсгом ахорæнтæй 
схъулæттæ кодта æмæ балæууыд Сонайы уæлхъус. 
- Ма тæрс, Сона, - загъта йын æнахуыр хъæлæсæй. - Æз 
удхæссæг дæн. Дæумæ æрбацыдтæн... цом! 
Фыртæссæй йæ ныхæстæ йæ дзыхы нал арæхстысты 
Сонайæн: 
- Æмæ, гормон, мæнæй бæллиццагдæр ацы хъæуы никæй 
ссардтай? Цыкурайы фæрдыджы хуызæн чындздзон чызджытæ, 
саджы хуызæн усгур лæппутæ дзы куы ис. Уыдоны цур мæ 
хуызæн зæронд хъебрейæ цы кæныс? 
Сона ма, кæуын хъæлæсæй, ноджыдæр цыдæр зæгъынмæ 
хъавыд, фæлæ лæппу йæ худын нал баурæдта æмæ дуар йæ 
сæрыл рахаста. 
Уæдæй фæстæмæ мæлæты кой ничиуал фехъуыста Сонайæ. 
МАРДÆЙ РАЙГУЫРДТÆН 
Цардис æмæ уыдис иу мæгуыр лæг. Йæ ус æмæ цотимæ сæ 
царды бонтæ æрвыстой мæгуыр æмæ дæвдæгæй. Бонтæ цы- 
дысты. Иуахæмы мæгуыр лæгæн йæ ус амардис, фæхъыг ыл 
кодта мæгуыр лæг. Æмæ та йыл ног бæллæх сæмбæлд - æваст 
æрбамардысты йæ дыууæ сабийы. Иунæгæй аззад. 
Бацыдис мæгуыр лæг дæснымæ, йæ царды хабæрттæ йын 
кæугæйæ фæдзырдта: 
- Æхсæвæй - бонæй хæрæджы куыст кæнын, уæддæр мыл 
хъуын -æрхъис нæ хæцы, арвæй мæм иу рухсы цъыртт нæ 
кæлы. Куы райгуырдтæн, уæдæй нырмæ адæмы хуызæн мæ 
118 

фæллад никуы суагътон, иу бон фынгыл зæрдæйы дзæбæх ни- 
куы фæбадтæн. 
Дæсны йæм æдзынæг фæхъуыста æмæ йын загъта: 
- Фыдбылызтæ конд дын ис, æмæ дæ цæрæн бынат аив. 
Мæгу ыр л æг срæвдз кодта йæхи, хæрзбон загъта йæ сыхæгтæн, 
йæ фæндаг ракодта дæсныйыл, хæрзбон загъта уымæн дæр. 
Дæсны ма йæ фæстæ радзырдта: 
- Хъусыс, мæгуыр лæг, фæндагыл дыл искуы куы баизæр 
уа, уæд - иу уæлмæрдты æхсæвиуат бакæн. Уым дын уыдзæн 
æдасдæр, кæннод дæ исчи куы бафхæра, кæнæ дæ бирæгътæ 
куы бахæрой. 
Чи зоны, цас фæцыдис мæгуыр лæг. Иу изæр бахæццæ иу 
стыр уæлмæрдмæ. Уым æрæхсæвиуат кодта, къæбæр бахордта 
æмæ фæлладæй бафынæй. 
Райсом раджы ку ы райхъал, уæд райд ыдта цыртыты фыстытæ 
кæсын æмæ дисы бацыд: чи дзы фæцард æртæ мæйы, кæнæ - 
афæдз. Иу ныхасæй, фондз азæй фылдæр дзы ничи фæцард. 
Йæ рифтаг йе ’ккойы акодта æмæ хъæумæ бацыд. Кæсы, æмæ 
хъæуы диссаджы хъæздыг хæдзæрттæ, ныхасы бадынц боцъо- 
джын зæронд лæгтæ. 
Мæгуыр лæджы æрбадын кодтой сæ фарсмæ, бафарстой йæ 
хабæрттæй. Уый сын йæ царды хабæрттæ ракодта, стæй сæ ба- 
фарста, æхсæвиуат кæм бакодта, уыцы уæлмæрдтæ кæй сты, 
зæгъгæ. 
- Хъæуы уæлмæрдтæ, - загътой йын. 
- Ау, - загъта мæгуыр лæг, - сымах зæронд лæгтæ куы стут, 
афтæмæй уæм уæ цыртытæм кæсгæйæ иу дæр фондз азæй 
фылдæр куы нæ цæры? 
Ныхасы зæронд лæгтæ ныххудтысты, æмæ сæ иу загъта: 
- Махмæ ахæм æгъдау ис, æмæ адæймаг куы амæлы, уæд 
ын йæ цард банымайæм, фынгыл цæл цас рæстæг фæкодта, 
æрмæстдæр уый æмæ йæ цыртыл ныффыссæм. 
Мæгуыр лæг загъта: 
- Æз баззайдзынæн сымахимæ цæргæйæ, æхсæвæй - бонæй 
кусдзынæн. Æцæг, куы амæлон, уæд - иу мын мæ цыртыл стыр 
дамгъæтæй ныффыссут, ацы лæг мардæй райгуырдис, зæгъгæ. 
119 

УС ÆМÆ КАЛМ 
Иу мæгуыр лæг фыдусы ахæсты бахауд. «Мæгуыр стæм, 
ницы кусыс, хæдзармæ ницы хæссыс!» «Нæ бæззыс!» - æмæ - иу 
йæ дзыхæй цынæ ныхас схаудта, цынæ хуызы дæлджиныг код- 
та лæджы. Сфæлмæцыд дзы, йæ сæр дзы йæ кой куы сси, уæд 
хæдзарæй ацыд. Цæуы, цæуы... Бирæ рацыд, чысыл, чи зоны? 
Кæсы æмæ фæндаджы хъæбæрыл æртæ сыгъзæрин æхцайы. Ба- 
цин сыл кодта æмæ фæстæмæ раздæхт йæ усы зæрдæ балхæнын 
æнхъæл. 
Ус сыгъзæрин æхцатæ куы федта, уæд йæ цæстытæ цæхæртæ 
акалдтой. 
- Кæм дын уыдысты! - фæкодта. 
- Ссардтон сæ, - загъта лæг. 
- Кæм сæ ссардтай! Æмæ дзы ноджыдæр нал уыд? 
Æгуыдзæг, æвзæр, ницæййаг! Ды сæ иууылдæр нæ федтай! 
Цом æмæ сæ кæм ссардтай, уый мын бацамон! - загъд æмæ 
хъæры бын фæкодта лæджы. 
Цæуы йæ фæд-фæд лæг, æндæр гæнæн ын цы хос уыд, 
æмæ хъуыдытæ кæны: «Ай мæ æнæ сыгъзæрин хæдзармæ нал 
æруадздзæн, фæлæ исты хос хъæуы». Йæ зæрдыл æрбалæууыд 
фæндаггæрон иу хус цъай, йæ фарсмæ стыр къæй: «Уырдæм 
æй ныххизын кæнон сыгъзæрин æхца æнхъæл, къæй йыл 
æрфæлдахон æмæ дзы фервæзон». 
Афтæ бакодта мæгуыр лæг. Йæхæдæг фæстæмæ рараст йæ 
хæдзармæ. Бирæ нæма рауад, афтæ цъайæ æнахуыр цъæхахст 
райхъуыст. Нæ та фæлæууыд мæгуыры зæрдæ, фæтæригъæд 
кодта усæн æмæ цъаймæ æрбазгъордта. Къæй чысыл куыддæр 
фæбырын кодта, афтæ йæ бынæй егъау калм ралиуырдта. Лæг 
фæтарст æмæ йæхи иуварс фехста. Калм æм дзуры: 
- Тæрсгæ ма кæн! Ды дæ мæ ирвæзынгæнæг. Ацы цъайы æз 
райгуырдтæн æмæ схъомыл дæн. Ныр мæм иу ус ныххылд, æмæ 
ма дзы дæ фæрцы раирвæзтæн. Иу хорз дын мæ бон у ракæнын. 
Зæгъ, цы дæ хъæуы? 
- Ницы, ауадз мæ мæ фæндагыл. 
Лæг æрыздæхт йæ хæдзармæ. Иуахæмы адæмыл айхъуыст: 
120 

«Паддзахы чызджы калм æрцахста, æмæ йæ чи фервæзын 
каена, уымæн æй дæтты усæн паддзахады æмбисимæ». 
Лæг калмы хабар куы фехъуыста, уæд бацыбæл: «Кæд, 
мыййаг, уыцы калм у, цон æмæ йæ фенон». 
Паддзахы кæртмæ куы бахызт, уæд дардæй цады был 
ауыдта чызджы, калм ыл æртыхст, афтæмæй. Хæстæг æм исчи 
куы фæцæйцæуы, уæд та чызг ныцъцъæхахст кæны - калм æй 
æрбалхъивы. 
Лæг сæм æввахсдæр куы бацыд, уæд æм калм дзуры: 
- Рацу, рацу, иу хорз ракæнд дæ дарын æмæ дын æй бафидон. 
Лæг чызджы размæ куы бацыд, уæд калм йæхи æрыхæлдта 
æмæ лæгæн афтæ: «Ницыуал дæ дарын. Дыккаг хатт ма мæм 
куы æрбацæуай, уæд дæ хæргæ кæндзынæн». 
Адæмыцинæнкæронналуыд.Паддзахйæныхаснæфæсайдта. 
Лæг фервæзт йæ зынтæй, паддзахы галуаны æрцард. 
Иуахæмы та иннæ паддзахадæй æрбайхъуыст: «Паддзахы 
чызджы калм æрцахста, чи йæ фервæзын кæна, уымæн паддзах 
стыр хæрзтæ ракæндзæн». 
Куыд нæ фæтæригъæд кодтаид лæг паддзахы чызгæн, цы ба- 
зонын ын хъу ыд, уый та уыцы калм кæй у, æмæ йын йæ бон ницы 
уыд. Фæдзæхсгæ йæ кодта, дыккаг хатт ма мæм куы æрбацæуай, 
уæд дын дæхи дæр хæргæ кæндзынæн, зæгъгæ. Фæлæ йын йæ 
сусæгдзинад ничи зыдта æмæ йæ адæм, уæлдайдæр та йæ ус, 
æнцад нал уагътой, фервæзын æй кæн, зæгъгæ. 
Араст мæгуыр лæг йæ мæлæты фæндагыл адæмы æфсæрмæй. 
Сæргуыбырæй æмæ уæнтæхъилæй. Фæлæ иуахæмы цæугæ - 
цæуын йæ сæры февзæрд иу хъуыды. Йæ зæрдæ дзы барухс. 
Мæнæ æрбахæццæ паддзахы кæртмæ. Калм æй куы ауыдта, 
уæд фырмæстæй йæ цæстытæ цæхæртæ акалдтой: 
- Æз дын афтæ нæ загътон, дыккаг хатт ма мæ исты куы ку- 
рай, уæд дын дæхи хæргæ кæндзынæн! 
- Кургæ дæ ницы кæнын, - сабыргай сдзырдта лæг, - фæдисы 
дæм æрбацыдтæн. Уыцы ус цъайы къæй аппæрста æмæ ардæм 
аербацæуы. 
Калм фæтарст, чызджы феуæгъд кодта æмæ хъæдмæ 
ныййарц. 
Уый адыл йæхи никуыуал равдыста. 

УДÆГАС САУДЖЫНЫ БАНЫГÆД 
Къуыдаргомы иу хъæу сауджын сæхимæ хæстæг нæ уагътой, 
сæ марды æнæ аргъуыдæй ныгæдтой. 
Иухатт сæм сауджынты хистæр æрбалæбурдта, фæзагъд код- 
та хъæуы адæммæ, стæй фæстагмæ загъта: 
-Æз уын сауджын æрбарвитдзынæн, æмæ дин æххæст кæнут, 
æнæ сауджын уæ мард мауал ныгæнут. 
Хъæумæ сауджын æрбацыди, уæдæ куыд. Уыцы рæстæг 
иу зæронд лæг амарди, ингæн ын скъахтой, стæй сауджынмæ 
уæлмæрдмæ фæдзырдтой. 
Сауджын саргъуыдта, æмæ марды йæ ингæны нывæрдтой. 
- Ныххиз ды дæр, нæ хæлар! - сауджыны цонгыл рахæцы- 
дысты мардныгæнджытæ. 
Уый фæтарсти æмæ лидзынмæ рахъавыди, фæлæ йæ цырд 
лæппутæ уайтагъд рацахстой æмæ йæ сбастой. 
- Ныппарут æй ингæнмæ, кæстæртæ. Сауджынты хистæр 
загъта, уæ марды, дам, æнæ сауджынæй мауал ныгæнут. 
Æмæ баныгæдтой сауджыны дæр. 
ÆВÆДЖИАУЫ ДОХТЫР 
Уæлмæрдты марды чырыныл сыджыт куы ныккалдтой, уæд 
лæгтæй иу къорд цыртытæ уынæг азылдысты. 
Уæлмæрдты чысыл куы бауадысты, уæд дзы иу, дохтыр чи 
уыд, ахæм, цыртытæм æнгуылдзæй амонгæйæ, дзуры: 
- Уæртæ уый мæ рынчын уыдис. Уæртæ уый дæр. Мæнæ 
иннæ... 
Куы йын бабирæ сты, уæд æм дзы чидæр фæцæттæ: 
- Фæлæу -ма, фæлæу! Дзæбæх та ма кæй скодтай? 
- Ды йæм нæма бахаудтæ, æвæццæгæн, уый йеддæмæ ды дæр 
ам уаис, - фелхыскъ æй кодта иннæ. 
АРДАУÆН НЫХАС 
Дыууæ хæлары сæ иуы усы æвзагæй фæхъуындзых сты. 
Кæрæдзийы æмгæрæтты нал цыдысты, бафидауын сын нал 
æнтыст. Уæдмæ дын фыдæвзаг усы лæг куы æрбамæлид. 
122 

Уый фехъусгæйæ, иннæ хæлар фæсмон кæнгæйæ, кæугæйæ 
аербацæйцыд зианджыны хæдзармæ. Ус æй къæсæрыл куы 
ауыдта, уæд бахъарæг кодта: 
- Уæ, нæ лæг, мæ царды калд мæсыг, дæлæ дæм дæ хæлар дæр 
æрбацæуы. 
Хæлар, уый фехъусгæйæ, фенхъæлдта, мæрдтæм дæр ын 
æвзаг кæны, æмæ йæхи нал баурæдта: 
- Йæ мæгуырыл æй ныууадз! Мардæй йын ардауæн ныхас 
уæддæр ма кæн! 
ЗОНДДЖЫН КУЫРМ АÆГ 
Мæйдар æхсæв куырм лæг фæцæйцыди уынгты, йæ къухы 
цырагъ, афтæмæй. Йæ сыхаг лæг ыл сæмбæлд æмæ йæ фæрсы: 
- Дис дыл кæнын, мæ сыхаг: дæуæн та талынгæй - рухсæй 
цы хъауджыдæр ис? Цæмæн дæ хъæуы, цы дын æххуыс кæны 
цырагъы рухс? 
Куырм лæг бахудти æмæ йын дзуапп радта: 
- Ацы цырагъ æз канд мæхи тыххæй нæ хæссын, фæлæ дæу 
тыххæй дæр, цæмæй мыл дæхи ма скъуырай. 
ÆЛДАР ÆМÆ СЫВÆЛЛОН 
Иу мæгуыр лæг æлдары фæхонын сфæнд кодта. 
Фæцыди йæм хонæг. Æлдар ын афтæ: 
- Кæд дзы мæнæй æлдардæр уа, уæд дæм нæ цæуын. 
- Нæ, нæ!.. - йæ удæй арт сцагъта мæгуыр лæг. 
Æрбацыд æлдар мæгуыры къæсмæ. Дзаджджын фынгыл 
æй æрбадын кодта. Цæл райдыдта. Уалынмæ иннæ уатæй 
сывæллоны кæуын райхъуыст. 
- Æз дæ, мæнæй æлдардæр уæм ис, зæгъгæ, нæ фарстон? 
- Уый сывæллон у, æлдар. 
Сывæллон æлдарæй æлдардæр у, зæгъгæ, æлдар сыстад æмæ 
рацыд. 
ХУЫН ХÆРÆГ ÆРБАХАСТА! 
Тибæй Цъæймæ хæрæгыл хуын æрбахастой, Цъæйы сыл 
тынг бацин кодтой. Фынг сын сарæзтой. Фынджы хистæр 

фынджы æгъдæуттæ, куыд æмбæлы, афтæ кæны. Æрхæццæ 
хуындзæуттæн арфæ ракæныны рæстæг дæр. Хистæр сыстад, 
зæдтæ æмæ дауджытыл фæдзæхсы уазджыты. Иу цалдæр хат- 
ты загъта, хуын чи æрбахаста, уыдоны цæрæнбон бирæ уæд, 
зæгъгæ. Уæд æм хуындзæуттæй иу нал фæлæууыд: 
- Хуын хæрæг æрбахаста!.. Хæрæг... 
Хистæр ныххудт. Цæлгæнджытæ дæр - иууылдæр. 
ДÆ СÆРЫЛ ДÆР ХОХÆГТÆ ФÆРАЦУ- 
ВАЦУ КОДТОЙ? 
Хохаг быдырмæ ралидзын сфæнд кодта. Йæ фосы муртæ 
ныууæйы фæстæ иу быдираг хъæумæ хæдзар æлхæнæг бафтыд. 
Æрцæуы хъæуы уынджы, кæсы, æмæ тигъыл цалдæр лæджы 
къордæй лæууынц. 
«Афæрсон сæ, кæд хæдзар уæййаг хæстæг сыхтæй искуы зо- 
нынц»,- ахъуыды кодта йæхинымæры æмæ сæм бараст. 
Салам сын радта. Стæй йæ цыды сæр бамбарын кодта. 
- Дæ ныхасы уагмæ гæсгæ хохаджы каст кæныс, - дзуаппы 
бæсты йæ фæрсы лæгтæй иу. 
- О, о, - хохаг дæн. Мæ цот хæхтæм нал комынц, æмæ æз дæр 
мæхи быдырмæ райстон. 
- Æмæ хохаг кæм æрлæууы, уым кæрдæг дæр куы нал 
фæзайы, уæд дын ам хæдзар чи хъуамæ рауæй кæна! - уыд та 
быдираджы тызмæг ныхас. 
Хохаг æм комкоммæ бакаст, йæ гæмæх сæр фæтевзæйау куыд 
æрттывта, уый йæ цæст ацахста, æмæ йын æнæнхъæлæджы 
афтæ: 
- Æмæ дын дæ сæрыл дæр хохæгтæ фæрацу - бацу кодтой?! 
МÆАÆТ ЦЫ У? 
Рагзаман, тынг раджы адæм, мæлæт цы у, уый нæ зыд- 
той, æмæ уыдысты хъаруджын, тыхджын, къæдзæх сынæгæй 
фæлдæхтой, дуры уæз не ’нкъардтой. Уыцы рæстæг иу лæг 
мæсыг самайынæн йе рагъыл æрбацæйæнтъыхта къæдзæхæй 
æфтыд егъау дур. 
124 

Æрулæфон, загъта йæхицæн, дур æрæвæрдта æмæ йыл 
аврбадт. 
Уалынмæ йæ комы зонгæ лæг сæййæфта. Æрбадт уый дæр 
йæ фарсмæ. Афæрстытæ кодтой кæрæдзи. Стæй йын фæндаггон 
афтæ: 
- Далæ комы Дæлвæзы хъæуы нæ хæстæг амард æмæ 
уырдыгæй цæуын. 
- Амард? Уый та циу? - дисгæнгæ йæ афарста иннæ. 
Фæндаггон ын марды уавæр биноныг куы радзырдта, уæд 
лæг ныссагъæс кодта. Фæндаггон куы ацыд, уæд уый дæр 
сыстад, дур мæсыгмæ схæссон, зæгъгæ, йыл схæцыд, фæлæ йæ 
нал сфæрæзта, мæлæт цы у, уый зонын ын йæ хъару асаста. 
Гъе, уый аххосæй нæ хæхты ис бирæ æрдæгамад мæсгуытæ 
æмæ фидæрттæ. 
РУХС ЗÆГЪЫН УДЫБÆСТÆ У 
Амард хæрззæронд лæг. Фæстæдæр та бабын йæ фырты 
фырт - æнахъом саби. Æмæ мæрдты æгъдауæй иумæ æрвыстой 
сæ рæстæг. Зæрондмæ йæ хъæбулы хъæбул ныййæфта егъау 
быркуыйы дзаг сæн. 
Йæ дадайæн дзы фынгмæ арæх хаста, фæлæ сæн къаддæр 
нæ кодта. Саби иу бон уый бафиппайдта æмæ хъуыдыты 
аныгъуылд: «Ацы быркуыйæ сæн куы исын, кæнгæ дзы куы 
ничи кæны, уæд йе ’мвæзад бынмæ цæуылнæ цæуы?» Йæ фарст 
радта зæрондмæ дæр. Уый йын афтæ: 
- Дада дæ нывонд, мæ хур, къаддæр кæнын куы райдайа, уæд 
дын æй зæгъдзынæн. 
Рæстæг цыд. Иуахæмы та лæппу быркуымæ сæн сисынмæ 
æргуыбыр кодта æмæ хорзау нал фæци: сæны æмвæз дзæвгар 
ныххауд. Саби уайтагъд фæфæдис: 
- Дада, нæ быркуыйы сæн дзæвгар фæкъаддæр. 
- Гъе, мæ лæппу, уæлæуыл нæ рох кæнын райдыдтой, нæ ном 
нын фынгыл нал арынц, рухс зæгъæг нын нал ис, æмæ нæ быр- 
куыйы сæн къаддæр кæны. 
125 

УАЗÆДЖЫ ХАЙ 
Амард иу лæг. Йæ уазæгуарзон фыдæй фыртæн бирæ исбон 
баззади. Хъуаг ницæмæй уыд хæдзар, фыды рагон хæлæрттæ 
дæр æм арæх æфтыдысты уазæгуаты. 
Лæгæн йæ цард куы сбæзджын хъæздыг цардæй, уæд иухатт 
ныхъхъуыды кодта: «Ныр мын ацы уазджытæ цы сты, мæ 
хæдзары бæркад мын куы бахордтой?!» 
Ацыдис, хъæубæсты растдæр цы зæронд лæджы хуыдтой, 
уымæ, æмæ йын дзуры: 
- Цы фæллой мæм ис, уымæй цæрын дзæбæх, фæлæ мын мæ 
уазæджы хай мæ хæдзар бахордта. Курын дæ, цæмæй мæм уазæг 
мауал цæуа, уымæн мын исты хос скæн: бирæ федтай царды, 
æмбаргæ лæг дæ! 
Ахъуыды кодта зæронд лæг, стæй загъта: 
- Хорз! Ацу дæ хæдзармæ æмæ райсом хур скæсын афон дæ 
хъуыдыйы дар: йæ цæст куы сдара, уæд æм раздах де ’ргом, 
скув -иу, - Хуыцау, мæ уазæджы хай мын айс, зæгъгæ. 
Дæхæдæг -иу хуры ’рдæм топп фехс - æвдисæн кæнын мæ 
уазæгыл ардыгæй фæстæмæ, зæгъгæ. 
Лæг рацыди уырдыгæй æмæ сæххæст кодта зæронд лæджы 
ныхас. 
Цæры дарддæр лæг, уазæг æм нал æфты æппын, фæлæ 
мæгуырæй - мæгуырдæр кæны... Йæ хæдзармæ фæндаг 
схæмпæл. 
Хъынцъым кодта лæг, фæцыд та зæрондмæ æмæ йын дзуры: 
- Арæби, фыццаг мæм-иу уазæг арæх цыдис, æмæ 
хъæздыгæй - хъæздыгдæр куы кодтон, уæд мæм ныр уазæг дæр 
куынæуал цæуы, афтæмæй мæгуырмæ куы ’рцыдтæн, уæд уый 
цы диссаг у? 
Зæронд лæгæн йæ цæсгом срухс, фæлмæн бахудти: 
- Уæдæ уый нæ зыдтай- хæдзары цал уазæджы уа, уалæй дзы 
фарн баззайы?.. Цу, æмæ изæрæй хур ныгуылын афон де ’ргом 
радт хурмæ, - Хуыцау, мæ уазæджы хай мын раздах фæстæмæ, 
зæгъгæ, æмæ та фехс топп. 
126 

Лæг бакодта афтæ. Цæуын æм райдыдтой тынг арæх 
уазджытæ, уæддæр йæ исбон фылдæрæй - фылдæр кодта, æмæ 
фыццагæй ноджы фæбонджындæр. 
ЦÆХХ - ФЫНДЖЫ СÆР 
Фæсæфсин æвзонг чызг йæ Дадайæн фынг авæрдта. 
Зæронд лæг фынгмæ æркаст æмæ йæ хъæбулы хъæбулæн 
афтæ: 
- Дзыкъына, дæ фынг æххæст нæу. Æркæс -ма йæм, цы 
хъуаг у? 
Чызг фынгыл йæ цæст ахаста, фæлæ ницы бафиппайдта. 
- Бандоныл алæуу æмæ йæм уæле дæлæмæ æркæс, кæд æй 
афтæмæй хуыздæр фенис. 
Фæсæфсин бандонмæ схызт, æмæ уайтагъд йæ цæсгом 
фæрухс: 
- Цæхх ыл нæй, Дада, цæхх! 
- Афтæ, афтæ, Дадайы дзыкъына. Цæхх фынджы сæр у! - 
загъта зæронд æмæ йын ахæм æмбисонд радзырдта: 
- Иу лæгæн уыд æртæ фырты. Æртæйы дæр бирæ уарз- 
та, æрхъæцмæ сыл нæ хъæцыд æмæ йæ иуахæмы бафæндыд, 
сæхæдæг та йын куыд аргъ кæнынц, цас æй уарзынц, уый базо- 
нын. Фæрсы сæ: 
- Лæппутæ, сымах мæ ныфс, мæ мæсгуытæ стут, уæ 
хорздзинадæн цæрын, фæлæ мæ фæнды, сымах та мын цы аргъ 
кæнут, уый базонын. 
Фырттæ ныхъхъуыды кодтой, æмæ хистæр афтæ: 
- Баба, æз дæ сыгъзæринæй фылдæр уарзын. 
- Æз та - налхъуыт - налмасы бæрц, - фæцæттæ астæуккаг. 
Кæстæр ницы дзуры. Æмæ йæм уæд фыд æруырдыг, ды 
цæуылнæ исты зæгъыс, зæгъгæ. 
- Æз дæ, Баба, цæххæй фылдæр нæ уарзын. 
Фыдæн кæстæры дзуапп йæ зæрдæмæ нæ фæцыд, фæлæ 
дзургæ ницы скодта. 
Рацыд цасдæр рæстæг. Ахæм дуг скодта, æмæ цæхх ссарæн, 
балхæнæн никуыуал уыд. Адæм æндæр бæстæтæм цыдысты, 
сæ мулк, сæ фæллой ластой æмæ йæ цæххыл ивтой. 
127 

Фæстагмæ цæхх сыгъзæрин æмæ налхъуыт - налмасæй дæр 
фæзынаргъдæр. 
Фыдмæ ныр бахъардта йæ кæстæр фырты дзуапп , ныр 
бамбæрста, йæ фырттæй зондджындæр чи у, уый. 
Гъе, афтæ, дзыкъына, æнæ цæххæй фæцæрæн нæй адæймагæн 
нæ, фæлæ сырдæн дæр. Цæхх у хойраджы сæр дæр æмæ 
фынджы сæр дæр, фынг куы февæрынц, уæд ыл фыццаг цæхх 
уымæн æрæвæрынц. 
ХУЫАЫДЗ ХИСÆРФÆН 
Дыууæ чындзы иу хæдзармæ æрцыдысты фæд - фæдыл. Уæд 
дзы иуахæмы иу хъаст кæны иннæмæн: 
- Ай цавæр хæдзар у, цавæр?! Адæймаг дзы йæхи хус 
хисæрфæнæй нæ ныссæрфдзæн. 
- Райсомæй - иу раздæр сыст æмæ хус хисæрфæнæй дæхи 
сæрфай, - уыд иннæйы дзуапп. 
ЛÆГ - НАРТХОРЫ НÆМЫГ 
Иу лæг æнахуыр рынчын фæци æмæ йæхи нартхоры нæмыг 
æнхъæлын райдыдта. Рынчындоны йæ дзæбæх кодтой. Иу бон 
æм дохтыр фæдзырдта: 
- Цæй куыд, дæхи ма нартхоры нæмыг æнхъæлыс? 
- Нал, - дзуапп ын радта рынчын. 
- Уæдæ уæд сдзæбæх дæ æмæ уæхимæ цæугæ. 
Лæг цингæнгæ рахызт дохтыры уатæй, фæлæ уайтагъд 
фæстæмæ фæмидæг. Йæ зыр - зыр цæуы. 
- Цы кæныс? Цы ’рцыд? - фæрсы йæ дохтыр. 
- Дæлæ кæрты... Карк... Æрбацæуы. 
- Æмæ нартхоры нæмыг кæй нæ дæ, уый куы зоныс, уæд дзы 
цæмæй тæрсыс? - бадис кодта дохтыр. 
- Æз æй бæргæ зонын, фæлæ йæ карк дæр зоны, дохтыр? - 
афарста лæг. 
ХОХЫ СÆ ХÆРДЖЫТÆ ХОНЫНЦ 
Хохаг мæгуыр лæг, хæххон куыстæй чи ныкъкъæдз, хæхтыл 
цæуынæй чи ныггуыбыр, ахæм быдырон хъæуы уынгты 
128 

фæцæуы. Хъæуы цæрджытæй йæ иу къуыдипп баурæдта æмæ 
дзы ахынджылæг кæнынмæ хъавы: 
- Гъе, мæ хæлар хохаг, уый дæхи цæй онг æруагътай, 
фæтдзæгъдæны хъæд куы фестадтæ. Дæхи ма сраст кæн, гор- 
мон. Ирон лæджы гуырвидауц æгад кæныс! Ирон лæг хъуамæ 
ахæм уа!? 
- Уæдæ цахæм хъуамæ уа? - фæрсы йæ хохаг. 
- Мæнæ мæн хуызæн, - быдираг йæхи хæрдмæ сивæзта, æмæ 
йæ гæлдæр ноджы тынгдæр разынд. 
Хохаг æм кæсы æмæ дзуры: 
- Лыстæг къах, гуыбынджын æмæ стыр сæрджын? 
Ахæмтæ хæхбæсты дæр ис: лыстæг къахджынтæ, стыр 
гуыбынджынтæ æмæ стыр сæрджынтæ. Æцæг сæ махмæ 
хæрджытæ хонынц. 
АМОНД КÆЦÆЙ ЦÆУЫ ? 
Уыд сусæны мæй, хосгæрдæнты тæккæ афон. Алчидæр ар- 
хайдта хорз рæстæгæй фылдæр фæпайда кæныныл. Сæ къухтæм 
æмхасæнтæ кодтой. 
Уыцы рæстæг урс къуылых бæхыл æрбацæйцыд гуыбыр æмæ 
тынг фæлмастхуыз мæгуыр зæронд лæг. Хосгæрдджытæй йæ 
чи уынгæ нæ фæкодта, кæй та йæ рæстæг сафын нæ бафæндыд 
æмæ йæ йæ халагъудмæ нæ бахуыдта. 
Бахæццæ зæронд лæг иу мæгуыр халагъудмæ. Хæрзмæгуыр 
сихор дзы кодтой æртæ æфсымæры. Кæстæр æфсымæр, 
фæндаггоны ауынгæйæ, сдзырдта: 
- Акæсут -ма, иу æнæзонгæ æрбацæуы, æвæццæгæн, дард 
бæстаг у. Фæлмæст æмæ æххормаг кæй у, уый йæ хуызыл зыны. 
Æрбахонæм æй, æмæ нын, Хуыцау цы радта, уымæй йæ суазæг 
кæнæм. 
Æфсымæртæ адывæнд кодтой, дон æмæ нæм хус кæрдзыны 
йеддæмæ ницы ис, зæгъгæ, æмæ худинаг у ахæм фынгмæ 
уазæг хонын. Фæлæ фæндаггоны уæдмæ кæстæр æфсымæр 
æрбахуыдта. 
Æфсымæртæ уазæджы рахизфарс уæле æрбадын кодтой, 
аемæ хистæр кæстæрæн дзуры, уазæджы раз исты æрæвæр, 
зæгъгæ. Йæхæдæг уазæгæн зæгъы: 
-"- 129 ================ 

- Уазæг - Ху ыцауы уазæг, дæ зæрдæ ныл ма фæхудæд, хорзæй 
нæм ницы ис, Хуыцау нын цы радта,уымæй саккаг кæн. 
Уазæг сын загъта: 
- Ма тыхсут, мæгуыр фæндаггоныл зæрдиагæй сæмбæлдыс— 
тут, æмæ уын Хуыцау фылдæр ратдзæн. 
Уыцы рæстæг кæстæр æфсымæр, лалымæй хъæзын къусмæ 
дон рауадзон, зæгъгæ, куыд загъта, афтæ дзы мыдимæ хæццæ 
ногуагъд махсымæ ракалд. Голладжы кæрдзынмæ бавнæлдта, 
æмæ дзаджджын уæливых фестад. Æфсымæртæ фæфиппайдтой, 
сæ халагъуды хуымæтæг уазæг кæй нæй, уый. 
Уазæг сихор бакодта æмæ æфсымæртæн афтæ: 
- Æз Уастырджи дæн, æмæ мæ хорз кæй суазæг кодтат, 
уый тыххæй уæ алчидæр иу хорзæх ракурæд, сæххæст ын æй 
кæндзынæн. 
Хистæр загъта, урс фосы рæгъау æй кæй хъæуы æмæ къаддæр 
куы никуы кæнид. 
Астæуккаг та дзы æркуырдта мæнæуæй дзаг мус, æмæ йæ 
бæркад куыд никуы къаддæр кæна. 
Уастырджи дзуры кæстæрмæ: 
- Ды та мæ цы курыс? 
- Кæд мын мæ чысыл лæггадæн исты хорзæх кæныс, уæд 
мын бар радт, мæ мады æфсымæры афæрсон, æз нырма æрыгон 
дæн æмæ, цы ракурон, уый нæ зонын. 
Уастырджи йын бар радта, æмæ лæппу азгъордта, йæ мады 
æфсымæр цы хъæуы цардис, уырдæм. Мады æфсымæры хæдзар- 
мæ бацыд æмæ уыны митау урс боцъоджын зæронд лæджы. 
Радзырдта йын йæ хабар æмæ дзы уынаффæ æрцагуырдта. 
Мады æфсымæр ын зæгъы: 
- Уæлæ мæ хистæр æфсымæрмæ иннæ хъæумæ азгъор, уый 
бафæрс. 
Бахæццæ та уымæ дæр. Æмæ уый лæппумæ фæкаст иннæмæй 
æрыгондæр, афтæмæй йæ фыццаг мады æфсымæр хистæр ра- 
хуыдта. Уымæн дæр та йæ ныхас сæрæй ракодта. Æмæ та йæ 
уый дæр иннæ хъæумæ, æппæты хистæр æфсымæрмæ арвыста. 
Бахызт лæппу æппæты хистæр æфсымæры хæдзармæ. 
130 

Кæсы æмæ уыны, сынтæгыл фынæй кæны æрТыгон нæлгоймаг, 
йæ бындзытæ йын суры йæ ус. Хæрæфырт усæй бацагуырдта 
йæ мады æфсымæры. Уый йын афтæ: 
- Мæнæ дæ мады æфсымæр, æз та - йæ ус. Лæг фынæй 
кæны. Йæ афонæй раздæр æй никуы райхъал кодтон, фæлæ 
йæ хæрæфырт ахæм дынджыр кæй сси æмæ дзы уынаффæ кæй 
куры, уымæ гæсгæ йæ райхъал кæндзынæн. 
Дзургæ-дзурын ус, бындзытæ цы сæрбæттæнæй сырдта, уый 
кæрон аивæй андзæвын кодта йæ лæджы цæсгомыл. 
Лæг фехъал, æмæ йæ боцъойы фæзынд иу урс хъуын. Рабадт 
æмæ йæ усæн уайдзæфау афтæ: 
- Усай, цы ныл æрцыд? Мæ хуыссæг мын цæмæн фæсырдтай? 
Ацал - ауал азы цæрæм æмæ афтæ куы никуы бакодтай, ныр 
дыл зæрондæй цы æрцыд? Кæсыс, уый фыдæй мыл урс хъуын 
фæзынд. 
Ус æм дзуры: 
- Нырмæ æппындæр кæй никуы федтай, уыцы хæрæфырт 
дæм æрбацыд фæрсынмæ, тагъд кæны, æмæ дæ уымæн райхъал 
кодтон. 
Лæг йæ хæрæфырты йæ хъæбысы ныттыхта, фæцинтæ йыл 
кодта, стæй йæ æрфарста. Лæппу радзырдта йæ хабар. 
- Æрбайхъус мæм, мæ буц хæрæфырт, - загъта мады 
æфсымæр. 
- Ды федтай мæ кæстæр æфсымæрты. Æз уыдонæй æрыгон- 
дæр хуыз цæмæн дæн? Уымæн æмæ мæнæн ис хорз ус: уый мыл 
узæлы, тыхсы, рæвдауы мæ, æз та - ууыл, æмæ нын цæрын у 
æнцон. Кæд дын Уастырджи исты хæрзиуæг кæны, уæд дзы ра- 
кур дунейы æппæты хуыздæр усы æмæ уыдзынæ амондджын. 
Лæппу байхъуыста йæ мады æфсымæрмæ, æмæ зæххыл 
уымæй амондджындæр ничи уыд. 
МÆРДТИМÆ НÆ, ХÆЙРÆДЖЫТИМÆ 
Ирон динон уырнынадмæ гæсгæ адæймагæн йæхи амарын, 
йæхимæ йæ къух сисын кæнынц хæйрæджытæ. Уыдон ын 
ахæссынц йæ уд, æмæ мæрдтыл нæ бафты, фæлæ - хæйрæджы- 
131 

тыл. Уый тыххæй-иу раздæр, йæхи чи амардта, уыдоны 
уæлмæрдты нæ ныгæдтой, фæлæ - фæсуæлмæрдты. 
Раздæр, дам, хæйрæджытæ æргом цыдысты, хæхбæсты, дам, 
суанг уæлхæдзæртты хъазтытæ дæр ма-иу сарæзтой. Дзырд- 
той-иу, химарыны онг чи æрцæуы, уыдоны хæйрæджытæ уыцы 
хъуыддагмæ ноджыдæр фæцырын кæнынц: дæхи раппар, ма 
тæрс, кардæй цæв дæхи, нæ дын фæрисдзæн, зæгъгæ. Уымæн 
стыр дæнцæгæн хастой, уыдон-иу сæхи цы зын уавæрты 
амардтой, уыдæттæ. 
Уæлдай цымыдисагдæр хабæрттæ уыдысты, йæхи-иу чи 
амардта, уыдоны-иу чидæртæ хæйрæджытимæ куыд федтой, 
уыдон. Ахæм хабæрттæй иу ис, Алæгаты Алик сæ мыггаджы 
тыххæй цы чиныг ныффыста, уым. Радзырдта йын æй зæронд 
ус Хъуысаты Зинæ. 
Хæххон сæрвæты, дам, иу фыййауы къæвда тыхдымгæимæ 
æрцахста. Хæхбæсты та ахæм уавæры фосæн тæссаг у, дымгæ 
сæ былæй куы акала, уымæй. Æмæ фыййау йæ фос тых æмæ 
амæлттæй лæгæтмæ батардта. Уæдмæ æрталынг. Талынджы 
та, уæлдайдæр фæскъæвда, хæххон фæндæгтыл æдасæй цæуæн 
нæй. Æмæ фыййау лæгæты æрæхсæвиуат кодта. Йæхицæн 
хуыссæн æркодта, стæй Бынаты бардуагыл йæхи бафæдзæхста: 
- О Бынатыхицау, мæхæдæг дæр æмæ мæ фос дæр ахсæв дæ 
фæдзæхст фæуæнт. 
Æрхуыссыд фыййау, фæлæ иуахæмы лæгæтмæ чидæр 
æрбахызт. Лæг рабадт æмæ уыны æрбахизæны хæйрæджы. Уый 
ныхас кæны Бынатыхицауимæ. 
- Хъæу ы иу æрыгон чызг йæхи амардта, æмæ йæ нæ лæппутæй 
иу куры. Чындзæхсæв ахсæв уыдзæн, æмæ дæ хонынц. 
- Нæ, нæ. Мæнæн цæуæн нæй. Уазæг мæм ис, йæхи мыл 
бафæдзæхста, - дзуапп радта Бынатыхицау. 
- Ракæн уый дæр, - загъта хæйрæг æмæ æрбайсæфт. 
Бынатыхицау фыййаумæ æргом рацыд æмæ йæм æрхатыд, 
цæмæй уый дæр чындзæхсæвмæ йемæ ацæуа. Фæлæ йæ рагацау 
бафæдзæхста, цæмæй чындзæхсæвы макæмæ мацы сдзырдтаид, 
фынгыл мацы бахордтаид, мацы банозтаид. Кады нуазæн æм 
куы радтой, уæддæр æй æнæдзургæйæ уымæ куыд радæтта. 
132 

Фыййау сразы æмæ диссагæн ацыд чындзæхсæвмæ йемæ. 
Бынатыхицау æй йæ фарсмæ сбадын кодта, фæлæ, талынг кæй 
уыд, уый аххосæй фынгмæ ничима æвнæлдта. Æнхъæлмæ кас- 
тысты, фæтæген цырагъ кæд æрбахæсдзысты, уымæ. 
Æппынфæстаг цырагъ фæзынд. Æрыгон хæйрæг - цырагъ 
хæссæг йæхи рæстытæ кодта, адæмæй йæ цырагъы тыххæй нал 
и ничиуал дзырдта, дзаг и, дзаг и, кодтой, зæгъгæ, æрмæст ма 
иу ус срæдыд нал и, æмæ йæ æз дæр раскъæфтон, зæгъгæ. 
Цырагъ куы ссыгътой, уæд фыййау федта, хæйрæджытимæ 
цы бæркадджын фынгыл бадт, уый. Фынгтæ тасыдысты. Фæлæ 
уый цы у?! Фынджы кæрон чындзарæзтæй æрыгон хæйрæджы 
фарсмæ кæд бады йæхи чызг. Фæлæ йæ Бынатыхицау куыд 
бафæдзæхста, уымæ гæсгæ ницы сдзырдта. Цыма ницы уыдта, 
ницы хъуыста, уыйау йæхи дардта. Кады нуазæн æм куы рад- 
той, уæд уый дæр æнæдзургæйæ Бынатыхицаумæ ралæвæрдта 
æмæ сбадт. 
Лæгæтмæ ку ы æрбаздæхтысты, уæд æй Бынатыхицау карздæр 
ныффæдзæхста, цы федта æмæ фехъуыста, уый фынддæс азмæ 
куыд никæмæн радзура. Исты куы срæдыйа, уæд сæрра уыдзæн. 
Ацы сусæгдзинад фынддæс азы бамбæхсын куы бафæраза, уæд 
та стыр дæсны суыдзæн. Ууыл фæхицæн сты. 
Райсомæй бæстæ куыддæр раирд, афтæ фыййау йæ фосимæ 
атагъд кодта хъæумæ. Сæ хæдзары йæ чызджы æцæгдæр 
мардæй баййæфта, загътой йын, йæхи кæй æрцауыгъта, уый. 
Фæлæ, æхсæвы цы федта, уый тыххæй сыпп дæр не скодта. 
Афтæ фынддæс азы дæргъы никæмæн ницы радзырдта уыцы 
æхсæвы балцы тыххæй. Æмæ æцæгдæр дæсны фæрсын райды- 
дта. Йæ дæсныфарсты, дам, уыйбæрц æцæгтæ дзырдта, æмæ йæ 
кой дæрдтыл айхъуыст 
ФÆЛТÆРТÆ КУЫРМÆЛХЫНЦЪ СТЫ 
Цард æмæ уыд бонджын хъæу. Хистæрты куырыхондзинадæй 
хъæуы цæрджытæ ахæм раст зондыл хæст уыдысты, æмæ сæ 
цард цæджджинагау фыхт. Хъуаг ницæмæй æййæфтой. Гъе æцæг 
сæ фæсивæд æгæр фæхъал сты, куыстмæ сæ хъус нал дардтой, 
æнæгъдау, æнæуаг митæ кæнын райдыдтой. Сæ фылдæр рæстæг 
133 

цæлы фынгтыл æрвыстой. Æхсæв-бонмæ-иу фæминас кодтой, 
фæкафыдысты, æнæуаг митæ фæкодтой, бон та - фынæй. 
Хистæрты, уыдæттæ уынгæйæ, стыр мæт бацыд, сæ 
кæстæрты раст фæндагмæ куыд раздахой, ууыл сагъæс сын нал 
лæвæрдта æнцой. Фæлæ кæстæртæм хистæрты ныхас нал хъар- 
дта, сæ уайдзæф сын æфхæрдыл нымадтой. 
Иуахæмы та хъæуы фæсивæд æрæмбырд сты хибар ран. Ба- 
дынц, минас кæнынц. Сæ бухъ цардæй, сæхицæй разы сты. Гъе 
æрмæст ма сæ сæ хистæртæ куы нæ хъыгдариккой... Уæд дзы иу 
афтæ зæгъы: 
- Сæ уайдзæф æмæ æлхыскъ ныхæстæй нæ бон нал у, зæрдæ 
сæм фырмæстæй тъæпп хауы! Хъæугæ та нæ цæмæн кæнынц, 
цæмæн?! 
- Æппындæр ницæмæн! - фæрæвдз иннæ. 
- Хъыгдарыны хос нын сты! - загъта æртыккаг. - Кæдмæ 
сын хъуамæ быхсæм?! Цæй æмæ сын кæрон скæнæм. 
- Куыдæй?! - æмхъæлæсæй афарстой иннæтæ. 
- Амарæм сæ! 
Уыцы фæнд бирæты зæрдæмæ нæ фæцыд, фæлæ сын сæ 
«митæ», сæ «æфхæрæн» ныхæстæ иугай «хурмæ калын» 
куы райдыдтой, уæд иууылдæр сразы сты. Æмæ дыккаг бон 
сæ фыдвæнд сæххæст кодтой - Сухты цагъд фæкодтой сæ 
хистæрты, сæ дарджыты, сæ зондамонджыты. 
Æрцыд æвирхъау хабар. Æрмæст иу лæппуйы зæрдæ нæ ба- 
куымдта йæ фыды амарын. Зæронд куырм фыд ын уыд. Рæвдыд 
йеддæмæ дзы зулдзыхы ныхас дæр нæ зыдта. Бавдæлд æмæ 
ныккæнд скъахта. Уым æй бамбæхста. Уырдæм ын сусæгæй 
хæринаг, дон хаста. 
Бонтæ цыдысты, рæстæг ивгъуыдта. Цард йæхионтæ код- 
та. Хъæуы фæсивæды хъыгдарæг, уайдзæфгæнæг сын нал уыд. 
Диссаджы цард сын æрцыд, куыддæриддæр сæ зæрдæ дзыр- 
дта, афтæ кодтой. Цæл æмæ хъæлдзæгдзинад, ронбæгъд æмæ 
æбæрнон. Кусгæ бынтон нал кодтой. Æмæ сын сæ хистæртæй 
цы бынтæ баззад, уыдонæн уайтагъд сæ бынæй рухс суагъ- 
той. Фæстагмæ сæм иумæйаг фынгæн нæ, фæлæ æхсæвæр цы 
бахордтаиккой, уый дæр нал уыд. 
134 

Уæдмæ уалдзæг дæр ралæууыд. Хуым кæнын, тауын хъæуы, 
фæлæ сæм тауинаг нал баззад. Æрбамбырд та сты иу ранмæ, 
уынаффæ кæнынц, дарддæр цы кæнгæ у, зæгъгæ, фæлæ сæ зонд 
ницы ахста, æххормаг мæлæтæй куыд аирвæзой, уымæн ницы 
уыд сæ бон æрхъуыды кæнын. 
Йæ зæронд куырм фыды ныккæнды чи бамбæхста, уый 
иумæйаг æмбырдæй куы æрбаздæхт, уæд æм ныххызт. Кæрæй- 
кæронмæ йын радзырдта хъæубæсты хабæрттæ. Зæронд лæг 
ныссагъæс кодта æмæ фæстагмæ йæ фыртæн зæгъы: «Æвирхъау 
митæ бакодтат, кæстæртæ... Цы æрцыд, уымæн раздахæн нал 
ис, фæлæ ма хъæубæстæй удæгас чи баззад, уыдон æххормаг 
мæлæтæй аирвæзын кæнын хъæуы. Тауинаг уæм кæй нал баз- 
зад, уымæ гæсгæ бавдæлут æмæ хуымзæххытæ нæ, фæлæ 
фæззæджы быдыртæй уæрдæтты хор цы фæндæгтыл ластат, 
уыдон бахуым кæнут. Уыцы фæндæгтыл ласгæ-ласын цы хоры 
гагатæ фæкалди, уыдонæй Хуыцауы фæрцы исты æвзартæ 
хъуамæ сзайа. Уый у уæ иунæг мадзал». 
Лæппу рацыди, хъæубæсты фæсивæды æрæмбырд кодта 
æмæ сын бамбарын кодта, цы сæ кæнын хъæуы, уый. Бахуым 
кодтой æрмæстдæр фæндæгтæ. Рæстæг рацыд. Кæсынц, æмæ 
фæндæгтыл мæнæуы æвзартæ сæвзæрдысты. Цæстыгагуыйау 
сæ хъахъхъæдтой. 
Ралæууыд фæззæг. Банай кодтой сæ хор æмæ йæ бафс- 
найдтой. Сæ цинæн кæрон нал уыд, æххормаг мæлæтæй кæй 
аирвæздзысты, ууыл. Фæлæ уæддæр, цы æвирхъау бæллæх 
æруагътой, уый нæма бамбæрстой, нæма сæм бахъардта. Уæд 
æрæджиау чидæр куырм зæронд лæджы лæппуйы сонт фарст 
акодта: «Дæ Хуыцауы тыххæй, зæгъ-ма, куыд æрхъуыды код- 
тай, фæндæгтæ хуым кæнын хъæуы, уый?» Лæппу йæ фыды 
хабар хъæр кæнынмæ нæ хъавыд, фæлæ сын фæстагмæ радзыр- 
дта, йæ фыды кæй нæ амардта, ныккæнды йæ кæй бамбæхста, 
фæндæгтæ дæр уый уынаффæ æмæ зондæй кæй бахуым кодтой, 
уый. 
Фæсивæд уыцы ныхæстæ куы фехъуыстой, уæд сыл æртæфст 
сæ рæдыд. Зæронд лæджы ныккæндæй схизын кодтой, йæ разы 
сæ зонгуытыл æрлæууыдысты æмæ дзы хатыртæ курынц. 
135 

Зæрон д лæг сын афтæ: «Стыр æмæ æвирхъау рæд ы д æруагътат. 
Хуыцауы раз рæдыд стут. Хатыр дæр фыццаг Хуыцауæй ку- 
рын хъæуы. Æмæ уын Стыр Хуыцау уæ сонт рæдыд ныххатыр 
кæнæд. Дарддæры царды сымах дæр æмæ сымах кæстæрты дæр 
Хуыцау бахизæд ахæм рæдыдæй». 
Афтæ у цард: хæдзары хистæр куырм, хуысгæ рынчын куы 
уа, уæддæр йæ фарн бирæ у. Уæддæр ныфсы, хъомысы хос у 
кæстæртæн. Фæлтæртæ кæрæдзиимæ куырмæлхынцъæй баст 
сты, райхалæн, фæхицæнгæнæн сын нæй, кæрæдзийы фæрцы 
сты. Хистæры зондыл, кæстæры хъаруйыл лæууы цард. 
ÆРДХОРДЫ ХЪОМЫС 
Кæддæр хæхбæсты иу æвзыгъд лæппуйы цæст гуыпхъазты 
æрхæцыд æндæр хъæуккаг гуырвидауц саулагъз рæсугъд чыз- 
гыл. Йе ставд быд дыууæ дзыккуйы кафгæ-кафын йæ фæсонтыл 
æмызмæлд куыд кодтой, уый дæр ма бафиппайдта. Чегърейæн 
аивæй бамбарын кодта, йемæ мæ акафын кæн, зæгъгæ. Кæд мæ 
йæхæдæг дæр бафиппаид, уый æнхъæлæй. Акафыдысты. Зæрдæ 
зонаг у, - фæзæгъынц. Чызг фæфиппайдта тæлтæг лæппуйы 
ахаст. Æмæ йæ куыд ничи федтаид, афтæ йæ хъазты кæронмæ 
йæ цæсты кæронæй хъахъхъæдта. Йæ зæрдæмæ фæцыд! 
Цас рæстæг рацыд, чи зоны, фæлæ лæппуйæн æнæ уыцы 
саурæсугъд йæ бон цæрын нал уыд. Йæ къах æй уыцы хъæуæй 
нал хаста. Йæ иу фенд дæр ын стыр цин æмæ æхцондзинад хас- 
та. Йæ уавæр ын æмбæрстой йæ бирæ хæлæрттæ, йæ æрдхорд 
æфсымæр. Хистæрты хъусты йæ бацæгъдиккой, фæлæ чызгæн 
æнæмоймæдзыд хистæр хо уыд - нæма йæ радтаиккой. Æмæ 
уæд сфæнд кодтой: «Аскъæфæм æй!» 
Сæ фæнд сæххæст кодтой иу зымæгон бон. Дондзауты 
æхсæнæй йæ фæхицæн кодтой, сау нымæты фæдджийæ йæ 
бæхмæ сæппæрстой, æмæ дæлæ барджытыл цæст нал хæцы. 
Сæрдыгон хæхбæсты цъассыты кæмфæнды дæр бамбæхсæн 
ис - æхсæвыгон дæр дзы не суазал уыдзынæ. Зымæг уыцы 
уавæртæ къуындæг сты. Æмæ сæ фæстæ фæдисы чи рацыд, 
уыдонæй сæхи бамбæхсын сæ къухы нæ бафтыд. Байстой 
чызджы, æрцахстой лæппуйы. Иннæты ауагътой, Ныхасы сын 
адæм тæрхонгæнæг уыдзысты, зæгъгæ. 
136 

Чызджы фыд æгъатыр лæг уыд æмæ сфæнд кодта лæппуйы 
карз бафхæрын. Амарид æй, æмæ адæймаг амарынмæ хæцæнгарз 
сисынмæ алкæй къух нæ тасы. Изæрырдæм æй хохы рындзмæ 
скæнын кодта, æмæ йæ уым бæласыл фидар бабастой. Стæй йæ 
иунæгæй ныууагътой. Фыд кæстæрты бафæдзæхста, суæгъд 
кæнынмæ йæм куыд ничи ссæуа, уымæ цæст дарын. Карз 
тæрхон ын рахаста: хохаг зымæгон хъызт æхсæвы бар ын ба- 
кодта йæ хъысмæт - æрдзы фæрцы йæ амарын уыд йæ фæнд. 
Лæг райсомæй йæ амæттаджы бæрæггæнæг куы ссыд, уæд 
йæ дисæн кæрон нал уыд: лæппу нæ ныссалд - нæ амард. Уый 
нæ, фæлæ йæ цæстыты цæхæр дæр нæ фæмынæг. 
- Цы зæд, цы дуаг дын баххуыс кодта, лæппу? - фæрсы йæ. 
- Удæгас ма куы дæ... Куыд нæ ныссалдтæ? 
- Мæ зæд æмæ мæ дуаг дæр у мæ æрдхорд æфсымæр. Дысон- 
бонмæ мын арт кæны æмæ мæ йæ зæрдæйы артæй тавы. 
Лæг рамæсты йæ кæстæртæм, æввахс æм макæй суадзут, 
зæгъгæ, сын куы бафæдзæхстон, зæгъгæ. Лæппуйы алыварс 
акæстытæ кодта арты фæд агургæйæ. Лæппу йæ бамбæрста 
æмæ йын афтæ: 
- Ам æй ма агур, уæртæ рындзы ныхмæ къардиуыл... Ныр 
дæр ма уым ис. Йæ арты цæхæр мæ ныр дæр æндавы. 
Чызджы фыд рындзы бакомкоммæ фаллаг фарс миты уæлæ 
арты æвзæгтæ æмæ лæппуйы æрдхорды куы ауыдта, уæд йæ 
зæрдæ къæссавæлдæхт фæци. Æрдхорддзинады тых дардмæ 
дæр кæй ахады, йæ хъомыс ын йæ сиахсаджы зымæгон æхсæвы 
хъызтæй кæй бахъахъхъæдта, уый йæ æрфæлмæн кодта. 
Лæппуйы райхалын кодта, йæ зын сахаты адæймаджы иунæгæй 
чи нæ уадзы, ахæм æрдхæрдтæ кæмæн ис, уый мын сиахсæн 
цæуылнæ сбæздзæн, зæгъгæ, йын загъта: «Цæугæ дæ хæдзармæ 
æмæ дæ минæвæрттæ рарвит! Мæн дæуæй хуыздæр сиахс нæ 
хъæуы». 
АРС СЫН БАХХУЫС 
Кæддæр Куырттаты комы Цымытийы цард иу хорз цуа- 
нон Дзиго. Уый Дзири-дзуары хъæды æрцахста арсы лæппын. 
Сæхимæ йæ æрмахуыр кодта, сахуыр æй кодта хъæбысæй 
137 

хæцын. Æмæ фæсивæд фæцалх сты йемæ абухыныл. Уæлдай 
тынгдæр ыл сæхи ирхæфстой бæрæгбæтты, хъæбысæй хæсты- 
иу радгай йæ ныхмæ æрлæууыдысты. 
Иуахæм бæрæгбоны хистæртæ фынгтыл куы бадтысты, 
фæсивæд та кафынæй, зарынæй æмæ арсимæ хъæбысæй хæцы- 
нæй сæхи куы ирхæфстой, уæд сæм æнæнхъæлæджы ныббырс- 
та æндæр бæстæй знаг. Æнæхæцæнгарз адæм цас ныццæгъдинаг 
уыдысты хотыхджын фыдгултæн. Æмæ сыл цæфтæ кæнгæ 
разылдысты. Фæцæф сын кодтой сæ арсы дæр. Цæф арс сыл 
йæхи рауагъта, сæ раздзæуæджы сын йæ бæхæй æриста æмæ 
йæ акъабæзтæ кодта. Тыхгæнджыты æрдонг цалынмæ сæ бал- 
хоны арсы дзæмбытæй истой, цалынмæ арсы мардтой, уæдмæ 
фæсивæдæн фадат фæци сæ хæцæнгæрзтæ райсынæн, æмæ 
знæгты сæргой фæкодтой сæ фыдæлты уæзæгæй. 
Арсы фæрцы фыдбылызæй фервæзтысты куырттатæгтæ æмæ 
йын Дзири-дзуары бын цыртдзæвæн сæвæрдтой - дурæй йын йæ 
фæлгонц скодтой. Арсы фыд хæрын та сæм ссис нæфæтчиаг. 
ФÆУÆЛАХИЗ ХÆЙРÆГЫЛ 
Мæгуыр сидзæр лæппу бахъомыл. Цардæй ницыма федта, 
æххуырсты куысты рафтыд. Ныр усгуры кары бацыд, фæлæ 
«кæдæм æмæ цæмæй æрхæсса ус?! Нæ йæм мулк ис, нæ хæдзар. 
Кæйдæр фæсдуар куы схъомыл. Уæдæ цы фæуа, цы фæкæна йæ 
уды иунæг тау-къоппа?!.» - фурды был бады, æмæ йæ уæззау 
хъуыдытæ зæйау сæ быны фæкодтой. 
- Æй! - къух ауыгъта - хæйрæджы хай фæуæд, зæгъгæ, 
фæкодта æмæ гъа ныр фурды йæхи баппара, афтæ хæйрæг йæ 
фарсмæ февзæрд. 
- Чи мæ агуырдта? Цы мын хай кæныс? - баййардта лæппуйы. 
Лæппу йын радзырдта йæ уæззау хъысмæты хабар. 
-Æз дын хæдзар дæр сараздзынæн, ус дæр дын ракурдзынæн - 
цыдæриддæр дæ бафæнда, уый дын араздзынæн, æмæ дзæбæх 
фæцæрдзынæ. Æцæг, куы амæлай, уæд дæ уд Хуыцауы нæ, фæлæ 
мæн куыд уа, ууыл разы дæ? 
Лæппу фæджихау: 
138 

- Уый та куыд?... Æмæ мæ фæндон куы нæ*сæххæст кæнай, 
уæд та? 
- Уæд ды амбылдтай, цыдæриддæр дын самал кæнон, уыдон. 
Куы амæлай, уæд та дæ уд уыдзæн Хуыцауы. 
- Хорз, - загъта лæппу. Æмæ уайтагъд хæйрæг йæ куыст рай- 
дыдта, цы дзы агуырдта, уый кодта. Лæппу æрцард æддæгуæлæ 
хæдзары. Йæ зæххы тъæпæнтæ æмæ йæ фосы рæгъæуттæй йæ 
зæрдæ рад. Йæ куырой йæ зыррытт-зыррыттæй æхсæв дæр не 
’нцад. Уæдæ мæнæ йæ равзæрст чызг дæр йæ хæдзармæ фарны 
къах æрбавæрдта. 
Æртыккаг æхсæв - усгур æмæ чындзæн сæ фыццаг иумæйаг 
æхсæв - раст лæппу æмæ чызг сæ кæрæдзийыл цинтæм куы 
бахæццæ сты, афтæ сын хæйрæг сæ дуар бахоста. Лæппу 
æвиппайды фесхъиудта æмæ дуары ’рдæм фæцæуæг. Фæсдуар 
ын хæйрæг афтæ: 
- Цы акусон? Куыст мын нæй. 
- Ацу, хъæубæстæн цыдæриддæр хосгæрст ис, уый æркæрд, 
бахус æй кæн, хос бассив æмæ йæ самай! 
Лæппу йын ахæм дæргъвæтин куыст барæй радта, цæмæй 
йæ бирæ рæстæг мауал бахъыгдара. Фæлæ та сахаты æрдæджы 
фæстæ дуары къупп-къупп ацахстой йæ хъустæ. Рауади та 
йæм. Сдзурын дæр æй нæ бауагъта хæйрæг, тагъд-тагъд ын 
ранымадта: 
- Уыгæрдæнтæ ракарстон, кæрдæг ахус кодтон, хос бассыв- 
тон, самадтон æй мæкъуылты. 
- Уæдæ ныр та ацу æмæ, хъæубæсты зымæгмæ цасдæриддæр 
суг хъæуы, уый фаллаг комы хъæды ракæн, æрлас сын сæ æмæ 
самай сæ кæртыты. 
Хæйрæг та ауад æмæ та сахаты æрдæджы фæстæ дуар хойы. 
Лæппу дæр та фæгæпп кодта æмæ та йын ног хæс авæрдта: 
- Ацу æмæ хъæубæсты гонты цыдæриддæр хор ис - æрысс 
сæ æмæ сын сæ се ссаддонты бафснай. 
Лæппу йæ усагмæ куы баздæхт, уæд æй тæргайæ баййæфта. 
Иуæй йæм йæ фест-фест диссагау фæкаст. (Хæйрæджы хост 
уый хъусгæ дæр нæ кодта, æрмæст æй лæппу куыд хъуыстаид, 
ахæм сусæг хост кодта). Иннæмæй та-иу лæппу куы æрбаздæхт, 
139 

уæд йæ хъуыды уыд, хæйрæгæн цы карздæр, зындæр хæс рад- 
тоныл æмæ йæ йæ усаджы барæвдауын рох кодта. Ныр æй, цы 
кæныс, зæгъгæ, куы бафарста, уæд ыл уый сбустæ кодта: 
- Кæд дæ нæ хъуыдтæн, уæд мæ цæмæн æркодтай? 
Лæппу йæхи раст кæнынмæ фæци æмæ, цы хæйрæджы 
ахæсты бахаудта, уый йын радзырдта. Ус ын афтæ: 
- Мæ бар ма йæ бауадз! Куы дæм æрбахойа, уæд ын æз 
ратдзынæн хæс. 
Уæдмæ та дуары къуырцц-къуырцц ацахстой лæппуйы 
хъустæ. 
- Ам та ис! - тыхстхуызæй сдзырдта лæппу. 
Чызг йæ сæрæй иу æрду ратыдта (æрду уайтагъд акъæбæл- 
дзыг) æмæ йæм дзуры: 
- Ацу æмæ йæм ацы здыхст æрду радт, сраст, зæгъ, æй кæн. 
Лæппу дызæрдыггæнгæ йæ усагмæ бакаст, уый цæй хæс у, 
зæгъгæ, фæлæ уæддæр йæ коммæ бакаст. 
Хæйрæг ацыд æмæ уыцы æхсæв нæ, дыккаг, æртыккаг æхсæв 
дæр нал фæзынд. Уæдæ цы фæци, зæгъгæ, лæппу йæ агурæг 
фурды былмæ, фыццаг хатт æй кæм федта, уырдæм ныффардæг. 
Кæсы, æмæ, кæддæр йæхæдæг цы дурыл бадт, хæйрæг ууыл 
æнкъардæй бады æмæ æрду раст кæны. Куы йæ ауыдта, уæд ын 
афтæ: 
- Амбылдтай мæ, лæппу. Ацы æрдуйæн цы нæ кæнын, фæлæ 
къæбæлдзыгдæр цы фæци, æндæр нæ раст кæны. Цæр дæхи 
фæндиаг - æмæ фæтары и. 
АЗÆЛД 
Азæлд у уынæры бардуаг, уддзæфы бардуаг Уахъæзы 
æфсымæр. Таурæгъмæ гæсгæ, сæ мад амард, Азæлд дзурын дæр 
нæма зыдта, уæд. Æмæ баззад йæ иунæг æнахъом хо Уахъæзы 
æвджид. Уый йын уыд хо дæр æмæ мад дæр. Йæ хъомыл кæнын 
иууылдæр уымæ каст. Уый йæм йæ цæст дардта, рæвдыдта 
йæ, узæлыд ыл. Ахуыр æй кодта дзурын, къахдзæфтæ кæнын. 
Сæ кæрæдзиуыл æрхъæцмæ нæ хъæцыдысты. Цардысты æмæ 
рæзыдысты кæрæдзийы цинæй. Фæлæ сæ мады фæстæ сæ 
удæнцойдзинад бирæ нæ ахаста. Фыд ус æрхаста. Уый æгъатыр 
140 

фыдсыл разынд æмæ сидзæрты æнæмæт, ’зæрдæрай цард 
фехæлдта, йæ мæрдты удхæссæг федта хо æмæ ’фсымæрæй. 
Схуыст ныхас, рæхуыст йеддæмæ дзы иу рæвдыд ми нæ бан- 
къардта Уахъæз. Сывæллон, дам, зæрдæ зоны - йæ иу фендæй 
дæр-иу скуыдта Азæлд. Æмæ уымæй ноджы знæтдæр кодта 
фыдыус. 
Уахъæз бонæй-бон тынгдæр мысын райдыдта йæ мады. 
Кæугæ-дзыназгæ-иу, Азæлд йæ хъæбысы, афтæмæй балæууыд 
хъæуысæр уæлмæрды, йæ мады ингæны уæлхъус-иу бирæ 
фæбадт, йæ хъæстытæ йын-иу фæкодта. Иуахæмы та уæлмæрды 
кæуын æмæ дзыназынæй куы бафæллад, уæд йе ’фсымæры 
фарсмæ нæууыл æрфынæй. Азæлд дзурын нæма зыдта, æрмæст- 
иу фæзмæгау иугай ныхæстæ скодта. Зынтæй цыд къахыл 
дæр. Ныр дæр йæ хойы кæуынмæ Уахъæзæй раздæр æрфынæй 
нæууыл æмæ хъал дæр раздæр раци. Дыгъал-дыгъулгæнгæ 
слæууыд йæ къæхтыл æмæ уæлмæрды кæрон рындзмæ хъавгæ- 
цудгæ цыдæй араст. Араст йе сæфты фæндагыл. Чи йæ бау- 
рома, йæ къух æм чи бадара, уый - йæ иунæг хо, фæлæ ууыл 
куыдвæлладæй хуыссæг фæтых. 
Азæлд рындзмæ бахæццæ, иучысыл фæцудыдта, æмæ дæ 
фыдгул - афтæ... Рындзæй асхъиудта æмæ дæлджинæгмæ 
фæтæхы. Кæцæйдæр ма хаугæ-хауын йæ хойы номимæ йæ 
кæуын сыхъуыст. Уахъæз йæ бынаты фесхъиудта, фехъал æмæ, 
йе ’фсымæры йæ фарсмæ куы нæ ауыдта, уæд, хъæр кæцæй 
фехъуыст, уыцырдæм «Азæлд! Азæлд!» хъæргæнгæ фырадæргæй 
азгъордта. Хуыссæгхъæлдзæгæй йæ æрбайрох уæлмæрды 
кæроны рындз æмæ дзы йе ’фсымæры фæдыл асхъиудта. 
Азæлд æмæ Уахъæзы агурæг хъæубæстæ фæфæдис сты, 
дæлджинæгæй сæ схастой, фæмарой сыл кодтой, стæй сæ 
баныгæдтой сæ мады фæйнæфарс. 
«Саби зæд у», - фæзæгъынц ирон адæм. Сæ хъысмæтыл 
Хуыцауы зæрдæ дæр фæрыст æмæ сын се ’взонг удтæ мæрдты 
бæстæм нæ ауагъта. Ныууагъта сæ зæххыл. Æмæ ма абон дæр 
иумæ арвæй зæххы ’хсæн хæтынц. Систы уынæр æмæ уддзæфы 
бардуæгтæ. Азæлд ныр дæр ма дзурын нæ зоны æмæ фæзмæгау 
кæны алы уынæр дæр. Хъазы, худы, мах дæр йæ митыл цин 
141 

кæнын кæны. Уахъæз ыл ныр дæр у иузæрдион, йæ хъæбысы 
йæ радав-бадав кæны хæхты, дæтты, быдырты сæрты, иумæ 
фæмидæг вæййынц хæхты цъассыты, лæгæтты, нарæг, 
къуындæг бынæтты æмæ та уырдыгæй райхъуысы уынæры бар- 
дуаг Азæлды фæзмæгой хъæлæс. Уахъæз æй рæвдауы, узæлы 
йыл. Йæ узæлд æнхъæвзы адæммæ дæр. Æнтæф бон ма Уахъæзы 
узæлдæй хуыздæр цы ис! Йæ андзæвд, йæ улæфт ын уддзæф 
хуымæтæджы нæ хонæм - нæ удтæ нын рæвдауы. Азæлд та нын 
фæзмы нæ ныхас æмæ нæ худын кæны нæхиуыл. 
БАНАНТÆ ЧИ ХЪУАМ/Б У/БЙ КÆНА? 
Дзæуджыхъæуы базары иу рæстæмбис кары лæг, картоф 
уæй кæнгæйæ, йæхицæн бынат нал ары, æнæнцойæ сæ хъары 
адæмæн. 
- Хорз, хæрзад картоф! Лæхурæг картоф! Хохаг картоф! 
Дæргъæвсаг картоф! Балхæнут дæргъæвсаг картоф! Фæсмон нæ 
фæкæндзыстут - фыхæй дзыхы тайынц. 
Йæ хъæр-хъæлæба адæмы йæхимæ здахы, æлхæнынц ын йæ 
картоф. Уалынмæ йæм иу лæг бауырдыг æмæ йæ фæрсы: 
- Хорз лæг, адæмы цæмæн сайыс? Ды дæргъæвсаг куы нæ 
дæ, уæд цæй дæргъæвсаг картоф уæй кæныс? 
Адæм сæ дзолгъо-молгъойæ фæсабыр сты. Æнхъæлмæ 
кæсынц, уыцы лæгæн уæйгæнæг цы дзуапп ратдзæн, уымæ. 
Уæйгæнæг йæ архайд нæ фæкъаддæр кодта, иу чысыл фæхъус, 
стæй афтæ бакодта: 
- Æмæ уæд, дæумæ гæсгæ, банантæ хъуамæ африкæйæгтæ, 
кæнæ маймулитæ уæй кæной?.. 
ФÆТÆРСЫН ÆЙ КОДТА 
Нозтуарзаг рахаста Былци. Æрыгонæй дæр дзы йæхи никуы 
аздæхта. Мады æхсыры ад ын кодта. Уæд ын фæрæзта - йæ 
хъару йæ хаста. Ныр куы фæасдæр, уæд дзы цудын райдыд- 
та, йæхи æнæуагæй дæр равдисы. Уый, кæй зæгъын æй хъæуы, 
хæстæджыты, уæлдайдæр та йæ æрвадæлты зæрдæмæ нæ цæуы, 
æмæ йын арæх уайдзæфтæ кæнынц. Фæлæ къæрттæй цъула 
не ’ппары. 
142 

Иуахæмы та Былци кæйдæр арахъы ныххауд, - йæ сæр, йæ 
фат нал æмбæрста, афтæмæй йæ кæстæртæй чидæр хæдзармæ 
куыддæртæй æрбахæццæ кодта. Уыцы рæстæг йæ фыды хо 
сæхимæ уыд æмæ йæ æнахъинон хуызы куы федта, уæд ыл 
йæ зæрдæ тынг фæрыст. Фæзагъд æм кодта, фæлæ йæм хъазыл 
дон калæгау ницыхуызы бахъардтой йæ ныхæстæ. Уæд зæронд 
ус лæгъзтæтæм рахызт. Дæ нывонд, дæ фæхъауæй ницыуал 
ныууагъта. Фæстагмæ йын афтæ: 
- Ды афтæ куы кæнай, дæхиуыл куы нæ æрхудай æмæ нозт 
куы нæ ныууадзай, уæд æз мæхи амардзынæн! 
Былци йæм разылд æмæ йæ мидбылты бахудт: 
- Æмæ уымæй мæн цæмæй тæрсын кæныс?! Афæдзæй- 
афæдзмæ хистыты фæнуаздзынæн! 
НАНА, КÆД СÆ ГАЗ ÆРЦАХСТА? 
Хъæуæй горæтмæ йæ фыды мадмæ ссыд чысыл Зæли. 
Æнафонтæм хорз фæхъазыд йæ фыды æфсымæры цотимæ, 
стæй иумæ иу уаты æрулæфыдысты. Райсомæй йæ мадимæ 
хъалгæнаг уыд Зæли, йæ райсомы зылдтыты-иу ын аххуыс код- 
та æмæ та ныр дæр - горæты сæумæйæ фехъал. Хуыссæнæй йæ 
алыварс иннæтыл йæ цæстæнгас ахаста, æмæ дзы иу змæлæг 
нæ уыд - сæ тарф фынæйыл уыдысты. Зæли ма йæ хуыссæны 
иу дзæвгар афæстиат, фæлæ, куы афæлмæцыд, уæд æй цыма 
сынтæг æхсгæ фæкодта, уыйау пъолмæ расхъиудта. Фæлæ та 
йæ хотæ æмæ æфсымæртæй иу дæр нæ базмæлыд. Ай цы ха- 
бар у, зæгъгæ, сыл иугай æрзылд, байхъуыста сын сæ улæфтмæ. 
Стæй хæринаггæнæнмæ йæ Нанамæ фæфæдис: 
- Нана! О, Нана, Сосоитæ хъал кæнын нæ комынц! Кæд сæ 
газ æрцахста? Цом-ма, фен сæ. 
- Нана дæ фæхъау, мæ цæст, - йæ мидбылты бахудти зæронд 
ус, - уыдон горæтæгтæ сты, мæ къона, æмæ райсомæй раджы 
стын ахуыр не сты. Ма сын тæрс. 
ФЫНДЖЫ БЫН 
Къуыдаргомæй иу лæппу Куырттаты коммæ уазæгуаты куы 
цыд, уæд ын йæ фыд бафæдзæхста: «Уыдон - куырттатæгтæ - 
143 

дзырдарæхст сты, рæсугъд æвзагыл дзурынц, æмæ-иу уæлдай, 
хъæуа-нæ хъæуа ныхас ма кæн. Цас къаддæр дзурай, уый бæрц - 
хуыздæр. Цæмæй дын дæ ныхасы уагыл ма фæхудой!» 
Лæппу йæ фыды ныхас йæ зæрдыл бадардта æмæ уазæгуаты 
йæхи тынг мадзура дардта. Суанг фынг куы æрæвæрдтой, 
æмæ-иу æм сидт куы æрхæццæ, уæд дæр нуæзта æрмæст, Хуы- 
цау, баххуыс кæн, зæгъгæ. Уымæй дæр йæ ныхас йæ фарсмæ 
бадджытæй дарддæр никæмæ хъуыст. Хистæр уый бафиппайд- 
та æмæ уазæджы ’рдæм йе ’ргом аздæхта: 
- Кæстæртæ! Уазæг гъе хæргæ нæ кæны, гъе - нуазгæ? Иæ 
ныхас куы нæ хъуысы. 
- Мæнæн нæхичæй афтæ фæджæхст ис: бирæ, дам-иу ма 
жур... Æмæ æз дæр чыбырæй фæзæгъын, Хуычау, баххуыс кæн, 
- фæрæвдз уазæг йæхæдæг. 
- Æмæ дæ нуазæн та цы фæвæййы, кæд дын кувæн нæй, 
уæд? 
- Фынджы бын æй бакалын, - фæрæвдз та уазæг. 
- Уанцон фынджы бын нæу!... - бадис кодта хистæр æмæ 
фынджы бынмæ аивæй кæсы. 
- Уырдæм нæ, хистæр! Мæхи фынджы бын 
ЦАРДЫ СÆЙРАГДÆР 
Фæзæронд, фæкæлæх и лæг. Иæ уæнгтæ нал хъусынц йæ 
коммæ, йæ сæр схъил кæнынæн нал у. Хуыссы уæлгоммæ йæ 
сынтæджы. Йæ сæрмæ, йæ алыварс хæлуарджытæ тыннывæн- 
дæн кæнынц. Хъыгдарæг сæ нæй. Зæронды дæр не ’ндавынц. 
Уæззау хъуыдытæ йын йæ сæр сыгъдæг цæнгæт фестын кодтой, 
æмæ йе ’ппæт уæзæй базы арф афардæг. 
Уыцы рæстæг æм дуар чидæр æрбахоста. 
- Чи дæ?! - фæсус хъæлæсæй рахъæр кодта лæг. 
- Дæ рагуарзондзинад! Бауадз мæ, æмæ дын дæ туг скусын 
кæнон. 
- Цæмæн раздæхтæ?! Ды мæ нал æндавыс. Ацу фæстæмæ дæ 
ранмæ. 
Аздæхт уарзондзинад, æмæ та иу æдзæмы фæстæ æрбай- 
хъуыст дуары кьуырцц-къуырцц. 
144 

- Чи дæ?! Цы дæ хъæуы? 
- Дæ раздæры мулк, фæллой, исбон. Æххуысмæ дæм 
фæзындтæн. 
- Дæ сæр дæр мæ нал хъæуы. Ницыуал мын баххуыс 
уыдзынæ. Алцы дæ бон нæу! Цæугæ фæстæмæ! 
Ныссабыр зæронды къæс, фæлæ та æрбахостæуыд дуар. 
- Чи дæ!? Цы уæ хъæуы мæнæй! Мæлын мæ цæуылнæ 
уадзут? 
- Æз дæ раздæры æнæниздзинад, дæ уæнгты хъару дæн. 
Бауадз мæ, æмæ дæ дæ къæхтыл слæууын кæнон. 
- Мидæмæ, мидæмæ! - бацин ыл кодта лæг, æмæ йæ цæсгомы 
æнцъылдтæ фæйнæрдæм ацыдысты. 
Æнæниздзинадимæ рухсы цъыртт ныккасти йæ зæрдæмæ, 
йæ уæнгтæ базмæлыдысты, фæфидар йæ зæнджы магъз. Æмæ 
та йæм æрцыд цæрын, кусын. Æрыздæхт æм мулк æмæ уарзон- 
дзинад дæр. 
Афтæ адæймаджы царды алцыдæр æнцой кæны йæ 
æнæниздзинадыл. 
ÆГЪДАУЫЛ КÆМ НЫЛЛÆУУАЙ, УЫМ ДÆ 
УÆЛФАДÆЙ СГÆПП КÆНДЗÆН 
Зианы фынгыл рухсаг зæгъын, хойрагæй саходын мардæн 
удыбæстæ хуыдтой нæ фыдæлтæ, æмæ йæ ныр дæр афтæ хо- 
нынц ирон адæм. Уымæ гæсгæ арæзт цæуынц хæрнæджы æмæ 
зæронд мæрдтæ æрымысæн бонты фынгтæ дæр. Фæлæ ахæм 
фынгты фæткæн алчи аккаг аргъ нæ кæны, чидæртæ зианы бон 
дæр ма хъæуа-нæ хъæуа (фадат куы нæ уа, уый æндæр хъуыддаг 
у) сæхи хæрнæджы фынгæй айсынц. Уый фæдыл бирæ ныхæстæ 
фехъусæн вæййы. 
Иу лæг, дам, алы зианы дæр йæ лæггады хай кодта: æрмæджы 
æхцайæ дæр æмæ фыдæбонæй дæр, фæлæ йæ фыдæбон мардæн 
никуы ныххæлар кодта. Марды-иу куы ахастой, уæд-иу йæ 
хæдзармæ цæуыныл ныллæууыд, хæрнæджы фынгыл никуы 
аербадт. Уый бафиппайдтой адæм. 
Рацæй-рабон æмæ иуахæмы йæхиу ыл дæр зиан æрцы д. Амард 
йæ фыд. Хъæубæстæ, хиуæттæ йæ фарсмæ æрбалæууыдысты. 
145 ==================== 
|1л 

Марды бавæрдтой, фæлæ дзы иу дæр фынгыл не ’рбадт, мардæн 
рухсаг у, зæгъгæ, ницæмæй загътой, хойрагæй нæ саходыдтой. 
Сæ хæдзæрттæм фæфардæг сты, раст цыма дзырд бакодтой, 
афтæ. Лæг йæ хъыг æмæ мæтимæ йæ фынгты уæлхъус иунæгæй 
куы аззад, уæд бамбæрста йæ рæдыд, æрфæсмон ыл кодта. Æмæ 
уæдæй фæстæмæ хæрнæджы фынгмæ здæхын райдыдта. 
БОРЖОМАГ ИРОН ÆМÆ КЪАХБТАГ ИРОН 
Калакмæ уæлдæр скьоламæ, юридикон факультетмæ 
фæлварæнтæ радтой боржомаг ирон æмæ къахетаг ирон. Сæ 
хьул сах абадт - бахаудтой сæ дыууæ дæр. Ахуыр кæнын 
дзы куы райдыдтой, уæд боржомаг йе ’мбæстаг ирæттæм йæ 
зонгæйæн арвыста ахæм ныхас: 
- Мæ уарзон адæм, ахуыры фæстæ куыддæр кусын рай- 
дайон, афтæ уын мæ зонд æмæ æппæт хъарутæй дæр æххуыс 
кæндзынæн - хъахьхъæндзынæн уын уæ бартæ. 
Æндæр уыд къахетаджы ныхас йе ’мбæстæгтæм - бартхъи- 
рæн сæм кодта: 
- Ныр мæ къухы стут, «мæ хæлар адæм»! Куыддæр ку- 
сын райдайон, афтæ уын уæ царм раласдзынæн, уæ удæй уын 
схъаздзынæн! 
ÆВЗÆР АХУЫР ФЫДБЫАЫЗ У 
Иу хъæуы æрæнцадысты ног цæрджытæ цалдæр хæдзарæй. 
Хæдзæрттæ аразынмæ, сæ цæхæрадæтты куыстмæ февнæлдтой. 
Бынæттон цæрджытæ дæр сæм амал æмæ гæнæнæй сæ хъус дар- 
дтой. Уалынмæ фæззæг дæр æрцыд. Тыллæг æфснайæн рæстæг. 
Æмæ диссаг: бынæттон цæрджытæн сæ сæнæфсиры, дыргъы 
тыллæг æхсæвыгæтты сæфын райдыдта. Бахъахъхъæдтой сæ 
къæрныхты. Уыдон кæд разындысты хъæуы ног цæрджытæ. 
Цынæ сын фæкодтой хорзæй, тызмæгæй, ма давут, давын æвзæр 
у, зæгъгæ. Фæлæ сæ нæ басастой. 
Æрæмбырд сты зæронд цæрджытæ сæ уынаффæдоны æмæ 
сагъæс кæнынц, уæдæ сын цы амал скæнæм, зæгъгæ. Уæд дзы 
иу куырыхон лæг фæндон бахаста: 
146 

- Цæй æмæ сын сæ цæхæрадæтты *дыргъбæлæстæ, 
сæнæфсиртæ ныссадзæм. Сæхимæ дыргъ æмæ сæнæфсир куы 
уа, уæд нал давдзысты! 
Сразы сты йæ фæндоныл. Сæ цæхæрадæтты сын ныссагътой 
алыхуызон дыргъбæлæстæ, сæнæфсиртæ! 
Рацыд æртæ азы. Уал азы сын, сомбон нал давдзысты æнхъæ- 
лæй, быхстой сæ хуыснæгадæн. Фæлæ сæ дыргъцæхæрадæтты 
æппæт дæр куы фæзынд, уæд дæр сæ ахуыр нал уагътой. Æмæ 
та сагъæсы бацыдысты бынæттон цæрджытæ. 
Æвзæр ахуыр фыдбылыз у. Адæймаг дзы æнцонтæй нал 
схицæн вæййы. 
КАКОЙ БАРКАД?! А ГДБ ФИДДЖИН?! 
Ирыстонмæ Уæрæсейæ кусынмæ ссыд иу уырыссаг дæсны 
инженер. Æмбаргæ адæймаг уайтагъд ирон адæмимæ иумæйаг 
æвзаг ссардта- кæимæ куыста, уыдонимæ цыд зианмæ, хуынды 
æмæ æгъдæуттыл фæцалх. Ирон хæринæгтæй уæлдай тынгдæр 
йæ зæрдæмæ фæцыд фыдджын. Бафиппайдта, фынгмæ йæ 
æрмæст цины фынгмæ кæй хæссынц. Уымæй дæр фæстагмæ. 
Æмæ цæлы фынджы фарсмæ бадгæйæ йæхи æвæрын райдыдта 
фыдджынтæм. Иннæ хæринæгтæй йæхи фаг не ’фсæста. 
Уæд та иуахæмы хуынды бахауд. Нуазы, цæл кæны дзадж- 
джын фынгыл, уæдæ цы! Æмæ та уæддæр йе ’нхъæлмæ каст уы- 
дысты фыдджынтæ. Фæлæ сæ нæ хæссынц æмæ нæ хæссынц. 
Ацы хатт фысым, цæмæдæр гæсгæ, йæ куывды фынгæн нæ сак- 
каг кодта фыдджынтæ. 
Уырыссаг фынгмæ, фыдджынтæм æнхъæлмæ кæсгæйæ, фаг 
не ’внæлдта, сидтытæ та сæ куыст кодтой, æмæ арахъ йæ сæры 
скуыста. Фæрасыггонд æмæ, хистæр бæркады сидт куы рауагъ- 
та, уæд сабухта: 
- Какой баркад?! А где фидджин?! 
СÆРЫ ДЗИДЗА 
Кæддæр, дам, аланты æфсады балхонтæй иу знагмæ уацары 
бахауд. Алайнагæн йæ хъæбатырдзинад дæрдтыл хъуыстгонд 
уыд, æмæ, уацары кæмæ бахауд, уыдоны паддзах йæхицæй 
147 

ныббуц, ахæм хъæбатыр лæг æм цъиуау къалатийы кæй бады, 
уымæй. Йæ амарыныл нæ тагъд кодта, æххормагæй йын йæ 
хъару, ныфс асæттын уыд йæ фæнд. Хъоргъы йæ ныппарын код- 
та ахæм дзырдæй: «Дæттут ын æрмæстдæр иухуызон хæринаг, 
цæмæй хъизæмæрттæ кæнгæ, фыдудæй дæргъвæтин рæстæг 
ныфссаст æмæ æдыхæй мæлын дæр ма фæраза. Хæринаг, иу 
хæринаг та равзарæд йæхæдæг». 
Аланты æфсадхонæн йæ уавæр куы бамбарын кодтой, уæд 
уый хæринæгтæй равзæрста сæры дзидза. 
Бонтæ цыдысты, азтæ ивтой кæрæдзи, алайнаг хъæбатыр 
хæстон бадт хъоргъы, цард айдагъ сæры дзидза æмæ донæй, 
фæлæ знаджы фæндиаг нæ кодта: йæ хъару, йæ ныфс нæ саст. 
Уæд æм иуахæмы паддзах уынынмæ бацыд, йæ бон ын ба- 
зонын кодтон æмæ йыл йæ сары бон мæ къах æркъуырон, 
’зæгъгæ. Алайнаджы удфидар æмæ цæттæ хæстонæй куы фед- 
та, уæд фырмæстæй йæ цæстыты туг абадт, йæ фæсдзæуинтыл 
ныббогътæ кодта, нæл гæдыйы хаст æй цавæр хæринагæй код- 
тат, зæгъгæ. 
Фæсдзæуинтæ йын бамбарын кодтой, дæ бардзырдмæ гæсгæ 
йын æрмæст иу хæринаг - кусарты сæры дзидза æмæ дон, 
æндæр кæй ницы лæвæрдтой. Уыцы-иу хæринаг та, ды нын 
куыд бафæдзæхстай, афтæ равзарын кодтам йæхицæн, зæгъгæ. 
Паддзах куы æрсабыр, уæд алайнаджы йæхимæ æрбакæнын 
кодта æмæ йæ æрфарста, сæры дзидза цæмæн равзæрстай, 
зæгъгæ. Уый йын радзырдта, йæ рагфыдæлтæй нырмæ йæ адæм 
кусарты сæрæн куыд кад кæнынц, цы фарн æвæрд дзы ис, уый. 
Хистæрты раз æй цæмæн æвæрынц... Стæй, дам, сæры дзидзайы 
ис, адæймаджы буары цыдæриддæр хъацæнтæ хъæуы, уыдон. 
Ахъаз у суанг стæг æмæ сæры магъзæн дæр. 
Паддзахы йæ уацайраджы адæмы зонд æмæ æрхъу ыдыдзинад 
фæцагайдтой, йæ зæрдæ фæфæлмæндæр, æмæ алайнаг 
æфсадхоны кад æмæ радимæ рафæндараст кодта йæ фыдæлты 
бæстæм. 
Н/Б ЛÆППУ УС КУЫ РАКУРА 
Лæг изæры куыстыты фæстæ хæдзармæ куы бахызт, уæд 
кæсы æмæ йæ ус къонайы фарсмæ кæуы. 
148 

- Цы кодтам, усай?! Цы ныл æрцыд? - фæрсы йæ. 
- Нырма ницы. 
- Уæдæ цæуыл кæуыс? 
- Цæуыл кæуын? - дзуры ус хъарæггæнгæ. - Мæнæ нæ 
лæппуйæн ус куы æрхæссæм, æмæ йын фырт куы райгуыра, 
авмæ йæ чындз мæ пирæны цур куы фæуадза, æмæ уый пирæнмæ 
йæ сæр куы ’рхæсса... Æмæ нын афтæмæй куы ’рбамæла, мæ арт 
бахуысса, уæд ма цы кæндзынæн, куыд цæрдзынæн, зæгъгæ, 
æмæ та ус скуыдта. 
ÆНÆРÆДЫД ДУНБ НÆЙ 
Иу зæронд лæг, дам, куы мард, уæд Хуыцаумæ кувы, лæгъзтæ 
йын кæны: 
- Мæ царды бирæ рæдыдтытæ æруагътон. Фæсмон сыл 
кæнын. Цас фæцардтæн, иу уый бæрц цæрæнбон ма мын куы 
радтис, уæд дзы иу дæр нал æруадзин. Дзырд дын дæттын! 
Хуыцау æм байхъуыста: иу уый бæрц цæрæнбон ма йын радта. 
Лæг та ногæй иу уый бæрц фæцард. Йæ ныхасæн хицау 
разынд - раздæры рæдыдтытæй иу дæр нал æруагъта. Фæлæ 
æруагъта æндæр рæдыдтытæ! Æнæрæдыд дуне нæй. 
СÆ БИРÆГЪТÆ ААЫГЪДЫСТЫ 
Горæтæй цуанонты æхсæнадæй хъæумæ ныццыдысты 
бирæгътæ марынмæ. Хъæуы астæу Ныхасы лæгты фæрсынц, 
хъæдмæ амонгæйæ: 
- Бирæгътæ дзы фылдæр кæцырдыгæй вæййы? 
- Бирæгътæ!? - фæцырд иу къæсхуыргомау лæг, - æмæ ма 
ам цæй бирæгътæ ис! Нæ бирæгътæ иууылдæр горæтмæ куы 
алыгъдысты. 
УАСТЫРДЖИЙЫ ДЗЫВЫР 
«Чысыл ма уыдтæн, афтæмæй фехъуыстон ацы таурæгъ, 
- фыста Секъинаты Солтан. - Æхсынты, урссæр æгомыг 
къæдзæхтыл хуым кодта Уастырджи. Дзæвгар куы бахуым 
кодта, уæд йæ галтæ суæгъд кодта, дзывыр та ауæдзы ныуу- 
агъта. Дарддæр хуым нал бакодта, ацы къæдзæхтыл цавæр 
149 ======================= 

хор æрзайдзæн, зæгъгæ, фæлæ йæ дзывыр хохæгтæн ныууа- 
гъта, ахæм дзаума æрхъуыды кæнут, æмæ уæ чысыл хуымты 
гæппæлтæ къухæй мауал къахут, зæгъгæ. Хæхбæсты цæрджытæ 
бафæзмыдтой сыгъзæрин базырджын Уастырджийы. Гъе, уæд 
хохæгты хуыздæр кусæндзаума ссис дзывыр, уымæй хуым 
кæнын байдыдтой сæ зæххы гæппæлтæ, бирæ фенцондæр сæ 
куыст». 
Уастырджи йæ дзывыр кæм ныууагъта, уый æрбакомкоммæ 
дынджыр къæдзæхыл хохæгтæ сарæзтой кувæндон. Хохæгтæй- 
иу быдырмæ чи цыдис, кæнæ быдырæй хохмæ, уый-иу 
æнæмæнг æрлæууыдис ацы кувæндоны цур, йæ худ-иу систа 
æмæ бакуывта Уастырджимæ, цæмæй йæ фæндараст кæна. Уым 
æвзæрæй ницы уыд. Фæлæ иу рæстæг уыдис ахæм, æмæ нæ хи- 
цауад тох кæнын райдыдта зæдтимæ дæр. Ацы дур фехалынмæ 
цалдæр хатты æрбацыдысты Цыколайы милицæйы кусджытæ, 
дуры бын-иу бавæрдтой хоххалæн æрмæг. Хох ранæй-рæтты 
фескъуыдис, фæлæ йæ бынтон фехалын сæ бон нæ бацис. 
Ныртæккæ сусæгæй ничиуал кувы. Кувæндоны сарæзтой аив 
цардахъ, ис дзы стъолтæ. Табуафси, сис дæ фæндаггаг, æрæвæр 
æй сыгъдæг стъолыл, скув Уастырджимæ æмæ дарддæр дæ 
фæндагыл амондимæ цу. 
ПАХОЙЫ СААДАТ 
Ногхъæуккаг Пахо паддзахы æфсады службæйæ булкъоны 
цины йæ райгуырæн хъæумæ цæрынмæ куы сыздæхт, уæд йемæ 
ссыд йæ фæсдзæуин салдат дæр. Æрцард Пахойы хæдзары æмæ 
йын лæггад кодта. Уырыссаг салдат уайтагъд ирон дзырдтæ 
дзурыныл фæцалх, иронау æмбарын райдыдта. Коммæгæс 
æмæ зæрдæхæлар лæджы хъæубæстæ хорзæй базыдтой. Алкæй 
дæр фæндыд йемæ аныхас кæнын. Уæлдай тынгдæр ыл-иу ба- 
цин кодтой куывдты æмæ чындзæхсæвты. Лæг салдаты цар- 
ды, бæрц хæринаджы фæстæ бахаудта Дзæнæты бæстæм. 
Хæрд, нозт фагæй уæлдай кæм уыд, ахæм ранмæ. Æмæ-иу ын 
дзы хатт бафсис нал уыд. Уымæй-иу бадты æфсæст адæмæй, 
лæггадгæнджытæй алкæйдæр фæндыд йæ фæхынцын. 
150 

Иуахæмы фыдхæрд æмæ фыднозты фæстæ Пахойы салдатæн 
йæ ахсæн нал скуыста. Лæг фыдæбойнаг фæци, рафт-бафт кæны, 
ахсæн ныддур, йæ рисæн нал фæразы. Адæм ыл æрæмбырд сты, 
фæлæ йын цы акæной, уый нæ зонынц. Уæд йæхæдæг иронау 
афтæ куы бакæнид: 
- О, Хуыцау! Кæнæ йæ калгæ куы скæнин, кæнæ мæлгæ куы 
акæнин. 
Уый адæммæ цыдæр худæг фæкаст, æмæ ма абон дæр 
Ногхъæуы æмбисонды хуызы Пахойы салдаты кой ракæнынц. 
ÆНДÆР КОЙМАГ БИРÆГЪТÆ 
Иу комы фосмæ бирæгътæ фæцалх сты, æмæ сæ цы амалæй 
фервæзтаиккой, уый нæ зыдтой. Уæд сын иу дæсны афтæ: 
- Алчидæр мын уæ иу фыс рахицæн кæнæд, æмæ бирæгътæн 
æз сæ дзыхтæ мæ кæлæнтæй бабæтдзынæн. 
Баууæндыдысты йыл. Йæ хъалон ын радтой, стæй сæ фос 
æдыхстæй хизынмæ атардтой. 
Иуахæмы та бирæгътæ кæцæйдæр фæзындысты, фосыл сæхи 
рауагътой æмæ сæ æрдæг фæкодтой. 
Фосы хицæуттæ балæбурдтой дæснымæ, цæмæн нæ ныссай- 
дтай, зæгъгæ. Уæд сын уый афтæ: 
-Нæхи комы бирæгътæ нæ уыдаиккой, æз уыдонæн сæ дзыхтæ 
ныббастон. Æвæццæгæн, нæм æндæр коймæгтæ æрбацыдысты. 
ТЫХ ИУДЗИНАДЫ ИС 
Иу хъæуы дæлæсыхмæ, дам, знаг ныббырста æмæ æххуысмæ 
фæдисы уæллаг сыхмæ сæрвыстой, рацæут æмæ æмдыхæй 
йæ ныхмæ æрлæууæм, зæгъгæ. Уæд, дам, сын уæлæсых ахæм 
дзуапп радтой: 
- Кæд махмæ схæццæ уа, уæд ын мах фенын кæндзыстæм, 
цы хъæуы, уый. 
Знаг ныддæрæн кодта дæлæсыхы, стæй та - уæлæсыхы дæр. 
Фæйнæрдæм хæцын хорзмæ, уæлахизмæ кæд кодта! 
151 

ДÆ МАДЫ МАРД ЗÆГЪ, 
ЙÆ МАД КÆМÆН АМАРД, УЫМÆН 
Иу æлдарæн йæ фырт амард. Бирæ йыл фæхъыг код- 
та, фæкуыдта, стæй зæрдæрыст фыд хъæргæнæг арвыста 
æлдæрттæм нæ, фæлæ, йæ адæмæй, йæ фырт йæ разæй мæрдтæм 
кæмæн бацыд, æрмæстдæр уыдонмæ. 
Мæгуыр адæм зианджыны кæрты куы æрæмбырд сты, уæд 
цас бирæ уыдаиккой, æмæ кæрæдзимæ ракæс-бакæс кæнынц, 
куыд чысыл мæрддзыгой стæм, зæгъгæ, стæй дзы æлдæрттæй 
куыд ничи ис? Æлдарæн сæ дызæрдыг хъуыдытæ цы базонын 
хъуыд, йæхи фæндæй куы цыдысты, æмæ сын бамбарын кодта: 
- Æлдæрттæм хъæргæнæг барæй нæ арвыстон Уыдонæй 
нырма никæй хъæбул амард, æмæ сæ тынг куы фæнда, уæд 
дæр мын дзы мæ рис ничи бамбардзæн, афтæ арф никæмæ 
бахъардзæн. Нæ зонут æмбисонд - дæ мады мард зæгъ, йæ мад 
кæмæн амард, уымæн. Сымах мæнау фæрыстыстут, хъæбулы 
сæфт ныййарæгæн цас зын у, уый уæ удтæ бавзæрстой. Сымах, 
æрмæст сымах мын банкъардзыстут мæ хъыг æмæ мæ маст. 
ÆНÆУЫЙ ДÆР ДЫА БАУУÆНДЫДАИН 
Хæсты фæстæ амард иу хæдзардарæг лæг. Хъæргæнæг 
арвыстой хъæубæстæм. Сыхаг хъæумæ - сæ хæстæджытæм 
та чи фехъусын кæндзæн, зæгъгæ, скатай сты. Уæд сыхаг 
æрыгон лæппу-механизатор, æртæдзалхон мотоцикл кæмæ 
уыд, уый, афтæ: 
- Æз бауайдзынæн, фæлæ, зæгъын кæмæн хъæуы, уыдон 
кæмыты цæрынц, уый хорз нæ зонын, æмæ мын мемæ искæй 
куы рарвитиккат. 
Фыдæбонгæнджытæ йын ссардтой æмбал дæр - хиуæттæй, 
йæ кары чи бацыд, ахæм. Æмæ зилынц сыхаг хъæуы 
уынгты, уый йын куыд амоны, афтæ. Кæм ын фæзæгъы, ам ба- 
уром, уым та бауромы лæппу. Йе ’мбæлццон коляскæйæ расты, 
хæдзаронтæм бахойы, тæфæрфæсгæнæгау сæ разы алæууы. Уы- 
дон дæр та йын «мидæмæ» фæзæгъынц. Фæлæ хъæргæнæджы 
«мидæмæ» не ’вдæлд. Æмæ йын-иу уæд кæрты лæугæйæ иу 
152 

арахъ ныххафын кодтой. Афтæ йын бадзæвгар сты, æмæ цудын 
райдыдта. Фæстаг хæдзары дуары раз ма, ам бауром, зæгъгæ, 
бæргæ фæкодта, фæлæ рахизын нал рафæрæзта. Æмæ уæд 
лæппу йæхæдæг фæрæвдз. Бахоста кулдуар. Кæртмæ йæ бахуы- 
дтой. Уым сын ракодта марды хабар. Стæй фæцæуæг. 
Хæдзары хицау йæ фæдыл ракаст æмæ, мотоциклы коляс- 
кæйы расыг лæджы хаудæй куы федта, уæд лæппуйæн афтæ: 
- Марды демæ цæмæн æрбаластай, гормон, æнæуый дæр дыл 
баууæндыдаин. 
ÆФСИС ЗОНЫН ХЪÆУЫ 
Незаманты, дам, иу зæххъуаг мæгуыр лæг æрвылбон 
Хуыцаумæ куывта, хъуырыцъарæй дзы куырдта зæххы гæппæл. 
Хуыцау мæгуыр лæджы сагъæсмæ, хъынцъыммæ æрфæлмæн 
æмæ йæм Уастырджийы æрæрвыста. Загъта йын: «Фæцу уыцы 
лæгмæ æмæ йæ, зæхх цас хъæуы, уый бæрц ын радт». 
Æртахт уæларвæй зæхмæ Уастырджи, бацыд мæгуыр лæгмæ, 
йæхи йын бацамыдта, загъта йын Хуыцауы фæндон дæр. 
Лæг Ху ыцау æмæ Уастырджийы аудын дзинадæй фæку ыддæр, 
фæуыргъуыйау æмæ, сæ зæхх цас ракуырдтаид, уый нал зыдта. 
Уæд ын Уастырджи афтæ: 
- Райсомы хурыскастæй изæры хурныгуылдмæ дæлæ тыгъд 
быдыры фæцу, цас зæхх дæ хъæуы, уымæн йæ алыварс æрзилын 
дæ къухы куыд бафта, афтæ. 
Лæг æхсæвы фырадæргæй рæстмæ фынæй дæр нæ бакодта. 
Хурыскаст ын куы аирвæза æмæ стыр зæххы алыварс æрзилын 
йæ къухы куы нæ бафта, уымæй тæрсгæйæ. Æмæ куыддæр 
хурыскæсæны ’рдыгæй арвыл хур йæ был сдардта, афтæ 
атындзыдта размæ. Бон-изæрмæ куы згъоргæ, куы цæугæ, - иу 
уысм не ’рулæфыд, хæргæ дæр - цæугæ-цæуын къæбæрæй йæхи 
фæсайдта. 
Фæсæмбисбон Уастырджи, лæг кæцæй араст, уым йæхи 
Цъæх нæууыл æруагъта, изæрмæ йæм банхъæлмæ кæсон, 
зæгъгæ. Хур æрвгæронмæ æрæввахс, фæлæ лæг зынæг нæй. 
Уастырджийы зæрдæ йæм фехсайдта, йе ’рткъахыг бæхыл 
153 

абадт æмæ фæцагайдта йæ агурæг. Быдыры йæ лæф-лæфгæнгæ 
згъоргæ баййæфта æмæ йæм дзуры: 
- Хур аныгуылынмæ бирæ нал ис, дæ фæндаг фæцæхгæр 
кæн. Фаг дын у. 
- Нæу мын фаг! Нæу! Уæлæ ма тæрфытыл дæр æрзилон. 
- Хурныгуылдмæ кæцæй рацыдтæ, уырдæм куы нæ бахæццæ 
уай, уæд дæ фыдæбон фæдзæгъæлы уыдзæн. 
Лæг уæддæр нæ басаст, фæлæ ноджы тынгдæр атагъд код- 
та. Цы тæрфыты кой кодта, уыдоныл æрзилын дæр йæ къухы 
бафтыд. Æмæ мæнæ фæхæццæ кæны, кæцæй рацыд, уырдæм. 
Бирæ йæ нал хъæуы, бирæ нал хъæуы хуры æрныгуылдмæ 
дæр. Тыхсти, бафæллад, фæлæ уæддæр тындзы размæ. Йæ уд 
йæ хъуырæй схауы, фæлæ мæнæ.., мæнæ, ныртæккæ сæххæст 
уыдзæн йæ бæллиц. 
Бахæццæ, кæцæй рацыд, уырдæм. Дыууæ къахдзæфы ма йæ 
хъæуы, æмæ хур дæр æрвгæрон фæаууон уыдзæн, фæлæ йæ къах 
айсын нал бафæрæзта æмæ размæ бахауд, йæ къух баивæзта, 
кæцæй рацыд, уый бæрæггæнæнмæ - баххæссыд æмæ сдзырдта: 
- Æгъи. Ныр мын фаг у! - æмæ йæ уд систа. 
- Фаг дын у, фаг. Дæ бæрцæй фылдæр дæ нæ хъуыд. Æфсис 
чи нæ зыдта, уый! - загъта Уастырджы мæстджынæй æмæ 
ныппæррæст кодта уæларвмæ. 
ÆВЗАГ 
Паддзах, дам, йæ лæггадгæнæгæн бафæдзæхста: 
- Ацу æмæ мын æрбахæсс, дунейыл æппæты адджындæр цы 
у, уый. Лæггадгæнæг ацыд æмæ йын æрбахаста æвзаг. Уæд та 
йæ арвыста «дунейыл æппæты мастдæр цы у», уымæ. Дыккаг 
хатт дæр та паддзахмæ æрбахаста æвзаг. 
УÆРÆЙДÆ 
Уый раджы заманты уыди. Знаг æрбалæбурдта ирон адæммæ, 
туг кæлын райдыдта. Дыууæ адæмы ’хсæн бацыдысты номдзыд 
лæгтæ бафидауыны фæдыл. Бирæ радзур-бадзуры фæстæ ны- 
хас банцади ууыл, цæй, уæдæ, æрбабырсæгæй дæр æмæ Ирæй 
дæр бавзарæм фæйнæ тыхджындæр лæджы. Уыдон хъæбысæй 
154 

рахæцæнт. Чи фæуæлахиз уа, уый адæм нымад æрцæуæд 
уæлахиздзауыл, иннæ та састы бынаты баззайдзæн. 
Дыууæтæ дæр сразы сты уыцы фæндоныл. Тыхгæнæг уай- 
тагъд равзæрста йæ тыхджындæры, фæлæ ирон адæм - нæма. 
разил-базил кодтой хъæутыл, фарстой кæрæдзи, фæлæ никæй 
ардтой. Уæд фæстагмæ иу зæронд лæг загъта, æз зонын ахæм 
адæймаджы, зæгъгæ. Æцæг уæ курын, æмæ ма схъæр кæнут, æз 
аей кæй бацамыдтон, уый. Куы йæ бамбара, уæд ницы хуызы 
сразы уыдзæн. 
-Чиу? 
- Мæ чындз - Уæрæйдæ. 
- Ау, уый та куыд, сылгоймаг? 
- О, сылгоймаг, - æз мæхи цæстытæй федтон, къамбец 
дыгъта, æмæ йæ йæ род куыд хъыгдардта, уый. Уæд Уæрæйдæ 
къамбецы роды карчы цъиуау фелвæста æмæ йæ кауы сæрты 
иннæрдæм фехста. 
Адæм сразы сты лæджы фæндоныл. Ацыдысты Уæрæйдæмæ, 
фæлæ уый нæлгоймагимæ хъæбысæй хæцыныл нæ разы кодта. 
Тынг æм куы æрхатыдысты, уæд сразы. Скодта нæлгоймаджы 
уæлæдарæс, сæры хилтæ бамбæхста худы бын, бæхыл сбадт 
æмæ араст. Знаджы богалимæ хъæбысæй хæцынмæ ныхæй- 
ныхмæ куы æрлæууыдысты, уæд ын Уæрæйдæ уайтагъд йæ 
къух ацахста æмæ йæ сонтæй рариуыгъта. Цонг фелвæст йæ 
хъулæй æмæ дзедзыккайæ аззад. 
Фыдгулы богалæн дарддæр йæ бон хæцын нал сси. Уыцы 
рариуыгъды рæстæг Уæрæйдæйæн та йæ худ йæ сæрæй 
асхъиудта, æмæ сæры хилтæ æркалдысты. Адæм æм 
фырдиссагæй кæсгæйæ баззадысты. 
Уæд тыхгæнæг знæгтæ загътой, ирон адæмæн кæд сæ 
сылгоймæгтæ ахæм тыхджын сты, уæд уагæры сæ нæлгоймæгтæ 
та цавæр тыхы хицау сты, зæгъгæ, æмæ лидзæг фесты. 
Ирон адæм та Уæрæйдæйыл зарджытæ кæнын райдыдтой: 
«Уæрæйдæ æмæ ой, тох, Уæрæйдæ!» Гъе, афтæ райгуырди зарæг 
«Уæрæйдæ». 
155 

ДЗУАРЫХЪÆУЫ НОМ КУЫД ИВТОЙ 
Ирон адæммæ ногдзинады тæваг куыддæр æрбахæццæ 
вæййы, афтæ йыл сæхи ныццæвынц, кæцæй æрбацыд, бæззы - 
нæ бæззы, ууыл нæ ахъуыды кæнгæйæ. Афтæ уыд, чырыстон 
æмæ пысылмон динтæ нæм куы хæлиу кодтой, уæд. Афтæ 
у ныр дæр, Иеговойы æвдисæнтæ нæ горæтты æмæ хъæуты 
уынгты æнæфсармæй нæ фæдыл куы рауай-бауай кæнынц, нæ 
хæдзæртты, фатерты дуæрттæ нын сæ сæртæй куы кæнынц, 
уæд. Æнцонæй, æнæахъуыды кæнгæйæ сæ фæдыл фæраст 
вæййынц чидæртæ, сæхиуыл комдзог кæй цæуынц, сæ ирон- 
дзинад къæхты бынмæ кæй æппарынц, уый сæ фæсонæрхæджы 
дæр нæ вæййы. 
Афтæ уыд, дины ныхмæ тох куы расидтысты, уæд дæр. 
Ирыстоны иу рæстмæ аргъуан кæнæ мæзджыт дæр нал 
ныууагътам. Алагиры аргъуаны къултыл нывтæ Къоста кæй 
скодта, уый хатыр дæр ын нæ фæкодтам æмæ йын цытæ бакод- 
там, уыдоны фæдтæ ма йыл æрæджы дæр фенæн уыд. Уыцы 
рæстæг, сомихæгтæ сæ чиныг бахъахъхъæнын куыд базыдтой, 
афтæ та ам Дзæуджыхъæуы дæр бахъахъхъæдтой сæ аргъуан. 
Æхсæвæй-бонæй нæ цыдысты йæ цурæй. Мах, ирæттæ, та халæг 
нæхæдæг уыдыстæм. Нæ ауæрстам нæ рухс кувæндæттыл дæр. 
Хетæджы къохы та бындзарæй фесафын сфæнд кодтам. 
Иуахæмы нæ «зондджындæртæ» фæкомкоммæ сты Дзуары- 
хъæуы номмæ дæр. Динимæ баст, дам, у. Республикæйы уæды 
хицауад æй стынг кодтой, æмæ Дзуарыхъæуы цæрджытæ сæ 
хъæуы ном аивыны тыххæй æмбырдтæ кæнын райдыдтой. Иу 
ахæм æмбырды чидæр фæндон бахаста «Райдзаст» ыл сæвæрæм, 
зæгъгæ. 
Хистæртæм, Дзуарыхъæуы чи райгуырд æмæ базæронд, уы- 
доны зæрдæмæ хъæуы историон ном аивын, кæй зæгъын æй 
хъæуы, хорз нæ каст, æмæ мæсты кодтой. Се ’нæразыдзинад 
æвдыстой, фæлæ сæм чи хъуыста. Ныр дæр та хъæу «Райдзаст», 
зæгъгæ, рахонæм, æрæджы дзы чи æрцард, ахæмæй куы фе- 
хъуыстой, уæд рамæсты сты. Иу ас лæг дзы йæхи нал баурæдта, 
йæ бынатæй фестад æмæ хылгæнæгау хъæрæй сдзырдта: «Цавæр 
156 

«Айдзаст»-ы кой кæнут?! Мах «Айдзаст» нæ х*>æуы! Йæхи ном 
ьш ныууадзут!» 
Лæг ном «Райдзаст» рæстмæ нæ фехъуыста, æви йæ барæй 
афтæ фæивта, уый адæмæй ничи базыдта, фæлæ сын худæджы 
хос фæци. Сæ худын нал æмæ нал урæдтой. 
Дзуарыхъæуæн йæ ном ку ыд у ыд, афтæмæй баззад - раст зонд 
фæуæлахиз, фæлæ дзуарыхъæуккæгтæй абон дæр ма рох нæу, 
сæ хъæуы ном сын куыд ивын кодтой æмæ сын сæ хистæртæй 
иуы мæстыгæр здыхст ныхас йæ бахъахъхъæнынæн куыд бах- 
хуыс кодта, уый. 
КРБМАЬ УАЛ ФБХАЛУТ 
Йæ мæлæты фæстæ Сталиныл цъыф калын куы райды- 
дтой, йæ цыртдзæвæнтæ йын зæххы хай куы кодтой, уæд 
æрхъавыдысты Гуры йын йæ райгуырæн къæс дæр фехалын. 
Сæрмагонд лæгтæн бабар кодтой, адæм уыцы хъуыддагмæ цы 
цæстæй акæсдзысты, уый базонын. Рафæрс-бафæрсы рæстæг 
сын иу ирон зæронд лæг афтæ: 
- Кæд ахæм знаг у, уæд ам бирæ нæ фæцард, фæлæ уал 
уæлæ Мæскуыйы, дæс æмæ ссæдз азæй фылдæр цы Кремлы 
фæкуыста, уый фехалут. 
ААЧИДÆР ЙÆ АМОНДМÆ ГÆСГÆ ЦÆРЫ 
Паддзахмæ, дам, иу ус æххуысагур бацыд. Уæд æй паддзах 
фæрсы: 
- О, дзæбæх ус, æмæ дын ничи ис, мæнæй æндæр дын чи бах- 
хуыс кæна? Цот, хæстæджытæ? 
- Куыннæ, куыннæ. Авд фырты мын ис, фæлæ сæ фадат нæ 
амоны. 
- Æмæ дæ авд фырты цæмæн бахъу ыд? Мæнæ мæн ху ызæн иу 
фырт ныййардтаис æмæ дæ мæгуыргур цæуын нæ хъуыдаид. 
- Дæу хуызæн? Дæу хуызæн фырт паддзахæй аргæ уыд. Ды 
дæр дæ лæгдзинадæй паддзах нæ дæ, фæлæ дæ дæ мад паддзахæй 
ныййардта. Дæ амонд ахæм уыд, æндæр мæ фырттæ дæуæй 
нæдæр не сты! Фæлæ сæ фыд зæхкусæг уыд. Сæ амонд ахæм у. 
157 

Паддзах усы æргом ныхæстыл арф ныхъхъуыды кодта, йæ 
зæрдæмæ фæцыдысты æмæ йын баххуыс кодта. 
ДОН - КÆСТÆРÆЙ 
Ирон адæммæ хистæр кадджын у, æгъдауы бæрзонд æвæрд 
у. Уый фæрсынц зондæй, фæлтæрддзинадæй, уый нымайынц, 
уый æрхъуыды кæнынц фыццагдæр алы хъуыддаджы дæр. 
Æрмæст нæм дон нуазгæ у кæстæрæй. Цæмæн? Уый фæдыл ис 
ахæм таурæгъ: 
Кæддæр, дам, дард балцы цæуæг ирон адæмы иу кьорд тыгъд 
быдыры бирæ рæстæг фæцыдысты. Бафæлладысты, бастадыс- 
ты, фæлæ фылдæр сфæлмæцыдысты æнæдонæй. Хус быдыры 
нæ мæсчъы доныл сæмбæлдысты, нæ - суадоныл, нæ цъайыл, 
æмæ дойныйæ сæ хъару батад, сæ ныфс асаст. Зæрондæй-ногæй, 
стырæй-чысылæй дзой-дзой кæнгæ цыдысты, хылдысты размæ. 
Кæдæм уыд сæ балц, уый сæ рох дæр фæци, æрмæст ма агуыр- 
дтой дон бануазынмæ. 
Æмæ иуахæмы бахæццæ сты фæндаггæрон зæронд цъаймæ. 
Дон дзы систой æмæ йыл фæхæлоф кодтой. Уыцы рæстæг 
сæ айрох уæрдоны сæ чысыл æртæаздзыд саби. Уый сæ дон 
нуазгæ куы федта, уæд ноджы смондаг æмæ сæм йæ чы- 
сыл къухтæ бæргæ тылдта, сдзурын йæ бон нал уыд, фæлæ 
йæ ничи бафиппайдта. Сæ зæрдыл куы æрбалæууыд, уæд ма 
йæм дон бæргæ баскъæфтой, фæлæ уый уæдмæ йæ уд систа. 
Адæм куыддæр фæуыргъуыйау сты, сæ дойны- кæй суагътой, 
уый æхсызгондзинад дæр сын æрбайсæфт. Бирæ фæфæсмон, 
фæмæт кодтой, стæй рахастой ахæм фæнд: «Абонæй фæстæмæ 
дон нуазгæ уæд кæстæрæй, цæмæй ахæм бæллæх макæуыл уал 
æрцæуа!» Уыцы хъуыды ахæлиу æппæт ирон адæмыл, æмæ нæм 
дон нуазгæ у кæстæрæй. 
ДЫГУР ЧЫРЫСТÆТТÆ ÆМÆ 
ПЫСЫЛМÆТТЫЛ КУЫД ДИХ КОДТОЙ 
Рагæй-æрæгмæ ирон адæм сæ фыдæлты рагон диныл 
иузæрдион сты. Нæ йæ баивтой нæдæр чырыстон диныл, 
нæдæр пысылмоныл. Фæлæ уæддæр сæ тæваг фæхæццæ ирон 
158 

цардыуагмæ. Уымæн æмæ сын æй уыд тыхæй Къарджытæ дæр. 
Уыцы хъуыддаджы уæлдай разæнгарддæр уыдысты пысылмон 
дин парахатгæнджытæ. 
Октябры революцийы агъоммæ ирон адæмæн хæхбæстæй 
Ирыстоны быдыры хъæутæм ралидзынæн фадат куы фæцис, 
уæд-иу Дыгуры кæмтты цæрджытæ дæр рæстæгæй-рæстæгмæ 
базмæлыдысты. Кæмтты нарæг фæндæгтыл-иу ныррæгъ 
сты хохаг уæрдæттæй чырæтæ. Дыгургомы дымæджы-иу 
сæ разы æрлæууыдысты цыколайаг моллоты минæвæрттæ. 
Æппæлыдысты сын-иу Цыколайы цæрыны уавæртæй. Æмæ, 
дам, уын хъæуы æрцæрыны бар ис, кæд пысылмон дин райсат, 
æрмæстдæр уæд. 
Хохаг цардæй фæлмæцыддæр æмæ æнцондæрдзырд 
бинонтæ-иу сæ тыхстæй сразы сты сæ дин аивыныл дæр æмæ- 
иу æрцардысты Цыколайы. Иннæтæ сæ балц дарддæр кодтой 
Чырыстонхъæумæ кæнæ Мæздæджы ’рдæм. Афтæ-иу дыгур 
нæ, фæлæ дыууæ æфсымæры дæр фæдихтæ сты чырыстæттæ 
æмæ пысылмæттыл. 
«МÆ ФЫДЫА КÆУЫН» 
Базæронд лæг. Хæрззæронд ныцци æмæ мæлæты къахыл 
ныллæууыд. Йæ фырттæ, йæ чызджытæ, чындзытæ æмæ цоты 
цот ма йын цы акæной, уый нал зонынц. Зæронды ныхмæ ницы 
хос ис, æмæ ма йæ ныхасæй, хойраджы хорзæй рæвдауынц. 
Æнæбындур ныфсытæ йын æвæрынц. Лæг, куырыхон лæг сæм 
хъусы æмæ, кæд зоны йæ адзал æрцыд, уæддæр семæ сразы 
вæййы. Йæ мидбылты сæм бахуды æмæ йæ сæр разыйы тылд 
бакæны. Ома, дзурут, дзурут, æз мæ уавæр сымахæй хуыздæр 
зонын. Сымах мæнæн ныфсытæ æвæрут, æз та сымахыл 
ауæрдын. 
Иуахæмы фыдæн йæ зæрдæ суынгæг, æмæ йæ цæссыг 
фемæхст. Цот уый куы ауыдтой, уæд йæ алыварс атыгуыр сты. 
Ныфсытæ йын æвæрынц, ма тыхс, уæлæ дæм стыр горæтæй абон 
зындгонд дохтыры æркæндзыстæм, æмæ дæ уый фендзæн, уый 
дын дæ низыхатт базондзæн æмæ йын хос ссардзæн, зæгъгæ. 
Фыд сæ ныхæстæм йæхиуыл фæхæцыд, йæхи фæхъæбæрдæр 
кодта æмæ сын афтæ: 
159 

- О, мæ уарзон байзæддаг, зонын æй, тыхсут мыл, фæлæ 
мæнæн хос нал ис, зæрондæн хос нæй, чи райгуыры, уый мæлгæ 
дæр кæны, æмæ æрцыд мæ адзал дæр. Фæлæ æз мæхиуыл нæ 
кæуын. Мæ фыдыл кæуын! Уый дæр мемæ мæлы. Цалынмæ 
цардтæн, уæдмæ йæ ном цард мемæ - мæ фыды фырт мæ 
хуыдтой. Ныр мæ ном баззайдзæн сымахимæ, мæ фыды ном 
та цæуы мемæ. 
ÆВЗÆРДÆР СÆМ ÆРХАУДТА 
Раздæр хæхбæсты ирон адæм стыр бинонтæй цардысты. 
Цот бирæ кодтой. Уыд-иу ахæм лæг æмæ ус, сæ байзæддаг 
дæс æмæ ссæдзмæ кæмæн хæццæ кодта. Фылдæрæн та уыд 
7-11 лæппу æмæ чызджы. Авд æмæ уымæй фылдæр фырттæ-иу 
кæмæн уыд, уыцы бинонты фæрнджын хæдзар хуыдтой. Авд 
хосдзауы, авд хъæддзауы, авд хæстоны цы хæдзары уыд, уый ай- 
гъай уыд тæхудиаг; алцæмæй дæр æххæст: ныфсæй, хъаруйæ, 
фæрныгадæй. Бирæ бинонтæн æнцондæр аххæссæн уыд хохаг 
зын æмæ æвадат царды куыстытыл, тыхмийы уагыл сæм ничи 
уæндыд. Хуымæтæджы нæ баззад ныхасæн, иунæг мæгуыр 
у, алчидæр ыл тых у, зæгъгæ. Гъе уымæ гæсгæ-иу хæдзары 
лæппутæ устытæ курын куы райдыдтой, уæд нæ тагъд кодтой 
байуарыныл, бинонтæй ахицæныл. Цардысты-иу иу цары бын 
хицæн уæтты; сæ куыст, сæ хæрд та уыд иу. Чындзытæ цот код- 
той, сæ хъомыл кæнын та фылдæр каст нана æмæ дадамæ. Уыцы 
хъуыддагмæ сæхи хæдзары куыстытæй не ’вдæлд. 
Бирæ бинонты ’хсæн сывæллæттæ дæр уыдысты цыдæр 
куыстытыл хæст, æмхуызон сæ рæвдыдтой, йæ хъæбулæн дзы 
хъулон митæ ничи кодта. Уæлдайдæр та сæ фыдæлтæ. Фыд йæ 
хъæбулы йæ номæй дæр нæ хуыдта. Дзырдта йæм «лæппу», кæнæ 
«чызг». Уый нанайæн, дадайæн уыдысты «урс уæрыччытæ», 
«дзыкъытæ» æмæ «фыркъатæ», фыды ахæм æнкъарæн равди- 
сын æгъдау нæ уагъта. Æмæ-иу хатт лæппу кæнæ чызг йæ фыды 
базыдта, куы-иу байуæрстой, уæд. 
Иуахæмы, дам, Куырттаты комы иу стыр бинонтæ уары- 
ныл ныллæууыдысты. Хъуыддаг æгъдауыл, æнæзæрдæхудтæй 
ахицæн. Фæлæ сывæллæттæй иу лæппу йæ зæрдæхалæн куыдæй 
160 

уарджыты йæхимæ æркæсын кодта, æмæ йа^ бафарстой, цы 
кæныс, цæуыл кæуыс, зæгъгæ. Лæппу сын хæкьуырццæй 
кæугæйæ афтæ: 
-Æвзæрдæр махмæ æрхаудта!.. 
Уарджытæ сонтæй нæ бамбæрстой лæппуйы дзуапп, 
фæлæ, бинонтимæ куы аныхæстæ кодтой, уæд бамбæрстой, 
æфсымæртæй иу расыггæнаг кæй у. Лæппуйы зондахастæй 
уарджытæ бинонты исбон нæ уæрстой, фæлæ æфсымæрты æмæ 
расыггæнаг уыдонмæ æрхаудта - йæ фыд разынд. 
НЫР МÆХИ МАРГÆ АКÆНОН 
Асæбе йæ цоты фыдуаг æмæ æнæсæрфат митæй сфæлмæцыд, 
кæуыны онг æй æркодтой, æмæ хъарæг кæнæгау йæ сыхагæн 
дзуры: 
- Мæ уд мын бахордтой сæ чысылæй абонмæ. Мæхи сабиду- 
джы мæгуырдзинæдтæ хъуыды кæнгæйæ, архайдтон: уæдæ сын 
уый дæр уа, мацæмæй фæцух уой. Мæхи ферох кодтон - æппæт 
дæр уыдонæн. Æмæ сæ исты куы рауадаид, исты хъуыддæгтыл 
хæст куы уаиккой, уæлæ Æхсароны цотау ахуыр æмæ размæ 
цæуыныл куы ныххæцыдаиккой, уæд фæсмонгонд, бæргæ, нæ 
уаин. 
- Асæбе, Æхсарон сæ сидзæртæй, æнæфыдæй фæхъомыл 
кодта. Сидзæр цот та царды уæз æххæстæй раджы банкъарынц 
æмæ хорз кæнынц. 
- Омæ ныр мæхи амарон, цæмæй мæ цот схорз уа, уый 
тыххæй, - ныууынæргъыдта Асæбе. 
ÆФСТАУ ХÆААФ 
Раджы кæддæр фæсхохаг Цæгат Ирыстоны быдыры хъæутæй 
иуы цины фынгмæ бахауд. Фынджы хистæр сидт уадза, 
Цæрæнбоны тыххæй - гаджидау - алы хатт дæр сысты, æмæ 
та бадты адæм дæр сыстынц. Сысты фæсхохаг дæр, уæдæ цы 
фæуа, фысымты æгъдау кæны. Фæлæ иуахæмы бадгæ нал скод- 
та. Æрбад, æрбад, зæгъгæ, йын ныллæг хъæлæсæй дзурынц йæ 
ЗДыварс бадæг нæлгоймæгтæ, фæлæ уый къæрттæй цъула не 
’ппары. Фæстагмæ тыхсгæйæ афтæ бакодта: 

- Нæ, æз нал сбаддзынæн. Уæддæр та мæ стын хъæудзæн, 
æмæ мæ хæлаф фæстейы баихсидзæн. Мæхи нæу, ардæм куы 
цыдтæн, уæд æй нæ сыхæгтæй ракуырдтон. 
ÆГЪДАУДЖЫН МАРГЪ 
Иу хæдзармæ æнæхуынд уазæг бафтыд. Фысымтæ йыл бацин 
кодтой, уазæг Хуыцауы уазæг, зæгъгæ. Сæрдыгон уыд æмæ йын 
фынг сыгъдæг уæлдæфы кæрты бæласы бын æрæвæрдтой. Хорз 
æй суазæг кодтой, фæлæ йын ацæуын нал æмæ нал æнтысы. 
Фысымтæ дзы сфæлмæцыдысты, фæлæ йын ацу куыд зæгъой - 
сæ уазæджы куыд асурой. Æгъдауы фарн сæ уый бакæнын нæ 
уадзы. 
Уыцы рæстæг зæрватыкк æрбатахт, бæласы къалиуыл абадт, 
ныцъцъыбар-цъыбур кодта, стæй атахт. Хæдзары хицау арф 
ныуулæфыд æмæ хъæрæй афтæ бакодта: 
- Цæй сыгъзæрин маргъ дæ, зæрватыкк, æрбатæхын æмæ 
атæхын дæр чи зоны!.. 
РАДГÆС ЧИ АЦÆУДЗÆН 
Дзуарыхъæуы Гулийы сых сæ фосæн хъомгæс нæ дарынц, 
радыгай сæ хизынц. Рæгъаумæ цал стуры аскъæрыс, уал боны 
у дæ хæс. Иуахæмы та иу фосджын бинонты рад куы æрхæццæ, 
уæд сæ лæппу, радгæс цæуынæй чи сфæлмæцыд, уый йæ фыдæн 
афтæ бакодта: 
- Баба, нæ хъомвос æгæр сбирæ сты. Нæ рад ныддаргъ 
вæййы, æмæ мæ хъомгæс рауайы. Уæдæ сын хос æркæрдын дæр 
цас бахъæуы, уый дæхæдæг феныс. Ауæй дзы кæнæм. Зындард 
сты. 
Фыд æм уæзданæй фæхъуыста, стæй йын схъæл ныхасæй 
афтæ: 
- Лæппу! Дæлæ хъæуæххæсткоммæ ныццу, æмæ дзы дæуыл 
цал стуры фыст ис, уыдон ауæй кæн! 
Цал дзы хъуамæ ауæй кодтаид лæппу, кæд æмæ сæ фос 
иууылдæр хæдзары хицау - фыдыл фыст уыдысты, уæд. Сæ 
фыдæбон та, кæй зæгъын æй хъæуы, фылдæр йæ фыртмæ хауд. 
162 

Иудзæвгар рæстæджы фæстæ та ногæй æр&гæууыд сæ рад, 
авмæ та райсомæй фыд йæхи бæлццон арæзт ку ы кодта, уæд фырт 
дæр, фыд æй куыд федтаид, афтæ йæ райст-бавæрд уæлæдарæс 
райста. 
- Лæппу, абон нæ радгæс цæуын хъæуы, уый дæ ферох?! - 
фæрсы йæ фыд. 
- Радгæс ацæудзæн, дæлæ хъæуæххæсткомы хъомтæ фыст 
кæуыл сты, уый. 
Фыд ницыуал сдзырдта, йæ уæлæдарæс аивта æмæ лæдзæг 
райста. 
РАГОН ХАБАР 
Раджы, дам, кæддæр иу хохаг лæг Дзæуджыхъæумæ 
уазæгуаты æрцыд. Бирæ цыдæр ногдзинæдтæ дзы федта. 
Диссагæн дзуринæгтæ та дзы куыннæ уыд! Фæлæ уый йæ 
хъæумæ куы баздæхт, уæд æй куы фарстой, горæтæгтæ та куыд 
цæрынц, зæгъгæ, уæд сын дзуапп радта: 
- Куыд цæрынц, куы зæгъат, уæд тамакойыл арт æндзарынц, 
сæкæр доны калынц. 
ЛÆППУЙЫ УАЙДЗÆФ ФЫДÆН 
Лæг йæ усы астаздзыд лæппуимæ фæуагъта æмæ сæ сыхы 
кæмæдæр æрцард. Иубон æм лæппу бацыд. 
- Скъолайы хорз ахуыр кæныс? - афарста йæ фыд. 
-О. 
- «Дыууæ» куы райсай, уæд-иу мауал æрбацу мæнмæ. 
Саби мæстыхуызæй æдзынæг бакаст фыды цæстытæм. 
- Исты зæгъынмæ хъавыс? - фæкъæпп кодта фыды зæрдæ. 
- Ницы. Ды дæр «дыууæ» райстай æмæ уымæн нал цæуыс 
нæхимæ. 
ДЗЫВГЬИСЫ КУВÆНДОН КУЫД ФÆКЪАХТОЙ 
Куыд зонæм, афтæмæй Ирыстоны чырыстон дин куы пара- 
хат кодтой, уæд нæ фыдæлты кувæндæтты дæр Чырыстийы, йæ 
ахуыргæнинæгты номимæ бæттын райдыдтой. Бынтон диссаг та 
пысылмæттæ басгуыхтысты. Уыдон та сæ давгæ æмæ чъизи код- 
"*"" 163 ================= 

той. Сæ къух баххæссыд Дзывгъисы Уастырджийы кувæндонмæ 
дæр. Тæгиатаг мыггæгтæ Дзантиаты, Хъаныхъуатæ æмæ Тлат- 
таты æлдæрттæ пысылмон дин райстой æмæ сæ фæндыд, æппæт 
ирон адæм дæр уыдон куы бафæзмыдтаиккой. Уымæн куы ницы 
амал ардтой, уæд сæ лæппутæй чидæртæ фыдæнæн, фæчъизи йæ 
кæныны охыл фæкьахтой Дзывгъисы Уастырджийы кувæндон. 
Ахастой дзы æвзист нуазæн, дæс æвзист уидыджы, дыууæ 
саджы сыкъайы, дæс джиранкайы æвзист æмæ æртæ сæдæ 
сомы. 
Сауджын Колыты Аксо уыцы æнаккагдзинад куы 
базыдта, уæд, чи уыдысты, уыдон сбæрæг кодта æмæ сын 
цалынмæ закъонмæ гæсгæ ахæстоны абадын стæрхон кодтой, 
уæдмæ сæ нæ ныууагъта. 
ХАШ 
Персы паддзахмæ уыдис цыты уазджытæ. Хорз сыл бацин 
кодта, цæлы фынгтыл сæ фæбадын кодта, фæкаст сæм нозтæй 
дæр. Уæдæ дзы йæхæдæг дæр æвыдæй нæ баззад. 
Дыккаг бон æрæгмæ рабадт йæ хуыссæнæй. Буар рыст, сæр 
тъæппытæ хауд. Иуахæмы йæм йæ хæринаггæнæг æрбацыд 
æмæ йæ фæрсы, аходæнæн дæ цы хъæуы, зæгъгæ. 
Паддзахы хæрды мæт æппындæр нæ уыд æмæ йын афтæ: 
- Хæрд нæ, фæлæ мын исты хос ссар. Нозтæй рынчын дæн. 
- Мæхи конд хосыл барвæсдзынæ? - фæрсы йæ 
хæринаггæнæг. 
- Кæд мæ сдзæбæх кæндзæн, уæд цæуылнæ. 
Хæринаггæнæг ауад æмæ йын кусарты тъæнгты æмæ къæхты 
хъацæнджын фых æрбахаста. Йæ хæрздæфæй уайтагъд уат бай- 
дзаг. Ныххуыппытæ дзы кодта, йæ хид акалд, стæй йæхимæ 
ныхъхъуыста æмæ афтæ бакодта: 
- Хаш! Хаш!.. (Ома, хорз у, хорз...) 
Уæдæй фæстæмæ тъæнгты æмæ къæхты фых хонынц хаш. 
АЛКÆЙ ХÆС ДÆР У 
Ирон ахуыргонд æмæ абадгæ лæппутæ бакъорд сты, сагъæс 
кæнынц ирон адæмы хъысмæтыл, быцæу ныхас кæнынц на- 
164 

цион идейæйыл. Уыцы рæстæг сыл æрыгон фыссæг бамбæлд, 
аврыхъуыста сæ ныхæстæм, сæ сагъæстæм. Йæ цæст сыл ахаста, 
алкæй цардвæндагыл дæр дзы ныхъхъуыды кодта æмæ, куы ра- 
хатыдта сæ иуæн дæр дзы ус нæма ис, афтæмæй зæронд кæнынц, 
уый, уæд сын тызмæгæй афтæ: 
- Уæ ныхæстæ ма ныууадзут, ахуыргонд адæм куы стут, уæд 
ныхасæй хъуыддаг нæ рæзы, уый нæ зонут! Алчидæр ма уæ ус 
ракурæд, æппынкъаддæр æртæ сывæллоны рауадзæд æмæ сæ 
Ирыстоны аккаг бахъомыл кæнæд! Гъе, уый у уæ æрдзон хæс, 
уæ быцæу æмæ цъæл ныхасæй ирон адæмæн - ахсджиагдæр 
ХЪУЫДЫДЫЙÆ ХÆРД ФÆЦИ 
Кæддæр Бимбол æмæ Тембол райпойы шофыртæй куыстой. 
Фæллойгæнæг адæммæ сæ куысты уæлхъусмæ ластой хъæугæ 
товартæ: уæлæдарæс, хæдзары дзаумæттæ, хойраг æмæ, расыг чи 
нæ кæны, ахæм нозтытæ. Уыцы рæстæг хицауады уынаффæмæ 
гæсгæ алы куыстуат æмæ кусæндоны коллективыл дæр уыд 
хъæууон фæллойгæнджытæн хор, æхсыр æмæ дзидзайы куыста- 
ды æххуыс кæныны хæслæвæрд. Районы хæдзарæдтæй иуы 
нартхоры хуымæй райпойæн дæр йæ бар бакодтой æртæ гекта- 
ры. Барывтой йæ, йæ æмбайлаг ын æртыдтой æмæ тыллæгмæ 
æнхъæлмæ кастысты. 
Бимбол æмæ Тембол сæ куысты фæдыл быдырты, фермæтыл 
зылдысты æмæ-иу сæ нартхоры хуымыл дæр сæ фæндаг арæх 
ракодтой. Нартхоры æфсир цъæхæй хæрынмæ куы сбæззыд, 
уæд дзы-иу хъуыдыдыйæ райпойы къантормæ æрбаластой. Хи- 
цау сын уый сæ цæстмæ бадардта. 
Нартхортонæнты афон райпойы кусджытæ сæ зæххы хайы 
тыллæг бафснайынмæ цæмæдæр гæсгæ нæ тагъд кодтой, æмæ 
сын сæ хицауæн иу бон райкомы секретарь афтæ зæгъы: 
- Сымах та уæ нартхоры хайы тыллæг кæд æфснайдзыстут? 
Мит æруарынмæ æнхъæлмæ кæсут?.. 
- Æмæ йæ раджы куы æртыдтам, - фæцырд райпойы хицау. 
- Куыд!? - фæдисау секретарь. 
- Бимбол æмæ йæ Тембол хъуыдыдыйæ хæрд фесты. 

ФОНДЗ АЗЫ ФÆСТÆ МÆ МАРГÆ КÆНЫ 
Зæронд академикыл сæххæст 95 азы. Уый фæдыл уыд 
кадгæнæн æмбырд, стæй та - цæлы фынг. Фынгыл куы 
бахъæлдзæг сты, уæд æвзæгтæ зондæй феуæгъд сты æмæ, 
кæмæн куыд карста, афтæ сидтысты, дзырдтой æмæ дзырдтой. 
Иу рæстæмбис кары ахуыргонд, æвæццæгæн, æй нозтджынæй, 
академикыл цас цæуы, уый æрбайрох, æмæ уæдæ фысымæн 
зæрдæзæгъгæдæр ныхас зæгъон, зæгъгæ, скуывта: 
- Æнæниз нын у! Хуыцау дæ сæдæ азы фæцæрын кæнæд! 
Академик дæр нозты хъæстæ куыд нæ уыдаид æмæ ахуыр- 
гонды ныхæстæ йæ зæрдæмæ арф айста. Ныхъхъуыды сыл код- 
та, стæй фемæхст æмæ лæбуры кувæгмæ: 
- Кæс-ма уыцы дзæдæл ахуыргондмæ. Тагъд мæ фынгæй 
хаугæ! 
- Цы кодтай? Цы дæм хъыг фæкаст? - сабыртæ кæнгæйæ йæ 
фæрсынц алырдыгæй. 
- Куыд цы кодтон? Ацы æвзæр мæ фондз азы фæстæ маргæ 
кæны!.. 
ЙÆ БЫАТÆ ЙЫН НÆ УЫНЫС? 
Цæлы фынгыл бадæг адæм сæхи нозтæй хъахъхъæдтой, æмæ 
сæ уырдыгыстæг радгай фарста, цас дын рауадзон, зæгъгæ. 
Алчидæр дзы йæ фадат æмæ гæнæнтæм гæсгæ агуывзæмæ 
амыдта, цас ын хъуамæ рауадза, уый. Уырдыгыстæг хистæртæй 
дзæвгар дæлдæр бадæг Хуыппимæ куы ’рхæццæ, уæд та уый 
дæр агуывзæмæ амонгæ хъавгæ афарста: 
- Цас дын рауадзон? Хуыппи йæм йæ сырх цæстытæ бынæй 
уæлæмæ сзылдта æмæ йыл фæхъæр кодта: 
- Йæ былтæ йын нæ уыныс? 
КИОСКТЫА РАЗИАЫ 
Горæтаг сыхаг зæронд устытæ фæззыгон хуры хъарммæ бад- 
тысты. Сæ цоты цоты кой сæм æрцыд. Чи дзы кæм ахуыр кæны, 
кусы æмæ афтæ дарддæр. Леска æнцад бадт, йæ фырты цотæй 
цæмæй раппæлыдаид, уый нæ зыдта, æмæ ныхъхъус. 
166 

- Леска, куыд ницы дзурыс? - фæцагайдта йæ устытæй 
чидæр. 
Марат уын ницыма куыстыл фæхæст? Æдзух æй кæрты куы 
уынæм. 
- Марат?.. - фæтыхст Леска, стæй афтæ. - Марат дæр æнцад 
нæ бады. Фæсизæр киосктыл разилы. 
НÆХИ - НÆХÆДÆГ 
Ирон адæм æртынæм азты кæрæдзийæн «хорз» фесты: сæ 
хуыздæрты мæлæты карды æмæ Сыбыры къæйы бынмæ ар- 
выстой. Уыцы уавæрыл сагъæс кодтой Дыгургомы Одолайы 
хъæуы Ныхасы дæр. Чидæртæ дзырдтой, Сталин, дам, у ах- 
хосджын. Уæд сын Хæмыцаты куырыхон лæг Нæуæг афтæ: 
- Цы Сталин, Сталин кæнут! Ныр цымæ Сталин цæмæй 
зоны, далæ Дыгургомы Одолайы хъæуы Хæмыцаты Нæуæг 
цæры, уый. Уæдæмæ нæхи нæхæдæг бахордтам, нæ хуыздæрты 
фæнымыгътам, цæсты сæ бафтыдтам, æмæ сæ фæцагътой. 
ТЪББО КУААК НÆ РАЗЫНД 
Æртынæм азты фыдбылызтæй Хъахъхъæдуры хьæу дæр иу- 
варс нæ аззад. Адæмы знæгтæ, кулактæ, змæнтджытæ уым дæр 
разынд. Уыдонæй уæлдай ма хахуыргæнджытæ нымудзынæй 
нæ ауæрстой рæстаг адæмыл, суанг мæгуыртыл дæр. 
Уыцы азты Цгъойты Тъебо æрцард дæллаг сыхы. Хъæуы 
бын йæ зæххы хайыл сарæзта саманкьул зæхбын хæдзар дыууæ 
хатæнæй. Йæ ис-йæ бис - йæ мæгуыр бинонтæ. Уыдис ын æртæ 
фырты: Харитон, Микъис æмæ Мысырби. Микъис НЭП-ы 
рæстæджы хъæуы уынджы цыдæртæ уæй кодта, æмæ йыл уай- 
тагъд коммерсанты ном абадт. Уымæй æхсæнадон царды дæр нæ 
архайдта. Уый фыдæй Тъебо кулакты номхыгъдмæ бахаудта. 
Иуахæмы хъæуы æхсæнадон куысты разæнгарддæртæ, 
партионтæ, фæскомцæдисонтæ разылдысты, кулакты ном- 
хыгъды чи уыд, уыдоны хæдзæрттыл. Сæ «уæлдай» исбон сын 
истой. Семæ уыд, Хъахъхъæдурмæ цы дыууынфондзминон уы- 
рыссаг лæджы æрæрвыстой, уый дæр. Æрлæууыдысты Цгъойты 
Тъебойы кулдуары раз. Хистæртæ кæртмæ бахызтысты, æрвыст 
167 

лæг дæр семæ. Сæ цæст кæртыл ахастой, стæй саманкъул зæхбын 
хæдзармæ бахызтысты. Бахизæн уаты мæгуырдзинад куы федта 
уырыссаг, уæд ма хæдзары алыварс дæр æрзылд. Стæй афарста: 
- Как фамилия хозяина? 
- Тебо Цгоев, - дзуапп ын радтой. 
Уырыссаг номхыгъд æрцагуырдта æмæ дзы Тъебойы ных- 
хахх кодта. Стæй уынгмæ фæцæуæг. Йæ фæстæ - иннæтæ дæр. 
Тъебо кæрты лæугæйæ аззад, хъæрæй ныххудт æмæ афтæ 
бакодта: 
- Æй Тъебо, молодец! Æнхъæлдæн æмæ ды дæ кулак æмæ 
змæнтæг. 
ХОРЗ ÆЙ ФÆХЫНЦТА 
Изæрæрдæм Заманхъулæй Беслæнмæ рараст зæронд лæг. 
Райсом - хуыцаубоны йæ базары цыдæр хъуыддæгтæ уыд æмæ 
сæумæйæ фыдæбоны бæсты йæ æхсæв Беслæнмæ рахаста. Йæ 
фырты фатеры бахсæвиуат кæндзæн, райсомæй йæ хъуыддæгтæ 
акæндзæн базары æмæ та - фæстæмæ. 
Зæрондыл йæ чындз райгондæй сæмбæлд, хицау цæттæ 
æхсæвæр æрбаййæфта, æмæ ницæмæй батыхст. Уайтагъд 
ын фынг йæ разы авæрдта, чысыл раздæр фых цы дзидзайы 
хъæрмхуыпп фæци, уымæй. Уæдæ дзы арахъ дæр куыннæ уы- 
даид. Стæй йæ бабæстон кодта. 
Райсомæй чындз рагацау сыстад. Йæ дысоны хъæрмхуыпп 
атæвд кодта æмæ, хицау базармæ цæуынхъус куы сси, уæд та 
йын дзы фынгыл æрæвæрдта. Зæронд йæ фыртимæ аходæн 
скодтой, æмæ дзы алчидæр йæхи хъуыддаджы фæдыл ацыд. 
Æмбисбонмæ хæстæг лæг базарæй фæлладæй æрбаздæхт йæ 
фырты фатермæ. Чындз та йын фынг ацæттæ кодта... дысоны 
хъæрмхуыппæй. 
Зæронд лæгæн фæстæмæ Заманхъулмæ цæуыны афон куы 
’рхæццæ, уæд æй йæ чындз рафæндараст кодта. Хицау йæ 
лæдзæджы æнцæйтты куы араст, уæд ма йæм иу зылд фæкодта 
æмæ йын афтæ: 
- Чындз, уыцы хъæрмхуыпп ма акал, иннæ сабаты дæр та 
мæ ардæм хъæуы. 
168 

НÆ СЫН БАКУЫМДТА * 
Сталин куы амард, уæд хабар ныххæццæ Чысангоммæ дæр. 
Тынг ыл фæхъыг кодтой, уæдæ цы уыдаид, фæлæ сæм 
сæвзæрд иу фарст, йæ бынаты йын кæй сæвæрæм, зæгъгæ. Бирæ 
фæрахъуыды-бахъуыды кодтой, стæй сæ иумæйаг фæнд æрæн- 
цад колхозы хыгъдхæссæгыл. Уымæ куысты фæлтæрддзинад 
ис, фæллойы бонтæ, æхца нымайын, дзуапп радтын зоны, 
зæгъгæ. Бацыдысты йæм хатæг: 
- Сталин амард, æмæ йын йæ бынаты дæуæй хуыздæр кæй 
сæвæрæм. Æнæ дзуаппæй нæ ма арвит... Сразы у... 
Хыгъдхæссæг сæм биноныг фæхъуыста, стæй сыл фæтъæл- 
ланг ласта: 
- Нæ! Æртæ тъаройы (гуырдзиагау - нартхоры æфсир) мæ 
сывæллæттæн быдырæй мæ роны куы æрбахастон, уæд мæ 
æртæ азы ахæстоны кæй абадын кодтат, уый уæ ферох!.. 
ХОРЗ ААЧИ НБ ’МБАРЫ 
Горæты, уæлмæрд кæмæ хауд, ахæм куыстуаты хицау йæ 
хион мæгуыр зæронд лæджы уæлмæрдгæсæй баурæдта. Куыст 
дзы ницы уыд, мæрдтæн цæй гæс хъуыди, фæлæ йæ йæ хорз 
зæрдæйæ фæндыд, зæронд ма йæ чысыл пенсийæн уæлæфтуан 
иучысыл мызд дæр куы исид, уый. 
Зæронд лæг æрвылмæй дæр йæ чысыл мызд æнæ кусгæйæ 
афоныл иста æмæ бузныг уыд йæ хæстæг хицауæй. О, уыд, 
цалынмæ йыл æвзæр æмбæлæг нæ амбæлд, уæдмæ. Уый та уыд, 
алкæуыл дæр æмæ алцæуыл дæр æдзух дызæрдыг чи кодта, йæ 
уыцы сыхаг. Иу изæр сын сæ разы фæхс бандоныл бадт куы 
ацайдагъ, уæд æй дызæрдыджы бафтыдта, уæлмæрдтæн, дам, 
хъуамæ цыппар хъахъхъæнæджы уа, ды та иунæг дæ, æмæ дын 
мызд дæр иунæг мызд фиды, иннæты та йæхи дзыппы æвæры. 
Лæг æхсæв-бонмæ йæ цæст нал æрцъынд кодта, хардзау æм 
æркаст, цыппары мыздæй йын иу йеддæмæ кæй нæ фиды, уый. 
«Æз ын райсом йæ ныхас зæгъдзынæн!» - æртхъирæн кодта 
йæхинымæры. 
169 

Райсомæй фараст сахатыл балæууыд йæ хион хицауы 
уæлхъус. Хицау зæрондыл бацин кодта, баузæлыд, кæд, зæгъгæ, 
бузныг зæгъынмæ æрбацыд. Фæлæ лæг бузныгтыл нæ уыд. 
Уайтагъд йæ масты цæхæр скалдта: 
- Ды цымæ æдылы кæй хоныс?! Уæлмæрдтæн цыппар 
хъахъхъæнæджы хъæуы, ды та дзы мæн иунæгæй дарыс! 
Хицау йæ мидбылты бахудт æмæ йын хъазгæ афтæ бакодта: 
- Æмæ мæрдтæй исчи фесæфт?.. 
- Мæрдтæй ничи фесæфт, фæлæ иннæ æртæ мызды дæ дзып- 
пы æвæрыс! 
Хицау хорзау нал уыд, рамæсты, фæлæ зæрондмæ тызмæг не 
сдзырдта. Загъта йын: 
- Ацу уæхимæ, абонæй фæстæмæ дæ цыппары бæсты кусы- 
ны сæр нал хъæудзæн. Уæгъд дæ дæ куыстæй. 
ААЫХУЫЗОН ТАМАКОТÆ 
- Ацы алыхуызон тамакотæ дымынæй мæ рæуджытæ басыг- 
ьдысты, - хъаст кæны Хынцой Биттойæн. 
- Гъе, уымæн хос ис, иухуызæттæ дым, иухуызæттæ! - амо- 
ны йын Битто. 
- Омæ æдзух иу адæймаджы фæдыл куыд цæуон?! - сбустæ 
йыл кодта Хынцой. 
СÆР ÆМÆ ЗÆРДÆЙЫ РЫСТ 
- Хынцой куы бануазы, уæд дыккаг бон куы йæ сæр фæриссы, 
куы - йæ зæрдæ. Цымæ цæмæн афтæ!? - дисгæнгæ фæрсынц 
Биттойы. 
- Цæмæн афтæ у куы зæгъат, уæд йæ сæр фæриссы, искæй 
хардзæй куы бануазы, уæд - лæвар хойрагыл æгæр фæхæлоф 
кæны. Йæ зæрдæ та фæриссы, йæхи хардзæй куы бануазы, уæд. 
СЫАГОЙМАДЖЫ ХЪÆАÆБА - ФАРНСАФÆГ 
Рагæй-æрæгмæ цард æгъдауæй фидауы. Ирон адæм та æгъдау 
домдтой æппæт æмæ алкæмæй дæр, суанг ныхасы уаджы æмæ 
хъæдрæбыны дæр. Уымæ гæсгæ кæстæр хистæры раз хъæрæй 
нæ дзырдта, хистæр кæстæримæ схуыст ныхас нæ кодта. Сыл- 
170 

гоймаджы хъæлæба, хъæр ныхас та нæ фæтчы#- бæркад сафæг 
уыд. Æмæ уымæй алчидæр йæхи хъахъхъæдта. «Мæ фыдгулы 
хæдзарæй сылгоймаджы хъæлæба хъуыса, мæ фыдгулы сыхы 
хылгæнаг сылгоймаг æрцæра. Уæд уыцы хæдзары, сыхы фарн 
нæй», - дзырдтой-иу хистæртæ. Фарн кæм нæй, уым та бæркад 
дæр нæй æмæ цард дæр. Уый тыххæй баззад ахæм таурæгъ: 
Иуахæмы, дам, дыууын фондз барæджы æрфистæг сты иу 
сидзæргæс усы кæрты. Ус сæ æрбадын кодта фынджы уæлхъус, 
æрхаста сын нозт, цыхты кæрстытæ æмæ сæм бахатыд: 
Чысыл фæгæдзæ кæнут, ныртæккæ уын дзул афыцдзынæн... 
Хæдзары устыты ’рдыгæй фарс, къулмæ æнгом, рæгъ-рæгъы 
æвæрд уыдысты æртæ къутуйы. Ус сæм бацыд æмæ дзы иуы 
сæр систа. Уазджытæ уынынц, къуту йедзаг у ссадæй, фæлæ 
уæддæр ус афтæ бакодта: 
Уый сын не сфаг уыдзæн... 
Уазджытæм уый диссаг фæкаст, æмæ сæ хистæр усы цурмæ 
бацыд. Ус дыккаг къутуйы сæр систа. Къуту æрдæгмæ ссадæй 
над, фæлæ та ус афтæ бакодта: 
Уый дæр сын не сфаг уыдзæн... 
Æртыккаг къутумæ ныккасти ус, æмæ ма дзы уыди иу армы- 
дзаг ссад, фæлæ бацин кодта: 
Уый сын фагæй ноджы фылдæр у!... 
Барджыты хистæр бадис кодта, фæлæ ницы сдзырдта. Ус 
уыцы ссады тæппæй иу дзул ракодта, уæлкъæй йæ афыхта æмæ 
уазджытæм бадзырдта: 
Адих æй кæнут, уæ нывонд фæуон, фæйнæ къæбæры уæм 
дзы æрхаудзæн, æмæ уе стонг айсæфдзæн... 
Уазджытæ бавнæлдтой хæрынмæ. Кæд стонг уыдысты, 
уæддæр иу дæр йæ хай нæ фæци хæрд, сæ бон æй нæ баци - 
ахæм бæркадджын разынд уыцы дзул. 
Æрæджиау уазджыты хистæр бафарста фысымы: 
Бахатыр кæн, мæ мады хай, фæлæ нын бамбарын кæн: дзаг 
къутуйы ссадæй загътай: «Уый сын не сфаг уыдзæн», æндæр 
къутуйæ: «Уый дæр сын не сфаг уыдзæн», æртыккаджы ма иу 
ссады тæпп уыд æмæ уымæй та: «Уый сæ фагæй уæлдайдæр у». 
Æмæ раст разындтæ. Куыдæй? 
171 

Ус ахъуыды кодта æмæ афтæ зæгъы: 
- Диссагæй дзы ницы ис, мæ хъæбултæ. Дзаг къутуйы ссад 
уæды хойраг у, чындзæн йæ ныхас артдзæстæй кæртмæ хъуы- 
сын куы райдыдта. Уый æбæркад у... Дыккаг къутуйы ссад та 
уæды хойраг у, чындзы ныхас артдзæстæй фæрссагмæ хъуы- 
сын куы райдыдта... Уый дæр бæркадджын нæу... Æртыккаг 
къутуйы ссад та уæды хойраг у, чындзы хъæлæс артдзæстæй 
рæхысмæ дæр куы нæ хъуыст... Уый цы бæркад хæссы, уый 
та ныр уæхæдæг уæхиуыл бавзæрстат... Афтæ у, мæ хуртæ, 
адæймаджы фарныл зайы йæ хойраджы бæркад дæр... 
МИНÆВÆРТТЫ ВÆСТЫ - ÆЛХÆНДЖЫТÆ 
Иу бинонтæн сæ чындздзон чызджы агурæг фæци. Уыцы ха- 
бар, минæвæрттæ сæм нæма æрбарвыстой, афтæмæй хæдзары 
хицауы хъустыл дæр æрцыд, æмæ ныссагъæс кодта: «Чызд- 
жы фæндон дæр куы нæ уаид, уæд нæм сæ минæвæрттæ 
æрбарвитын не сфæнд кодтаиккой, сæ ныфс нæ бахастаиккой, 
фæлæ чызгæрвыстмæ хи бацæттæ кæнын хъæуы. Мæ Камаз 
мын ауæй кæнын бахъæудзæн» 
Дыккаг бон лæг газет æмæ телеуынынадмæ бахаста, йæ 
Камаз кæй уæй кæны, уый тыххæй хъусынгæнинаг, æмæ йæ 
уайтагъд фехъусын кодтой. Æрхæццæ хуыцауыхсæв дæр. 
Чызгджынтæ сæхи æрцæттæ кодтой минæвæртты æрбацыдмæ 
æмæ æнхъæлмæ кæсынц. Изæрафонты сæм æртæ лæджы дуар 
æрбахостой. Мидæмæ сын загътой. Рæбыны сæ æрбадын код- 
той. Уазджыты фысымтæй фæрсæг ничи уыд, æмæ уæд сæхæдæг 
райдыдтой: 
- Мах фехъуыстам, бынтон хæрзтæй кæй нал у. 
- Стæй, дам, разæй дæр цæф у, - бафтыдта дыккаг. 
- О, о, фæсте дæр, - фæрæвдз та, дзурын чи райдыдта, уыцы 
цъынддзаст лæг. 
Хæдзары хицау ма фырмæстæй цы акодтаид, уый нал зыд- 
та. Ныссыр, ныддымст, йæ дзыхы ныхас нал бадт, адон нæ цы 
хынджылæг кæнынц, зæгъын дæр йæ бон нал уыд. Фырадæргæй 
ма йæ бандонæй фестад æмæ сыл нытътъæлланг кодта: 
- Чи стут!? Цы стут!? Цы уæ хъæуы махæй!? 
172 

Уазджытæ хорзау нал уыдысты, сæ бынæт^æй фестадысты, 
аемæ ма сæ хистæр афтæ бакодта: 
- Куыд чи стæм? Камаз ды нæ уæй кæныс? 
Хæдзары хицау, цыма йыл уазал дон бедра æрбакалдтой, 
уыйау фæци. Йæ рæдыд бамбæрста æмæ хорзау нал уыд. Уаз- 
джыты раз æрлæууыд æмæ сæ хатыртæ курыныл фæци. Ахæм 
дæрзæг дзыхыуагæй сæм цæмæн сдзырдта, уый сын бамбарын 
кодта: йæ чызджы фæдыл сæм цы минæвæрттæ æрбацæуинаг 
ис, уыдон сæ кæй фенхъæлдта. Бахатыд сæм, цæмæй йын йæ 
рæдыды хабар макæмæн зæгъой. Фæлæ адæмы æхсæн ницы 
сусæг кæны. Уæлдайдæр, дам, æлхæнджытæ дæр кæд уыдысты, 
чызджы кæдæм ахастой, уыцы хъæуккæгтæ. 
РÆГЪ ЗÆРОНД МÆРДТЫ ТЫХХÆЙ 
Мæрдты бæстæй фæстæмæ ничима æрыздæхт, фæлæ 
адæймаджы зонд æмæ туг ахæм æнкъарæг, æрхъуыдыджын 
сты, æмæ уырдыгæй цынæ хабар фехъусдзынæ. Æрхæццæ нæм 
дзы ахæм дæр: 
Иу лæг уæле йæ зæххон цард зæрондæй фæци æмæ мæрдтыл 
бафтыд. Цас рацыд, чи зоны, фæлæ иуахæмы йæ фырты 
фырт сабийæ тæвд низæй æрбамард æмæ йæ дадайы фарсмæ 
æрæнцад. 
Мæрдты бæсты чызг чындзы нæ цæуы, лæппу ус нæ куры, 
æрыгон зæронд нæ кæны, сывæллон - рæзгæ. Нал байрæзт 
чысыл саби дæр æмæ йæ дадайы уæрагыл бадгæйæ баззад. 
Кæрæдзийæ сын фæхицæн нал ис, уымæн æмæ адджын сты 
кæрæдзийæн. Сæ ацыд, се ’рбацыд иу у. Рухсаг у, зæгъгæ, сын 
цæмæй фæзæгъынц, уый дæр сæ разы иу фынгыл вæййы. Сæ 
дойны суадзынмæ дæр иу цыхцырæгмæ цыдысты. Фæлæ сын 
иуахæмы къаддæр кæнын райдыдта, æмæ лæппу скатай. Уæд 
ын йæ дада афтæ зæгъы: 
- Тыхсгæ ма кæн, дадайы хур. Уый мах зæронд мæрдтыл 
нымад æрцыдыстæм, æмæ нын уæле сæрмагонд фынгтæ нал 
æвæрынц. Фæлæ уæддæр нæ ферох уыдзыстæм. Нæхиуæттæй 
ардæм исчи куы цæуа, уæд нын уыдоны хæрнæгæй хай 
уыдзæн. 
173 

Гъе уымæ гæсгæ ирон адæм алы хæрнæджы фынгыл дæр 
сæрмагонд рæгъæй ссарынц, хиуæттæй раздæр чи фæхъуыд, 
уыдоны ном. 
«ЧЫНДЗ ЦÆРА > 
Иу мæгуырау бинонтæн сæ лæппу ус æрхаста хъæздыг 
хæдзарæй. Чызг йæ уарзондзинады фæдыл ацыд, æмæ йын йæ 
ныййарджытæ йæ фæндоны раз не ’рлæууыдысты. Дзæбæх æй 
сфæлыстой, хорз æм фæкастысты хæдзары дзаумайæ, мулкæй, 
æмæ мæгуыр бинонты цардыл дæр фæзынд. 
Бинонтæ куывтой æмæ сæ чындзмæ, сæ ног хæстæджытæм. 
Бузныг сæ уыдысты æмæ сæ чындзыл бындз абадын дæр нæ уа- 
гътой, фу-фу йыл кодтой. Фæстагмæ сомы дæр «чындз цæра», 
«чындз цæра» кæнын райдыдтой. Чындз дæр йæхи хорзæй 
æвдыста, бинонты хъæр бамбæрста, се ’гъдæуттæ сын кодта. 
Æмæ уый дæр «чындз цæра» сомы кæнын райдыдта. 
КЪÆРНЫХ ÆМÆ ХÆЙРÆГ 
Ирон адæм сæ фидæнмæ цы цæстæй кастысты, уый хорз 
зыны, сæ сабитыл куыд аудыдтой, куыд сæ хъахъхъæдтой, 
уымæй. Кæй зæгъын æй хъæуы, алкæй къухы æппæт не ’фтыд, 
уæдæ æвæгæсæджы, æххормаг æмæ бæгънæджы фыдæй дзы 
чи бабын, ахæмтæ дæр уыд. Фæлæ уæддæр сæ дзæцц, се скаст 
уыдон уыдысты. Уыдоны хъуагæй сæ хъуыры къæбæр нæ цыд, 
сæ уæлæдарæс ногæй нæ ивтой. Сæ удтæ сын хъардтой, сæ 
сæрвæлтау цæттæ уыдысты мæлæтмæ. Уыцы миниуæг æвдыст 
цæуы нæ адæмон сфæлдыстады дæр. Ис дзы иу ахæм æмбисонд, 
къæрных æмæ хæйрæг кæм фембæлынц. Сæ дыууæ дæр 
цæуынц иу хæдзармæ. Къæрных - сæ хъуг давынмæ, хæйрæг - 
сæ сывæллоны уд хæссынмæ. Къæрных фæрсы хæйрæджы, æз 
бахъуыздзынæн æмæ сусæгæй хъуг рафардæг кæндзынæн, фæлæ 
йын ды йæ уд куыд рахæсдзынæ, зæгъгæ. 
- Бацæудзынæн мидæмæ, сывæллоны æртæ хатты 
æрыхснырсын кæндзынæн, кæд ын «цæр», зæгъгæ, ничи зæгъа, 
уæд ын йæ уд рафардæг кæндзынæн. «Цæр» ын кæд исчи зæгъа, 
уæд ыл мæ бар нæ цæуы. 
174 

Бацыдысты хæдзары размæ, дзурынц кæрæдзийæн: «Цу ды 
уал ракæн», «Цу ды уал рахæс». Къæрных бацыд, хъуджы ра- 
кодта, хæйрæг дуармæ лæууы. Бацыд хæйрæг дæр мидæмæ, 
сывæллоны иу хатт æрыхснырсын кодта - ничи йын загъта 
«цæр». Дыккаг хатт дæр æрыхснырста. Къæрных мидæмæ хъу- 
сы - ничи йын зæгъы «цæр», æмæ тыхсы. Æртыккаг хатт дæр та 
æрыхснырста сывæллон... Къæрныхæн йæ зæрдæ нал фæлæу- 
уыд æмæ фырадæргæй ныхъхъæр кодта: «Цæр!», «Цæр!», 
«Цæр!». 
Хæйрæг дæр ныхъхъæр кодта: «Къæрных! Къæрных!». 
Хæйрæг æрбатары, къæрныхмæ рауадысты æмæ йæ 
æрцахстой. 
Къæрных басаст, сæ хъуджы сын кæй давта, ууыл. Загъта 
сын: æмæ йæ акодтаин, фæлæ уын хæйрæг уæ сывæллоны уд 
хаста, æртæ æхснырсты фæстæ йын уæ иу дæр «цæр» кæй нæ 
загъта, уый фыдæй. Æртыккаг æрыхснырсты фæстæ мæ зæрдæ 
нал фæлæууыд, æмæ мæхæдæг ныхъхъæр кодтон: «Цæр! Цæр!» 
Уæд хæйрæг та «Къæрных! Къæрных!» - фæхъæр кодта æмæ 
æрбатары. Мæн æрцахстат... 
Бинонтæ, сæ сывæллоны сын хæйрæгæй кæй фервæзын код- 
та, уый тыххæй хъуг къæрныхæн балæвар кодтой. 
СÆХИ ÆХСÆН ТА ЙÆ АЙУАРДЗЫСТЫ 
Иу хъæуы иу цардæмхиц лæгæн йæ фырттæ ралæгтæ 
сты, хъæуы, районы бацахстой бæрнон бынæттæ. Уæдæ сæм 
хъæздыгдзинад дæр куыд нæ фылдæр кодтаид. Иуæй сæ 
рæстаг куыстæй, иннæмæй адæм козбау кæнынмæ æмхиц сты 
æмæ сæ гæртам лæвары хуызы дæттынмæ тынг арæхсынц. 
Алы æфсæнттæй: мæнæ дæ бынатæн скув, дæ хъæбулы 
райгуырæн бонмæ, дæхиуыл дæр уал азы куы сæххæст, де 
’фсин йæхи цæмæй арæвдауа; дæ фыд кæнæ мад, уый кæнæ 
уыдон мæнæн куыд бавæййынц - мæ фыды мады фыды мады 
фыды хойы лæджы æмхæрæфырт кæнæ къухылхæцæг æмæ 
æндæр бирæ цыдæр аудæнтæ, æввахсдзинæдтæ æрхъуыды 
кæнынц зæвæттæстæрджытæ. Ахæм уавæры дæ сæвæрдзысты 
æмæ ды нæ, фæлæ сæм нæ горæты цæнгæт хид дæр ныхмæ нæ 
175 

фæлæудзæн. Æмæ афтæмæй фехалынц бæрнон бынаты бадæг 
адæймаджы. Сæ быны йæ куы скæнынц, куы йыл фæтых 
вæййынц, уæд та йæ адæмы цæсты æфтауын райдайынц. Цы нæ 
бакæны æвзæрæй, уый дæр сæхæдæг æрхъуыды кæнынц. Æмæ 
адæмы æхсæн сæхи дам-думтæ атауыс кæнынц. 
Ацы лæппутæн дæр райдайæны сæ кад бæрзонд уыд, стæй 
йыл гæртамхъарджыты фыдæй згæ фæхæцыд. Æмæ адæмы 
æхсæн æндæр ныхас нал уыд: хъæу сæхи бакодтой, район дæр - 
афтæ, уæлæмæ дæр ма ивазынц сæхи. Уыцы хабар æрцыд сыхы 
зæронд устыты хъустыл дæр, æмæ сын иу бон, горæтæй чи 
æрыздæхт, ахæм сылгоймаг куы радзырдта, СПИД Ирыстонмæ 
дæр схæццæ, уæд Годзекка ницы бамбæрста, цы у, уымæн æмæ 
афтæ бакодта: 
- Схæццæ уæд... Махмæ та дзы уæддæр ницы æрхаудзæн. 
Уæртæ та йæ Мырзæйы фырттæ сæхи æхсæн айуардзысты. 
БЫНАТЫ БАРДУАГ ФÆТÆРГАЙ 
Иу бинонтæ æндæр хъæумæ лыгъдысты. Сæ зæронд бы- 
наты ма фæстаг хатт скодтой æртæ чъирийы. Сыхæгтæм 
фæдзырдтой. Уыдон сæ Стыр Хуыцауыл, йе сконд зæдтæ æмæ 
дауджытыл, фæндаджы хорзыл бафæдзæхстой. Сæхæдæг дæр 
сæ сыхæгты, сæ цæрæн бынаты тыххæй сæ хорз зæгъинæгтæ 
радыгай фæдзырдтой. Тынг разы уыдысты сæ бынатæй, Бы- 
наты бардуагæй. Йæ быны уыдысты æнæниз, сæ фыдæбоны 
бæркадæй куывдтæ, чындзæхсæвтæ кæнын фæрæзтой. Сæ 
байзæддаг фылдæрæй-фылдæр кодтой, сæ фосы конд æмæ хоры 
тыллæгæй разы уыдысты. 
Фæстагмæ сын сыхæгтæй чидæр бацамыдта: «Кæд уæ Бына- 
ты бардуагæй афтæ райгонд стут, уæд ын хицæнæй сæрмагонд 
æртæ уæливыхы скæнут, бузныджы ныхас ын зæгъут, уæхи йыл 
бафæдзæхсут, æрхатут æм æмæ йæ уемæ уæ ног цæрæнбынатмæ 
ахонут. Бауырнæд уæ, ацæудзæни уемæ». 
Сыхаджы ныхас лидзæг бинонты бауырныдта æмæ, сын 
куыд бацамыдта, афтæ бакодтой. Абалц кодтой сæ ног бынатмæ 
бинонтæ, уæдæ цы уыдаид. Бон-изæрмæ фæцыдысты уæрдæтты 
сæ ласинаг исбонимæ, фосимæ. Изæрмилты ныххæццæ сты сæ 
176 

ног хæдзармæ. Кæрты æрфистæг сты, сæ исбон, фос бафснайд- 
той. Стæй стыр уаты æрæмбырд сты. Ныр æрулæфæм, зæгъгæ, 
куыд загътой, афтæ бинонты хистæр скуывта: 
О, а Бынаты бардуаг, дæ хорзæх нæ уæд, нæхи дыл 
фæдзæхсæм. 
Уыцы рæстæг хæдзары æддаг дуары хъæр фæцыд. Бинонтæ 
фæджихау сты, иууылдæр стыр уаты куы стæм, уæд ма æддæмæ 
чи ацыд, дуар мæсты æхгæд чи акодта. Кæстæртæ кæртмæ рау- 
адысты, фæлæ дзы никæй федтой. 
-Уый нæ раздæры цæрæн бынаты бардуаг уыд, - сагъæсгæнгæ 
загъта хистæр. - Абоны даргъ æмæ тыхст фæндагыл æгæр 
бафæлладтæн æмæ йæ немæ кæй ракодтам, уый мæ æрбайрох. 
Амы бынаты бардуагыл нæхи кæй бафæдзæхстон, уый йын 
фæхъыг, æмæ тæргайæ йæ зæронд бынатмæ ацыд. 
МÆ БЫНАТЫ ДÆР УЫМÆН НÆ ДÆ 
Хицаумæ йæ уæлдæр хицауад фæдзырдтой æмæ йæм дзы хорз 
æркастысты. Мæсты æмæ уæнтæхъилæй æрбаздæхт фæстæмæ. 
Йæ кабинеты йæ къæлæтджыныл раджы æруагъта йæхи, фæлæ 
йæм афæрсыны охыл йæ дæлбар кусджытæй йæ ныфс ничи 
хаста. Фæстагмæ Ботто йæхи фæфидардæр кодта æмæ афтæ: 
- Алæ-ма, уæд та фæтыхст. Æз æй абæрæг кæнон. 
Ботто æнæуый дæр æргомдзырд у, хицауæн дæр нæ бары, уай- 
тагъд ыл йæ ныхас ныццæвы, рæстдзинадыл тохгæнæг у. Хица- 
уы йæ кабинеты баййæфта тынг æгъуызæй. Йæ сæр сисынæн 
дæр нал уыд. Ботто дзы йæ уæндон ныхæстæй ныфс бауагъта, 
æмæ йын фенцондæр. Уæлдæр хицауад ыл куыд «абырыдыс- 
ты», уыцы хабæрттæ йын райдыдта дзурын. 
- О, фæлæ, мæнæ нæ алкат расыгæй йæ усы сæр аскъуыд- 
та æмæ милицæмæ бахаудта, уым та æз цы аххосджын дæн?! - 
фæстагмæ уынæргъгæ афтæ бакодта. 
- Æмæ сын афтæ зæгъын хъуыд, афтæ! Æз дæ бынаты куы 
уыдаин, уæд афтæ лæмæгъæй мæхи нæ равдыстаин. Хъæбæр 
сæм фæлæууыдаин. Æмæ нымайын райдыдта, цытæ сын загъ- 
таид, уыдон. Хицау арф ныуулæфыд æмæ сдзырдта: 
- Афтæтæ кæй дзурыс, мæ бынаты дæр уымæн нæ дæ. 
177 

ХЫЛ СЫН РАКЪАХТА 
Цард æмæ уыд авд æфсымæры. Уыдонæй æхсæз уыдысты 
хæрзæгъдау æмæ хиуылхæцгæ. Æвдæм - схъæл, тæппал æмæ 
фыд-зонд. Иуахæмы та кæимæдæрты хыл ракъахта. Æмæ йæ 
куы æрнадтой, уæд æфсымæртæ йæ сæрыл рахæцыдысты. Хылы 
æхсæзæй дæр фæмард сты. Фыд-зонд æфсымæр та æвыдæй баз- 
зад. Йæ æхсæз æфсымæры мæрдты цур бады æмæ хъарæггæнгæ 
кæуы: 
- Ныр æз уæ разы цы аххосджын дæн? Хыл уын ракъахтон, 
æмæ дзы сымах хыл кæнын нæ базыдтат... 
ФÆСТÆЗАД НАНА 
Зæронд Нанамæ йæ фырты чызг æмæ лæппу æруырдыг сты 
æмæ йæ радгай къахæн фарст кæнынц, чи дзы кæцæй равзæрд, 
уымæй. Ус сын алы æфсæнттæ кæны, фæлæ йæ куынæуал æмæ 
куынæуал уагътой, уæд сын афтæ: 
- Мæнæ Батик къулы хуынкъæй рахаудта, Зæли, дæу та 
уалдзæджы дæлæ фæзы дидинджыты астæу ссардтам. 
- Чызг æмæ лæппу кæрæдзимæ хъуыддагхуызæй бакастыс- 
ты, сæ сæртæ батылдтой, æмæ Зæли афтæ: 
- Нана куыд фæстæзад у. 
- О! Рагацау схуыссы æмæ, телевизорæй цытæ февдисынц, 
уыдон нæ фены. 
- Худинаг у, бацамонын ын хъæуы, сывæллæттæ кæм æмæ 
кæд вæййынц, уый, - мæтгæнгæ бакодта Зæли. 
ДÆ ХÆЛАФ ТБЛЫЛ АУЫГЪД УЫД 
Хæсты фæстæ мæгуыр азты адæм алцæмæй дæр тыхст уы- 
дысты. Нæ фаг кодта хæлц, уæлæдарæс, кусæнгарз, арæзтадон 
æрмæг. Фæлæ уæддæр рæзгæ фæлтæрæн се ’ргом здæхтой 
ахуырмæ. Иу сывæллоны дæр скъолайæ цух кæнын нæ уагъ- 
той. Ахуыргæнджытæ дæр уæлдай иузæрдиондæр уыдысты 
сæ кæстæртыл, разæнгардæй архайдтой рæзгæ фæлтæры раст 
хъомыладыл, фылдæр зонындзинæдтæ сын радтыныл. Æмæ 
ма иу урок кæнæ бон æнæ исты æфсонæй фæцух кæн - дæ 
178 

ныййарджыты дын скъоламæ æркæнын коДтаиккой. Фæлæ 
æнæфæцухтæн дæр фадат æмæ амал нæ уыд уæды тыхст царды, 
стæй сывæллон рынчын дæр зоны. Æмæ дæ уæд дзуапп дæттын 
бахъæудзæн ахуыргæнæджы раз. 
Иуахæмы фæцух кодта Дабег дæр. Уый размæ бон изæрырдæм 
йе ’мбæлттимæ цæугæдоны былмæ ацыд. Уым хъазыныл фæци 
æмæ йын йæ хæлаф сыгъдæгæй бахъахъхъæнын нæ бантыст - 
згъоргæ-згъорын фæкалд æмæ цъыфы ныххауд. Сæхимæ куы 
ссыд, уæд ма йын æй йæ мад бæргæ ныхсадта, фæлæ æхсæвы нæ 
бахус. Хуылыдзæй йæ куыд хъуамæ скодтаид, дыккаг хæлаф та 
уымæн нæ уыд æмæ йын цы нæ цухгæнгæ уыд - æнæхæлафæй 
скъоламæ чи цæуы. 
Дыккаг бон æй ахуыргæнæг æрфарста: 
- Дабег, знон цæмæн фæцух кодтай ахуыртæ? 
Лæппу ахуыргæнæгæн æргомæй радзырдта йæ мæгуыры бон. 
Ахуыргæнæг ыл баууæндыд - зыдта, йæ хъомылгæнинæгтæй 
сайгæ ничи кæны. Фæлæ та Дабег куы фæцух кæнид, æмæ та йæ 
ахуыргæнæг куы æрфæрсид: 
- Дабег, знон дæр та дæ хæлаф æхсад у ыд? Ахуырты цæу ы л нæ 
уыдтæ? 
- Мæ хæлаф нæ, фæлæ дæ хæлаф, - дзуапп радта Дабег. 
- Уый та куыд? - бадис ахуыргæнæг. 
- Куыд, куыд? Скъоламæ уæ рæзты æрцæйцыдтæн, кæсын 
æмæ уæ кæрты дæ хæлаф телыл ауыгъд. Ахъуыды кодтон: 
зæгъын, ды дæр абон скъолайы нæ уыдзынæ, æмæ фæстæмæ 
нæхимæ аздæхтæн. 
БАНЫГÆДТА ЙÆ 
Фыд йæ хистæр фырты чысылæй фæстæмæ алы хъуыддагæй 
скъулбадæг кодта. Цы хуыздæр скæна, цы адджындæр бахæра, 
цы хуыздæр рæвдыд фена, цы фылдæр ахъаза, цас къаддæр 
бафæлмæца, бакусайыл æй ауагъта. Æмæ лæппу, куыд стырдæр 
кодта, афтæ налатдæр, æгоммæгæсдæр, æдзæсгомдæр кодта. 
Фæстагмæ йæ фыды йеддæмæ никæмæ уал хъуыста, бинон- 
ты, хиуæтты, сыхæгты ницæмæ уал дардта. Цыбыр ныхасæй, 
къухæй фæхаудта. Лæппуйы уаг фыды зæрдæмæ дæр нал цыд, 
179 

æмæ-иу йемæ зæрдæйæ-зæрдæмæ арæх аныхас кодта. Цыма-иу 
фæцъула, хорз зонд æм æрцыд, афтæ-иу æм фæкаст æмæ йын- 
иу йæ уæхскыл йæ къух æрæвæргæ, афтæ бакодта: 
- Афтæ, афтæ, лæппу. Мæ ныгæнын дæумæ кæсы... 
Фæлæ уæддæр лæппуйæн йæ къух, йæ зонд хорзæрдæм нал 
арæхстысты. Хуыскъастæуæй бахъомыл, йæ домæнтæ та бирæ 
уыдысты æмæ давыныл фæцалх. Иуахæмы милицæмæ дæр ба- 
хауд. Фыд йемæ куы фембæлд, уæд ыл сбустæ кодта: 
- Уый цы бакодтай, лæппу? Куы нæ фæхудинаг кодтай. 
Баныгæдтай мæ. 
- Баба, æмæ уæддæр афтæ куы дзырдтай, мæ ныгæнын 
дæумæ кæсы, зæгъгæ, - уыд йæ дзуапп фыртæн. 
НЫХХАТЫР ЫН КОДТА 
Куырттаты комы Уæллаг Къорайы сæрмæ ис Æвзæндаджы 
бардуаджы кувæндон. Кæддæр æм иу туджджын, йæ къух 
æнæбары кæмæдæр кæмæн аирвæзт, ахæм лæг йæ тæригъæдтæ 
сыгъдæг кæнынмæ цыд. Кæмæндæр йæ фæнд раргом кодта, æмæ 
йыл уый гадзрахатæй рацыд: кæимæ фæтуджджын, уыдонæн 
хабар фехъусын кодта. 
Лæг кæй амардта, уый æфсымæр уайтагъд йæ тугисынмæ 
атагъд кодта æмæ туджджыны разæй фæци кувæндонмæ. 
Йæ бæх æрхы бамбæхста, йæхæдæг та кувæндонмæ æввахс 
дуры аууон æрæмбæхст. Уалынмæ туджджын дæр фæзынд. 
Алырдæм аракæс-бакæс кодта, стæй систа йæ кувинæгтæ, йæ 
хæцæнгарз зæххыл æрæвæрдта. Æфсымæр æм ныхъхъавыд 
дураууонæй, фæлæ йæхиуыл фæхæцыд, кувын уал æй бауадзон, 
зæгъгæ. Туджджын йæ зонгуытыл æрлæууыд æмæ Хуыцауæй, 
Æвзæндаджы бардуагæй хатыр куры, мæ къух кæмæ аирвæзт, 
уый бинонты мæгуырдзинадмæ цæйнæфæлтау кæсон, мæ мыг- 
гаг тугфиддон уа, фæлтау мын мæ цард айсут, зæгъгæ, æнæбары 
бæллæх бакодтон, æмæ мыл уæ цæхæр æркалут. 
Тугисæг арф ныхъхъуыды кодта лæджы ныхæстыл æмæ 
йæхицæн загъта: «Ай кувæндоны бын рæстытæ дзуры, 
æвæццæгæн, æмæ йæ фыдракæндыл йæхæдæг махæй къаддæр 
нæ риссы». Йе ’мбæхст бынатæй йæхи равдыста. Туджджын 
æй куы ауыдта, уæд йæ хæцæнгарзмæ февнæлдта. «Æруадз дæ 
180 

хъыримаг! Æз ардæм дæу марынмæ ссыдтæн* фæлæ мын мæ 
зæрдæ дæ кувыны ныхæстæ фæцагайдтой. Хатыр дын кæнын 
дæ фыдракæнд. Барæй йæ нæ бакодтай. Иу у нæ рыст, нæ мæт, 
аемæ йын иумæ æнцондæрæй ис бафæразæн». Уый тыххæй 
уым, кувæндоны бын, ард бахордтой, кæрæдзийæ æфсымæртæ 
загътой. 
АДÆЙМАДЖЫ ЦАРД-ЦÆРÆНБОНТÆ 
Дзæвгар фæцард адæймаг. Бирæ фыдæбæттæ бавзæрста, 
бирæ цины бонтæ йыл скодта, Йæ цардвæндаг кæм лæгъз уыд, 
кæм та - гуыргъахъ æмæ тæссар. Æмæ дзы кæд фæкалдаид, кæд 
ахаудаид, уый бæрæг нæ уыд. Фæлæ йыл кæронмæ фæцыд. 
Æмæ йæ ныр Дунескæнæг йæхимæ айста. Хуыцауы раз куы 
бæлæууыд, уæд ма йæ уый иу хатт йæ цардвæндагмæ фæстæмæ 
ракæсын кодта. Лæг бæрзондæй бынмæ кæсы æмæ лыстæг 
змисæй æмбæрзт зæххыл уыны дыууæ фæды. 
- Уыдонæй иу мæ фæд у, æвæццæгæн. Уæд иннæ та кæй фæд 
у? - фæрсы Хуыцауы. 
- Иннæ та - мæ фæд, - зæгъы йын Хуыцау. - Æз дæ 
цардвæндагыл æдзухдæр дæ фарсмæ уыдтæн. 
Лæг ныхъхъуыды кодта. Биноныгдæр ныккаст йæ 
цардвæндагмæ æмæ бафиппайдта: фæдтæй иу ранæй-рæтты 
цыдæр æрбавæййы - нал фæзыны. 
- Æмæ уæд фæдтæй иу ранæй-рæтты цæмæн аскъу ыйы? - ба- 
фарста та Хуыцауы. 
- Уæд-иу уыдысты дæ царды тыхстдæр, дæ зындæр 
рæстæджытæ. 
- Æмæ мæ-иу уæд иунæгæй фæуагътай? - фæцæттæ та лæг. 
- Нæ! Уæд дæ-иу мæ хъæбысы хастон. 
УС НАА РАКУРДЗÆН 
ИуХуыцауыскондлæджыæнæуæрстадæмæй-сылгоймæгтæй 
хорз хай нæ фæци. Фыдсыл, схъиуд æмæ алцæмæ дæр фаухæссæг, 
домаг, рæдæнг цардæмбал æй йæ хъуыры нарæгмæ скодта. 
Фæлæ йын цы гæнæн уыд - йæ цард чи халы, йæ цот æнæфыд 
чи кæны. Æмæ фæрæзта йæ уавæрæн. 
181 

Рæстæг куыд цыд, афтæ ус асдæр кодта, æмæ йыл низтае 
тых кæнын райдыдтой. Йæ фæлдурæджджын удыкондыл ма 
бафтыд хъæрзын æмæ тъизын, хи буц кæнын. Уæд дын иу бон 
йæ лæгмæ куы бауырдыг уаид: 
- Нæ лæг, гъе нæ лæг, ныр дын æз куы æрбамæлин, уæд ус 
нал ракурис? 
Лæг æм комкоммæ ныккаст, йæ сæры та цы фæмидæг, уый 
раиртасыны охыл. Фæлæ йын ницы бамбæрста æмæ сдзырдта: 
-Нал! 
- Нæ, сайгæ мæ кæныс, - загъта ус, фæлæ йæ цæсгомыл бæрæг 
уыдис, йæ лæджы дзуапп ын æхсызгон кæй уыдис, уый. 
- Мæ Хуыцауы стæн, нæ дæ сайын. Дæу чи бавзæрста, уый ма 
сылгоймаджы æмгæрон æввахс куыд хъуамæ æрцæуа. Æдылы 
æнхъæл мын дæ! 
АТАБИТÆ 
Раджы кæддæр Стыр Дыгуры хъæуы Атабиты мыггагæй цард 
фондз æфсымæры. Уыдысты хъаруджын æмæ фидар фæсивæд. 
Иуахæмы сыл æвирхъау низ бахæцыд. Низ хæцгæ уыд, æмæ 
сæм хъæубæстæй æввахс ничиуал цыд, æмбырдтæ кодтой, цы 
сæ фæкæнæм, зæгъгæ. Чи загъта доны сæ бакалæм, чи загъта 
стыр былæй сæ акалæм, чи - арты сæ басудзæм. Уæд Атабиты 
чысыл Атаби сæ сæрыл куы рахæцид. Загъта: «Доны дæр сæ нæ 
бакалдзыстут, былæй дæр сæ нæ акалдзыстут, арты дæр сæ нæ 
басудздзыстут». Æмæ сæ йæ зæронд бæхыл хæссын райдыдта 
Тæгæр-бæрзондмæ, хъамылæй сын мусонг сарæзта, фæлмæн 
фæсалæй - лыстæн. Æмæ сын уырдæм хæринаг хаста. 
Уыцы рæстæг Урс хохы цардысты Нацаубитæй æртæ 
æфсымæры æмæ иунæг хо. Æфсымæртæ хæтæнты уыдысты 
æмæ сæ фæндаг Атабитыл ракодтой. Сæ хомæ куы ссыдысты, 
уæд ын стыр тæригъæдимæ радзырдтой, цы зын уавæры сæ фед- 
той, уый. Сæ низæй, дам, се стонг фæкарздæр. Хо баздæхт æмæ 
æхсæвæй-бонмæ туаг къуымæл (уæрас) æмæ фæлмæн дзултæ 
фæфыхта. Райсомæй сæ кæстæр æфсымæрæн Атабитæн бар- 
выста. Уый сын сæ мусонгмæ бахизæны æрæвæрдта æмæ сæм 
182 

бахъæр кодта: «Атабитæ, уе стонг басæттут, донæй бафсæдут». 
Æмæ рæздæхт. 
Рынчын æфсымæртæй иу федта, хохы цъассæй калм куыд ра- 
хылд, къуымæлы къæртайы йæ сæр нытътъыста æмæ къуымæл 
куыд цъырдта, уый. Къуымæлæй куы ныттыппыр, уæд йæ 
хуынчъы нал цыд æмæ та фæстæмæ къæртамæ æрбабырыд. Йæ 
уæлдай къуымæл æм йæ хуылфæй скалдта, æмæ йæ хуынчъы 
ныллæсыд. Сæйгæ рынчын дзуры йе ’фсымæртæм: «Сыстут - 
ма! Хуыцауæй адзал куырдтам æмæ нын æй дæтты!...» Æмæ 
æфсымæртæн хабар радзырдта. 
Сæйгæ æфсымæртæ æмхуызонæй банозтой калмы маргæй 
хъæстæ къуымæл æмæ сæхи хуыздæр æнкъарын райдыдтой, сæ 
буары гæбæр азгъæлд. Дзултæ бахордтой, æмæ се стонг басаст. 
Нацаубитæм æрцыдысты, сæ хойæ сын сæхицæн загътой хо, 
сæхæдæг Стулийы æфцæгыл Асымæ ахызтысты. Стыр Дыгуры 
хъæубæсты æхсæн цæрын сæхицæн аккагыл нал банымадтой 
æмæ уым цæргæйæ баззадысты, асыйæгтæ систы. 
ХÆЙРÆГ ÆМÆ ДЗБДЫР 
Хæйрæг, дам, цæстыфæныкъуылдмæ æрбатары вæййы. 
Бирæгъ та дзагъырдзаст у, йæ цæстытæ арæх нæ ныкъулы æмæ 
хæйрæджытыл дæр цуан кæны. Гъе ’мæ та, дам, иуахæмы 
бирæгъ дзагъырдзастæй хæйрæджы æрбасырдта. Гъа ныр æй 
баййафа æмæ ацахса, афтæ дзедырджынмæ æрбахæццæ, æмæ 
дзедыры къутæртæ йæ къæхтыл тыхсын райдыдтой, размæ йæ 
æнцонтæй нал уагътой. Æмæ хæйрæг аирвæзт. 
Хæйрæг бирæгъæй куы сæнæмæт, уæд дзедырмæ æрбацыд 
æмæ йын афтæ: 
- Ды мæ бирæгъæй фервæзын кодтай, ды дæ мæ ирвæзынгæ- 
нæг, æмæ дыл мæ арфæ æрцæуæд. Мæ арфæ та у: сæрдæй- 
зымæгæй дæ хуыз ма ив - цъæх дар миты бын дæр. 
ÆЦÆГÆЛОНЫ ФАГ СÆМ НАЛ ИС 
- Цымæ ирон адæм æцæгæлонмæ ахæм хорз цæстæй цæмæн 
кæсынц? - фæрсы Атто Биттойы. 
183 

- Ау æмæ уый нæ зоныс, Атто? - Уазæгуарзон сты, сæ цæхх, 
сæ кæрдзын хæлæг никæмæн кæнынц. Ахæм у сæ удыхъæд, 
- дзуапп радта Битто. 
- Нæ, мæ хæлар, Битто, ам арфдæр ис хъуыддаг. Сæ маст, 
сæ хæрам сæхи мидæг кæрæдзиуыл ныккалынц, æмæ сæм дзы 
æцæгæлонæн ницыуал баззайы. 
МÆГУЫР ЛÆДЖЫ ПУТ СЫГЪЗÆРИН 
Иу паддзах ма, дам, йæ фырхъалæй цы акодтаид, уый нал зы д- 
та æмæ ахъæр кодта: «Йæ ныхæстыл мын гæды дзурыс, зæгъгæ, 
чи зæгъын кæна, уымæн мæ паддзахады æмбис ратдзынæн». 
Уæд æм иу дзабырхуыйæг куы бацæуид æмæ йын гæды 
ныхæстæ кæны: 
- Абондæргъы арвы скъуыдтытæ хуыйын... 
Паддзах æй фæурæдта: 
- Хуыд дын нæ фесты, афтæмæй мæм цы æрбасхъæл дæ? 
Æрдæбонсарæй йе скъуыдтытæй уаргæ куы кæны. 
Дзабырхуыйæг ма цы загътаид, уый нал зыдта æмæ 
сæргуыбырæй рацыд. 
Фосы фæстæ чи рафтыд, ахæм фыййау дæр йæ амонд 
бафæлварын сфæнд кодта. Цы гæдыныхасæй йæ фæрæдийын 
кæна, ууыл дзæбæх ахъуыды кодта æмæ йæм бацыд: 
- Мæ фыд дæр фыййау уыд, - дзуры паддзахæн, æмæ уый 
мæн хуызæн лыстæджытæ нæ уыд. Ам дæ галуанты дæр нæ ба- 
цыдаид. 
Лæдзæг та йæм ахæм стыр уыд æмæ-иу дзы мæйрухс æхсæв 
арвыл стъалытæ ракъуыр-бакъуыр кодта: 
- Дæ фыд дæр ницы æмæ дæхæдæг дæр. Цæугæ дæ 
фосрæгъаумæ! 
Иуахæмы йæм бацыд иу мæгуыр лæг æмæ йæм дардæй дзуры: 
- Паддзах, мæ хæс исынмæ æрбацыдтæн. 
- Цавæр хæс! - фæтъæлланг ыл кодта паддзах. 
- Дæ фыд мæ фыдæй пут сыгъзæрин æфстау райста, æмæ сæ 
бадзырдмæ гæсгæ йæ фидыны рæстæг æрхæццæ. 
Паддзах фырмæстæй рафыхт æмæ фæхъæр кодта. 
184 

- Гæды дзурыс! Мæ фыд никæмæй ницы дардта, афтæмæй 
амард. 
- «Гæды дзурыс», «гæды дзурыс» загътай, - сцин кодта 
мæгуыр лæг, - дæ паддзахады æмбис мæн. 
Мæгуыр лæгмæ паддзахады æмбис не ’рхаудта, фæлæ йын 
«йæ фыды хæс» радтыныл паддзах сразы, кæй йыл фæтых, уый 
тыххæй. 
НЫР ТА МÆХИЦÆН ТÆРИГЪÆД КÆНЫН 
Дыууæ нæлгоймаджы, дыууæ хорз зонгæйы æнæнхъæлæджы 
хæрхæмбæлд фесты æмæ кæрæдзийыл цинтæ кæнынц, 
кæрæдзийы сæ царды хабæрттæй фæрсынц. Иуæн дзы йæ 
цардæмбал афæдзы размæ амард, æмæ йын йæ хъаст кæны: 
- Зоныс, мæ хæлар, цалынмæ не ’фсин удæгас уыд, уæдмæ 
йæм мæстæй хæлдтæн, нæ мызд цы фæкæны, зæгъгæ. Ныр та 
йыл дис кæнын, куыд-иу сæ сфаг кодта, алцæуыл дæр куыд 
æххæссыд! 
- Уæдæ æз та, - дзуры иннæ нæлгоймаг, - мæ цардæмбалы 
куы куырдтон, уæд мæхимæ хæлæг кодтон, ахæм хæрзуынд, 
хæрзуд адæймаг мын кæй бакуымдта, уый тыххæй, ныр та... - 
арф ныуулæфыд - ныр та мæхицæн тæригъæд кæнын, ахæм ус- 
бирæгъимæ чи цæры... 
МАДЫ ЦÆФ НÆ РИССЫ 
Фыдæй сидзæр - æрдæг сидзæр, мадæй сидзæр - бынтон 
сидзæр - фыдæлтæй ахæм хъуыды хуымæтæджы нæ баззад. 
Мады рæвдыдæн æмбал нæй, йæ цæф нæ риссы, йе ’лгъыст нæ 
цæуы. Гъе æмæ уыцы хорздзинæдтæй æнæхай фæци иу хæрз - 
æвзонг лæппу - йæ мад æрбамард. 
Фыд йæ цардæмбалыл тынг фæрыст, фæлæ рæстæг æппæт 
дæр дзæбæх кæны: дыккаг ус æрхаста. Лæппуйы зæрдæмæ уый 
нæ фæцыд, æмæ сын мæстытæ кæнын райдыдта. Уæлдайдæр 
йæ фыдыусæн. Ус ын райдайæны фæрæзта, стæй йæ нæмын 
райдыдта. 
Иуахæмы фыдыус æхсæвы куы æрфынæй, уæд æм фыны 
лæппуйы мад рацыд æмæ йæм дзуры: 

- Зонын æй, мæ лæппу дын мæстытæ кæны, иунæг мын уыд, 
æмæ йæ мæхæдæг скъулбадæг кодтон. Ранæмыс æй, æмæ дын 
мæнæ мæ рахиз къух. Уымæй-иу æй цæв, мады къухы цæф нæ 
риссы... 
Фыдыус фырадæргæй фехъал æмæ нал бафынæй. Фæсмон 
æм æрцыд, йæ лæджы сидзæр лæппумæ йæ къух кæй систа, уый 
тыххæй, æмæ йæхицæн ард бахордта, сывæллонмæ тызмæг ны- 
хас дæр кæй нал скæндзæн. 
ПОЛИТИКОН ЦАРДÆЙ 
Алы адæймаг дæр фæд уадзы. Чи - йæ бинонты царды, 
чи - хъæубæсты, комбæсты, республикæйы, паддзахады, стыр 
лæгтæ та - дунейы мидæг. Ленин, Сталин, Хрущев, Брежнев 
æмæ Ельцины тыххæй та адæмы æхсæн ахæм хъуыды ныф- 
фидар: Ленин, дам, царды равдыста паддзахадæн дзыллæты 
бон разамынд дæттын кæй у, Сталин - иу лæджы бон дæр кæй 
свæййы, Брежнев - паддзахадæн разамынд ма дæтт, афтæмæй 
дæр кæй цæрдзæн, Ельцин - иу сæлхæр фысы фæстæ дзуг сæхи 
рындзæй куыд акалынц, афтæ, цы кæны, уый чи нæ зоны, ахæм 
адæймагæн дæр Советон Цæдисы хуызæн тыхджын паддзахад 
фехалын йæ бон кæй у, уый. 
ДÆХИ ФЫРТТÆЙ ЦÆУЫАНÆ РАСОМЫ КОДТАЙ? 
Фæлахс зæронд ус æруатон. Фæлæ ма уæддæр йæ уæнгты хъ- 
ару ис: йæ хуыссæны рабады, паддзах фистæгæй кæдæм цæуы, 
уырдæм дæр лæдзæджы æххуысæй бацæуы, йæхæдæг йæхи 
æхсы! Йæ зонд йæхимæ ис, æрмæст ыл рохзæрдæ бафтыд, æмæ 
йæ хатт йæ зæгъинæгтæ дæр æрбайрох вæййынц, кæнæ, чы- 
сыл раздæр цæуыл дзырдта, уый та сног кæны. Мæнæ ныр дæр 
стыхст: сæ дыккаг хæдзарæй йæм рынчынфæрсæг æрбацыдысты, 
лæварæн ын цы сæрбæттæн æрбахастой, уый йæ нывæрзæны арф 
бавæрдта, ныр æй нал ары. Йæ хуыссæны рабадт, йæ нывæрзæн 
сфæйлыдта - хæйрæг æй йæхимæ фæхаста. «Чындзы зæрдæмæ 
дæр куы фæцыд, æвæццæгæн, æй уый систа», - фæдызæрдыг ус. 
- Чындз. О, чындз! Ардæм ма рацу - ахъæр кодта иннæ 
хатæнмæ. 
186 

- Цы кæныс, Нана? - йæ уæлхъус алæууыд чындз. 
- Мæ ног сæрбæттæн мæ нывæрзæн æвæрд уыд æмæ цыдæр 
фæци. Дæу йеддæмæ мæ хуыссæнтæм ничи æвналы. Ды йæ нæ 
систай? 
- Мæ мард фен, кæд исты систон, Нана, - батыхст чындз. 
Дыккаг бон дæр та зæронд усæн йæ сæрбæттæн йæ зæрдыл 
æрлæууыд. Ацагуырдта та йæ, фæлæ никуы æмæ ницы. Йæ 
зæрдæ тынгдæр фехсайдта йæ чындзмæ. Æрбакодта та йæ 
йæхимæ. 
- Чындз, мæ сæрбæттæн нæ арын. Иубон цыдæр уæлæнгай 
сомы ракодтай, кæд æй нæ систай, уæд ма карздæр сомы 
ракæн. 
- Уæд сывæллæтты фыд амæла, кæд исты систон! - йæ 
фыртæй йын басомы кодта чындз, кæд мыл не ’ууæндыс, уæд, 
зæгъгæ. 
Ус исдуг ницы сдзырдта. Стæй мæстыйæ срæцыгъта: 
- Æмæ дæхи фырттæй цæуылнæ расомы кодтай?! 
Æртыккаг бон зæронд ус æдыхстæй йæ нывæрзæны йæ 
сæрбæттæн бацагуырдта, æмæ йын гобанæй сынтæгæмбæрзæны 
бын разынд. Йæ чындзмæ фæдзырдта æмæ дзы хатыр ракуырдта. 
ХЪÆДДЗАУ ÆМÆ УДХÆССÆГ 
Цард æмæ уыд мæгуыр лæг æмæ йæ ус. Лæг хъæдмæ цыд йæ 
иунæг бæхыл, суг ласта æмæ йæ уæй кодта. Уымæй дардта йæ 
бинонты. Ус хъомыл кодта йæ бирæ цоты, хæдзары зылдтытæ 
æмæ цæхæрадоны куыстытæ, хæринаг кæнын дæр уый хæс уы- 
дысты. 
Хъæддзауы куыст уæззау у. Фæллад дзы лæг. Уымæй- 
хæрдхъуагæй. Хъæддзауы бафсадын та æнцон хъуыддаг 
нæу. Зыдхæрд чи фæкæны, уымæй дæр афтæ куы фæзæгъæм: 
«Хъæддзауы хæрд кæны», кæнæ «хъæдæй æрхæццæ дæ, дæ 
хæрын фæсабырдæр кæн». Гъе æмæ дын иу изæр хъæддзау йæ 
цардæмбалæн куы бакой кæнид: «Иу райсом ма мын æнæхъæн 
гогызы мард мемæ нывæр. Дæттын дзы куыд никæмæн бахъæуа, 
афтæ йæ хъæды мæхæдæг иунæгæй бахæрон. Кæд ме ’фсис 
базонин». 
187 

Ус ныхъхъуыды кодта æмæ йын афтæ: «Тæккæ райсом дæр! 
Уартæ ма кæркдонæй гогыз рахæсс, аргæвд æй. Æз сывæллæтты 
бафынæй кæнон, куыд ницы базоной, афтæ, æмæ дын æй 
райсоммæ сцæттæ кæндзынæн». 
Райсомæй боныцъæхтыл ус йæ мойы ацæттæ кодта хъæдмæ, 
йæ хызыны æнæхъæн фых гогызимæ, нуры æмæ æндæр хæрынæн 
бæзгæ кæрдæджытæ. Лæг ацы хатт зæрдæрайæдæр атындзыдта 
йæ куыстмæ. Иудзæвгар куы афыдæбон кодта, уæд йæ зæрды 
æрæфтыд сихор скæнын. Иу фæзран бæласы бын æрæвæрдта 
йæ фынг. Йæ фарсылдаргæ кард йæ агъудæй сласта æмæ 
гогызæй егъау хæйттæ æркодта. Гогызы фыдæй цалдæр адджын 
комдзаджы ку ы акодта, уæд æвиппайды чидæр йæ разы алæуу ы д. 
Растдæр зæгъгæйæ, йæ разы кæйдæр къæхтæ февзæрдысты æмæ 
йæм уæларвæй æрдзурæгау æрдзырдта: 
- Демæ мæ сихор кæнын бауадз!... 
Лæг фæджихау, стæй рамæсты, йæ гогыз ын иунæг йæхицæн 
бахæрын кæй нæ уадзынц, ууыл æмæ фæхъæр кодта: 
-Нæ! 
Уыцы дзуапмæ курæджы къæхтæ цыдæр æрбаисты. Æмæ та 
лæг гогызы мардмæ дыууæ къухæй æрæвнæлдта. Бирæ йын дзы 
нæ антыст, афтæ та йæ разы бæхы къæхтæ февзæрдысты. Æмæ 
йæм барæг уæлеауæй дзуры: 
- Демæ мæ сихор кæнын бауадз! 
Уымæн дæр та лæг «нæ» загъта, æмæ бæхы къæхтæ йæ 
барæгимæ цыдæр æрбаисты. Иу чысыл рæстæгмæ лæг йе ’муд 
æрцыд æмæ та гогызы фыдæй дзаджджын комдзæгтæ нык- 
кодта. Æмæ та мæнæ диссаг: йæ разы февзæрдысты мæллæг, 
лыстæг къæхтæ. Лæг сæм джихæй кæсгæйæ аззад: уæлæмæ- 
уæлæмæ сыл йæ цæстæнгас схаста, æмæ гуырæй, цæсгомæй 
дæр - мæрдтæй исгæйы хуызæн. Фæтæригъæд ын кодта, 
сдзурын дæр æй нал бауагъта, æрбадын æй кодта йæ фарсмæ. 
Æмæ гогызмæ иумæ æрæвнæлдтой. Чысыл фæстæдæр уазæг 
фысымæн афтæ бакодта: 
- Æз чи дæн, уый зоныс? 
- Нæ зонын. 
188 

- Æз Удхæссæг дæн. Сихор дæ фыццаг чи Лгуырдта, уый та 
Хуыцау уыд, дыккаг - Уастырджи. Сæ дыууæйы дæр дæхимæ 
фæхъыг кодтай, фæлæ дæ мæ хорзæх куы уа, уæд мацæмæй 
тæрс. 
Лæг ма хæрдыл уыд, хæлиудзыхæй йæм хъуыста æмæ 
хъуыста. 
- Ды мæнæн «нæ» нæ загътай, æмæ дын æз уый тыххæй 
хъуамæ хорзы бацæуон. Абонæй фæстæмæ ды мæн иннæ 
адæмæй хъауджыдæр уынын райдайдзынæ æмæ рынчынты 
дзæбæх кæндзынæ. Рынчынæн-иу æз йæ дæлфæдтæм куы ба- 
дон, уæд уымæн йæ хос уыдзæн мæнæ ацы хус кæрдæджыты 
фыхдон. - Æмæ йæм радта хус кæрдæджыты баст. - Бирæ 
кæнын дæ дзы нæ хъæудзæн, хæрзчысыл. Рынчынæн æз йæ 
еæры æрдыгæй куы бадон, уæд уымæн хос нал ис, æмæ-иу 
уыцы хæс дæхимæ мауал райс. 
Уыцы ныхæстимæ удхæссæг цыдæр æрбаци, æрбадæлдзæх. 
Лæг сæхимæ фæллад æмæ рыст зæрдæимæ æрыздæхт. Йæ ус 
йæ размæ рауад æмæ катай кæны: «Нæ лæг, нæ кæстæр цыдæр 
кæны, фæссихорæй фæстæмæ хуыссæнæй нал рахызт.» 
Лæг айтæ-уыйтæ нал фæкодта, фæлæ рынчыны уæлхъус 
алæууыд. Ныхас кæны йемæ, йæ тæвд ын къухæй сгары. Лæппу 
дзыхæй нæ дзуры, йæ буарыл тæвдæй къух авæрæн нæй. Фыд 
тынгдæр стыхст, цы акæна, уый нал зоны... Æмæ æвиппайды 
лæппуйы дæлфæдты Удхæссæджы куы ауынид. Лæг фæджихау, 
Удхæссæджы ныхæстæ йæ зæрдыл æрбалæууыдысты, æмæ уай- 
тагъд кæртмæ рауад. Цы хус кæрдæджыты баст ын радта, уый 
æрбаскъæфта æмæ йæ усмæ бадзырдта: 
- Тагъд дон уæларт авæр! 
Кæрдæджытæй доныл акодта, æмæ, куы рафыхт, уæд дзы йæ 
рынчынæн ахуыппытæ кæнын кодта. Лæппу чысыл фæстæдæр 
фæдзæбæх. 
Уыцы бонæй фæстæмæ мæгуыр лæг хъæдмæ суг ласынмæ 
нал цыд, фæлæ басгуыхт рынчынты дзæбæхгæнæгæй. Адæмы 
хæрзиуæгæй бонæй-бонмæ хъæздыгдæр кодта. Базыдтой йæ алы 
рæтты, айхъуыст йæ хорзы кой дардыл, æмæ йæм алырдыгæй 
189 

цыдысты бахъуыды рæстæг. Æмæ рынчынты дзæбæх кодта 
Удхæссæджы амындмæ гæсгæ. 
Иуахæмы та йæм фæдисы æрбацыдысты паддзахæй: йæ фырт 
æрбарынчын, æмæ йе сдзæбæх кæнынæн ницы фæрæз ардтой. 
Хъæддзау æм атагъд кодта, фæлæ Удхæссæджы лæппуйы сæры 
æрдыгæй бадгæ куы ауыдта, уæд хорзау нал уыд. Рынчынмæ 
ма уæлæнгæйтты æфсонæн æркæстытæ кодта, стæй сын бамба- 
рын кодта, йæ хос мæнмæ нæй, зæгъгæ. 
Паддзах æм йæхæдæг дæр æрхатыд, бирæ мулк æмæ 
цæмæйдæрты йын йæ зæрдæ æлхæдта, фæлæ Хъæддзау зыдта 
йæ Хуыцауы цæф æмæ цæхгæр «нæ»-йыл ныллæууыд. Уæд æм 
паддзах бартхъирæн кодта: 
- Куыддæр мæ фыртыл исты æрцæуа, афтæ дæуæн дæр дæ 
сæр ахауын кæндзынæн! 
Цы гæнæн ма уыд Хъæддзауæн æмæ хос æрцæттæ кодта. О, 
фæлæ Удхæссæг сæрæрдыгæй къæхтырдæм ракæнын нæ комы. 
Уæд Хъæддзау сынтæг иннæрдæм фæзилын кодта, фæлæ та 
Удхæссæг сæры æрдыгæй абадт. Стæй та - ногæй. 
Афтæ бирæ фæбыцæу, фæхъуырдухæн, фæфыдæбон код- 
той. Фæстагмæ йын Удхæссæг басаст. Æмæ лæппу радзæбæх. 
Уæд Удхæссæг Хъæддзаумæ бадзырдта æмæ йын афтæ: «Æз дæ 
коммæ бакастæн. Ныр та ды бакæс мæ коммæ. Цом, хъæды кæм 
фембæлдыстæм, уырдæм. Дæ гогызæй ма дзы ис». 
Хъæддзау араст йæ фæдыл... Æмæ йæ дыккаг бон, гогызæй 
сихор кæм кодта, уым мардæй ссардтой. 
ААÆТЫ БУР 
Дæргъæвсы комы Джимара æмæ Хъахъхъæдуры ’хсæн 
уыд хъæу Æхсæйнаг. Ныр федзæрæг. Æхсæйнаджы Алæты 
Бур фæцард 200 азы. Мæлæтдзаг рынчын куы æрци, уæд æй 
хистæртæй иу лæг фæрсы: 
" Бур, уый бæрц бирæ фæцардтæ, бирæ цыдæртæ федтай: 
хорзæй дæр æмæ æвзæрæй дæр. Цы ма дæ бафæндид ныр сног 
кæнын? 
- Ехх, тæхуды æмæ ма дæлæ Даргъ лæгъзы уæрыччыты 
фæдыл азгъор! - арф ныуулæфгæйæ, загъта Бур. 
190 

ЦÆРÆГОЙТЫ ÆМБИСÆНДТÆ 
Ацы æмбисонды хабæртты архайджытæ кæд цæрæгойтæ 
сты, уæддæр æвдисынц адæмы зондахасты гæлиртæ, сæ 
аиппытæ æмæ æнæуаг митæ. Фæсномыгæй. 
БУРДЫМ ÆМÆ БУЛÆМÆРГЪ 
Зæдтæ æмæ дауджытæ изæрмилты æрæмбырд сты Уасы 
къуыппыл æмæ зарыдысты. 
Бурдым æмæ Булæмæргъ дæр сæм ахуырмæ бацыдысты. Бур- 
дым зарджытæм хæмпæлæй хъуыста æмæ уайтагъд афынæй. 
Булæмæргъ сæм хæстæг ссыд æмæ æхсæв-бонмæ йæ цæст не 
’рцъынд кодта. 
Æхсæв-бонмæ фæзарыдысты зæдтæ æмæ дауджытæ. 
Булæмæргъ сын сахуыр кодта сæ хорз зарджытæ. 
Боныцъæхæй сугдзау хъæдмæ фæцæйцыд æмæ хæрæгыл 
фæхъæр кодта: «гокыс», зæгъгæ. Бурдым хъæрмæ фехъал æмæ 
ма æрмæст сугдзауы «гокыс» йæ зæрдыл бадардта. 
Ныр Бурдым «гокыс-гокыс» кæны, булæмæргъ та зæдтæ æмæ 
дауджыты зарджытæ зары. 
ТÆРХЪУСТÆ 
Тæрхъустæ æрвылæхсæв æрнæг пыхсы æрæмбырд вæййынц, 
кæрæдзийæн фæдзурынц сæ хъæстаг хабæрттæ: бирæгъ сæ 
æддæмæ ракæсын, хæринаг амал кæнын кæй нæ уадзы, иугай 
сæ куыд куынæг кæны. Тæрхоны рабадынц, марыны тæрхон 
ын рахæссынц. Фæлæ та куы сбон вæййы, уæд тæрсгæ-ризгæйæ 
фæйнæрдæм апырх вæййынц. 
191 

БЫДЫРОН МЫСТ 
Иуахæмы быдырон мыстимæ хъæууон мыст систы лымæнтæ. 
Быдырон мыст хъæууон мысты фæхуыдта йæхимæ: 
- Рауай-ма, æз дын зымæгмæ ме ’вæрæнтæ фенын кæнон. 
Хъæууон мыст æм ацыд уазæгуаты, федта йын йе ’вæрæнтæ: 
æхсæры, тæрсы, хоры кæритæ æмæ йын афтæ: 
- Ныр та ды рауай махмæ æмæ мын фен ме ’вæрæнтæ. 
Æрбацыд быдырон мыст хъæумæ. Федта, хъæууон мыст 
йæ рæбынты мæнæуæй, нартхорæй, хъæдурæй цыдæриддæр 
æрцæттæ кодта, уыдон. Стæй хъæууон мыст дзуры быдырон 
мыстмæ: 
- Æххæст ма нæ къæбицмæ бауай æмæ нын не ’фсины къух 
райс. 
Быдырон мыст къæбицы фæмидæг. Уым æй уайтагъд гæды 
рацахста, æмæ ма йæ цъист райхъуыст. 
Афтæмæй дыууæйы æвæрæнтæ дæр хъæууон мыстæн 
баззадысты. 
ÆНÆБОНДÆРТÆ ИС 
Тæрхъус йæхицæн маст кодта: 
- Циу ай мæ цард? Куынæуал фæразын - маргъæй тæрс, 
сырдæй тæрс, адæймагæй тæрс!.. Сыфтæрты сыбар-сыбурæй 
дæр ма мæ уд сцæйхауы... 
Араст и йæхи доны æппарынмæ æмæ, доны былмæ куы 
бахæццæ, уæд дзы хæфсытæ фæтарстысты æмæ донмæ сæхи 
бакалдтой. 
Тæрхъус уый куы федта, уæд æрсагъæс кодта: 
- Агъæц, а! Цæмæн сафын мæхи? Зæххыл ма мæнæй 
æнæбондæртæ бирæ куы ис! 
Æмæ фæстæмæ раздæхт. 
КААМ ÆМÆ УАААОН 
Калм хурмæ хъазыд. Уаллон æй ауыдта æмæ йын йæ дæргъмæ 
бабæллыд. Йæхи ивазын райдыдта æмæ иннæ уаллоны фæрсы: 
- Æркæс-ма мæм, мæ хæлар, калмы дæргъæн нæма дæн? 
192 

Уый фæхудт æмæ афтæ зæгъы: * 
- Нæ, мæ хæлар, калмы дæргъмæ ма дæ бирæ хъæуы. 
Уаллонмæ хардзау фæкаст уыцы ныхас æмæ загъта, уæдæ ма 
фæкæс ныртæккæ, зæгъгæ. Йæхи тынгдæр аивæзта æмæ дыууæ 
дихы фæхаудта. 
Уый фæдыл æмбисондæн баззад: «Уаллон калмыл йæхи 
барста, æмæ йæ тъанг аскъуыд». 
ÆРТÆ БОНЫ 
Тæрхъус йæ лæппыны афтæ фарста: 
- Афæдз дæ хæссон æви æртæ боны? 
Уымæ æртæ боны фылдæр фæкастысты, æмæ йын загъта: 
- Æртæ боны. 
Ныр,дам, тæрхъус йæ лæппыны æрмæст æртæ боны хæссы 
йе ’хсырæй. 
ФÆСАУУОНМÆ АЫМÆНТÆ 
Кæсаг æмæ уæрцц уыдысты лымæнтæ. Фæлæ уæрцц 
донмæ нæ цыди, кæсаг-хуыскъмæ. Сæ астæу хæфс минæвар 
ныллæууыд æмæ куы донмæ фæцæуы кæсагмæ хонæг: рацу, дæ 
лымæны дын фенын кæнон, зæгъгæ, куы та хуыскъмæ фæцæуы 
уæрццы хонынмæ. Фæлæ уæддæр дыууæ лымæны абон дæр ма 
не ’мбæлынц кæрæдзиуыл. Уый тыххæй ныхасæн баззад, уæрцц 
æмæ кæсаджы лымæнау, зæгъгæ. 
ДОМБАЙ ÆМÆ МЫСТ 
Мыст домбайы хъæбысы бахауд. Домбай йæ рацахста æмæ 
йæ хæрынмæ куыд хъавыд, афтæ йæм мыст дзуры: 
- Домбай, ма мæ бахæр, æмæ дын æз дæр дæ дзæбæх нæ фе- 
рох кæндзынæн. 
Домбаймæ диссагау фæкаст мысты ныхас, æмæ йæм дзуры: 
- Куыд дæм кæсын, афтæмæй худæджы мыст цыдæр дæ. Уый 
йеддæмæ ды та мæнæн цæмæй баххуыс кæндзынæ? - æмæ йæ 
ауагъта. 
Уый фæстæ цуанон домбайæн ахсæн&ыз сæвæрдта. Домбай 
хызы мидæг стыхст æмæ ныббогътæ кодта. Мыст уый куы 

фехъуыста, уæд æм æрбазгъордта. Бахсыдта хызæн йæ синæгтæ, 
æмæ домбай фервæзт. 
Дзæбæхдзинад нæ рох кæны. 
ХАЛОН ÆМÆ ДЗÆГЪЫНДЗÆГ 
Иу хъулон-мулон дзæгъындзæг къалиуæй-къалиумæ гæпп- 
гæпп кодта, æмæ уыцы æнæрынцайгæ йæ къæр-къæр цыд. Ха- 
лон бадти чысыл дарддæр æмæ йæм æнцад хъуыста. 
- Куыд ницы дзурыс, мæ лымæн саудзых, - фæрсы йæ 
дзæгъындзæг. - Æви дæ нæ уырнынц мæ ныхæстæ? 
- Тынг мæ нæ уырнынц, - мæнг дын ма зæгъон. Афтæ бирæ 
чи дзуры, уый, æвæццæгæн, мæнг ныхæстæ дæр фæкæны. 
ХÆРÆГ ÆМÆ БÆХ 
Иу лæгмæ хæрæг æмæ бæх уыди. Иу хатт фæндагыл иумæ 
фæцæйцыдысты. Уæд хæрæг дзуры бæхмæ: 
- Мæ уаргъ æгæр уæззау у, æмæ мын дзы иу чысыл айс, 
кæннод æй нæ фæхæццæ кæндзынæн бынатмæ. 
Бæх ын нæ баххуыс кодта. 
Уалынмæ хæрæг бастад. Нал фæрæзта йæ уаргъ, æрхаудта 
зæхмæ æмæ нал сыстад, мæгуыр - амард. Сæ хицау ын йæ царм 
бастыгъта æмæ бæхыл сæвæрдта хæрæджы уаргъ æмæ ма йæ 
царм дæр. 
Цæуы бæх йæ уæззау уаргъимæ æмæ фæсмон кæны: 
- Хорз нæ бакодтон. Хæрæгæн куы баххуыс кодтаин, уæд нæ 
амардаид, æмæ дыууæ уаргъы нæ хæссин. 
РУВАС ÆМÆ ФЫРЫ ДЫМÆГ 
Рувасæн йæ ахсæн фырыстонгæй бахус. Уæд дын йæ рæзты 
иу стыр фыр йæ нард дымæг тилгæ-тилгæ æрцæуы. Рувас ын 
æрхауын æнхъæл уыд, æмæ йæ фæдыл цæуынтæ райдыдта. 
Бирæ фæцыд, чысыл фæцыд, Хуыцау йæ зонæг, фæлæ дымæг 
не ’рхауд. Уымæ гæсгæ адæм æмбисондæн фæзæгъынц: «Рувас 
фыры дымæгмæ æрхауынмæ куыд æнхъæлмæ каст, афтæ...» 
194 

ХОРГАЛМ ÆМÆ УЫЗЫН * 
Кæддæр хоргалммæ курæг æрбацыд уызын, рæстæгмæ мæ 
дæ хæдзары цæрын бауадз, зæгъгæ. Хоргалм сразы. Уызын 
хæдзайраг сси, æмæ уæдæй фæстæмæ хоргалмы лæппынтæ 
сæхицæн бынат нал ардтой - уызыны судзинтæ сæ хъыгдард- 
той æппынæдзух. Уæд хоргалм загъта уызынæн: 
- Æз дæ æрбауагътон рæстæгмæ. Ныр дæ судзинтæй мæ 
лæппынты бон нал у, æмæ дæ курын: ардыгæй ацу. 
Уызын загъта: 
- Кæд искæмæй исты риссы, уæд ацæуæд, мæнæн ам дæр 
æвзæр нæу. 
ХЪÆДХОЙ ÆМÆ РУВАС 
Хъæдхойæн бæласы сæр ахстон уыд. Йæ лæппынтимæ 
дзы цард. Иу бон рувас - хин æмæ кæлæн кæм нæу - бæласы 
бын балæууыд æмæ бæласыл йæ къæдзил рахаф-бахаф кæны. 
Хъæдхой йæм бæласы сæрæй дзуры: 
- Цы кусыс, рувас? 
- Мæнæ дын дæ бæлас йæ рæбыныл калын, цæмæй дын дæ 
лæппынты бахæрон. 
- Афтæ ма бакæн, - ныллæгъзтæ кодта хъæдхой. 
- Уæдæ мын дзы иу дæхæдæг раппар, - фæрæвдз æм рувас. 
Хъæдхой йæ мæгуыр зондæй ахъуыды кодта: «Иууылдæр сæ 
бахæрдзæн, фæлтау ын дзы иу радтон æмæ дзы фервæзон». 
Йæ лæппынтæй иу раппæрстарувасæн. Рувас æй, кæй зæгъын 
хъæуы, ахордта. 
Цасдæры фæстæ та рувас февзæрд бæласы рæбын, йæ 
къæдзил та йыл рахаф-бахаф кæны æмæ æртхъирæнтæ кæны 
хъæдхоймæ. 
Хъæдхой та йæ лæппынтæй иу рауæлдай кодта. Афтæмæй 
хинæйдзаг рувас хæрд фæци æнæзонд хъæдхойы лæппынты. 
УЫГ 
Цъиусур æмæ халон уыгыл амбæлдысты æмæ йæ фæрсынц: 
- Дæ хорзæхæй, зæгъ-ма нын, уыг, дæ пакъуы афтæ фæлмæн 
Цæмæн у ? 
-"- 195 ======================== 

- Сымах мæ нæ зонут, мæнæн мæ зæрдæ дæр афтæ фæлмæн у. 
Æгайтыма дын ахæм фæлмæн зæрдæ ис, зæгъгæ, бацин код- 
той цъиусур æмæ халон æмæ йæ ныттыдтой. Фыдæлтæй уымæн 
баззад ахæм ныхас: «Уыгау дæ зæрдæ макæмæн базонын кæн!» 
УÆРЫЧЧЫТÆ 
Хъæдрæбын фысты дзуг хызти. Дзугæй дыууæ уæрыччы 
фæиппæрд сты æмæ хибарæй хизынц.Зæронд фыс сæм дзуры: 
- Фыдуаг ма ут, уæркотæ! Дзугæй дард ма цæут, кæннод уæм 
исты замана кæсы. 
Ныр сæм бирæгъ дæр къудзийы рæбынæй йæ цæст дары æмæ 
сæм дзыхыуаг æруагъта: 
- Æгонгæй, уæрыччытæ! Уыцы зæрондмæ ма хъусут, уый 
уæм хæлæг кæны. Йæхæдæг базæронд æмæ уæ уымæн нæ уадзы 
хицæнæй хизын. Ма йæм хъусут. Згъорут бархийæ быдырты! 
Нал байхъуыстой уæрыччытæ зæронд фысмæ æмæ хизгæ- 
хизгæ адард сты дзугæй. Бирæгъ сæм рагæпп ласта къудзийы 
рæбынæй æмæ сæ ахаста. 
ХÆФС ÆМÆ МЫСТ 
Хæфс æмæ мыст фæхыл сты. Кæрæдзи ратон-батон кодтой. 
Уари сæм каст уæлейæ æмæ загъта: 
- Уыдон мæн ницæмæ дарынц æмæ мæ ферох кодтой, фæлæ 
сæм куы фæзынин. 
Йæхи сыл рауагъта æмæ сæ ахаста. 
ДОМБАЙ ÆМÆ РУВАС 
Рувас никуы федта домбайы æмæ йыл фыццаг хатт куы 
сæмбæлд, уæд дзы фыртæссæй, цы фæуыдаид, уымæн ницыуал 
зыдта. Дыккаг хатт ыл куы сæмбæлд, уæд дзы афтæ тынг нал 
тарст. Æртыккаг хатт ыл куы сæмбæлд, уæд та дзы тæрсгæ нæ, 
фæлæ ма йемæ ныхæстæ дæр кодта. 
БИРÆГЪ ÆМÆ ХЪÆДХОЙ 
Бирæгъ хъæды сыллынк-сыллынкгæнгæ фæцæйцыд. 
Æвиппайды йæ хъустыл цыдæр хъæр ауад, æмæ бирæгъ тынг 
196 

фæтарст. Дзыхълæуд фæкодта, йæ къæрцхъуст&е фæхъил кодта 
æмæ йæ алывæрстæм кæсы: никуы æмæ ницы. 
Уалынмæ иу бæласы сæрмæ фæкомкоммæ, æмæ хъæдхой 
дынджыр тæрс бæлас дзæбугæй хойæгау хойы. 
- Дæ хуыздæр амæла, мæ уд мын куы ауайын кодтай, - 
дзуры бирæгъ хъæдхоймæ. - Цæрынæй-хæрынмæ уыцы 
къуырцц-къуырцц кæныс, æмæ дын æппын иу хæдзары 
къуым куы никуы ис! 
- Дæ бинонтæй иу дæр мауал баззайæд! - дзуры йæм хъæдхой 
фæстæмæ. - Ды дæр дæ чысылæй дæ зæрондмæ «фос-фос» 
кæныс æмæ дæлæ нæ уыныс: быдыры дæ фосыкондæй цæст 
æрæвæрæн нал ис. 
ÆППÆЛÆГ УÆ НÆЙ 
Бирæгъ æппæлыд йæ мыггагæй: 
- Мах кæмдæриддæр зонынц æмæ нæ тæрсынц кæмдæрид- 
дæр - хъæды дæр, хъæуы дæр. 
Уыцы рæстæг æхсæрæг бæласы къалиуыл бады. Хъусы 
бирæгъы æппæлæн ныхæстæм æмæ йæм дзуры: 
- Зонгæ уæ кæнынц, уый æцæг у, фæлæ, раст куы зæгъон, 
уæд уæ æппæлæг нæй. 
Бын бауат, хæлар кæмæн нæй. 
АРС, БИРÆГЪ ÆМÆ РУВАС 
Арс, бирæгъ æмæ рувас кæрæдзийæ загътой æфсымæртæ. 
Ацыдысты балцы. Фæндагыл ссардтой иу нард хъазы мард. Се 
’ппæты фаг нæ уыдаид, нæ йыл фидыдтой, ратæрхон-батæрхон 
ыл фæкодтой, стæй фæстагмæ æрхъуыды кодтой æмæ загътой: 
- Æгъдаумæ гæсгæ, азтæй хистæр чи у, уый йæ бахæрæд. 
Бирæгъы бафарстой: 
- Дæуыл цал азы цæуы? 
- Адæмæн Хуыцау фос куы радта, гъе уæд райгуырдтæн. 
Рувас куыддæр уыцы ныхас айхъуыста, афтæ дын хъæр 
кæнын æмæ йæ цæстысыг сæрфын систа. 
- Цæуыл кæуыс? - фæрсынц æй йе ’мбæлттæ. 
197 

- Куыд нæ кæуон, уæ рын бахæрон! Хуыцау адæмæн фос куы 
радта, уæд мæнæн мæ хистæр фырт куы æрбамард. 
Арс сæм æнцад фæхъуыста, фæхъуыста, стæй загъта: 
- Кæд мæныл цыппар азы йеддæмæ нæ цæуы, уæддæр 
æз сымахæй тыхджындæр дæн æмæ уын ацы хъазæй ницы 
ратдзынæн!.. 
Арс хъазы мардыл балæууыд, æмæ йæ мыртт-мыртт ссыд. 
Г/БДЫ ÆМÆ КУЫДЗ 
Лæг амард. Мæрдты бæсты Дзæнæтмæ фæндагыл бирæ 
фæлварæнты бахауд. Æмæ мæнæ æппынфæстаг æрбахæццæ 
Дзæнæты дуармæ. А ныр мидæмæ бахиза, афтæ йæ гæды 
кæцæйдæр рауад æмæ йын йæ разы аомдта. Лæг омдзæгыл 
фæбырыд æмæ фæкалд. 
Лæджы куыдз къæсæры рæбын хуыссыд æмæ гæдымæ загъд 
кæны: 
- Афтæ цæмæн бакодтай? Æвзæрæй дын цы фæци? Мæнау 
сæрдæй-зымæгæй, къæвдайæ-хурæй йæ фæсдуар куы нæ уыдтæ, 
йæ хæринаджы уæлдæйттæ куы нæ хордтай. Йæ фæлмæндæр 
хуыссæны хуыссыдтæ, йæ хуыздæр хæринагæй дын хай куы 
кодта. 
-Æз ницы федтон, - бахъуыр-хъуыр кодта гæды. 
Гæды цъынд цæстæй хæры. 
БИРÆГЪ ÆМÆ ЗЫГЪАРÆГ 
Бирæгъ уыйас зыд æмæ кæрæф у, æмæ хæрынæй никæуыл 
ауæрды. Иуахæмы та уыцы тугмондагæй зыгъарæджы рацахста. 
- Хæ-æ-æргæ дæ кæ-æ-æнын! - зæгъгæ, йæ цыргъ дæндæгтæн 
сæ къæс-къæс ссыди. 
Уæд æм зыгъарæг сабырæй дзуры: 
- Ау æмæ уый та куыд? - Уæздан мыггагæй куы дæ. Фыдæлты 
æгъдау уал бакæн, стæй дын кæдæм ирвæзын. 
- Ца-а-авæррр æгъда-а-ууу ма! - дæндæгтæ фестад æгасæй- 
дæр бирæгъ. 
- Уæ хорз фыдæлтæ-иу махæй искæй куы хордтой, - дзуры 
уыцы аудæгау зыгъарæг, - уæд-иу дзы бирæ фæхъазыдысты. 
198 

Æртæ хатты-иу æй уæлвæндагмæ сæппæрстаиккой, æртæ хат- 
ты - дæлвæндагмæ. 
Бирæгъ баууæндыди зыгъарæгыл: куы йæ уæлвæндагмæ 
фехсы, куы - дæлвæндагмæ. Фæстаг æппæрстæн йæ хуынкъмæ 
хæстæг æрхауд зыгъарæг æмæ дзы фæмидæг! 
Бирæгъ хæлиудзыхæй баззад!.. 
УÆРТДЖЫН ХÆФС - ЦУМАЙЫ ЛÆППУ 
Сырдтæ, дам, æмбырдæй бадтысты. Иуахæмы сæ рухс ахуыс- 
сыд, æмæ кæрæдзи цырагъмæ æрвитынц. Æгæр куы сбыцæу 
сты, уæд Рувас афтæ: 
- Уæртджын хæфс кæстæр у æмæ уый ацæуæд. 
Иууылдæр сразы сты. Уæртджын хæфсæн дæр ма цы гæнæн 
уыд: йæ фындзы бын бахъуыр-хъуыр кодта æмæ рараст. 
Уæртджын хæфс æрæгмæ зынд, æмæ сырдтæ дзæвгар та- 
лынджы куы абадтысты, уæд хор-хор кæнын райдыдтой: «Кæд 
уыдзæн уый?» «Цæмæн æй арвыстам?» «Фæрæдыдыстæм». 
Уыцы рæстæг сæм Уæртджын хæфс къæсæрæй дзуры: 
- Бирæ куы дзурат, уæд æз ардыгæй фæстæмæ дæр . 
аздæхдзынæн. 
ÆРФÆНЫ ФÆД 
Саг æмæ, дам, къамбец фæбыцæу сты: - арвы иу кæронæй нæ 
иннæ кæронмæ тагъддæр чи бахæццæ уыдзæн. Æрлæууыдысты 
иу кæрон. Саг йæ сытæ бæрзонд систа æмæ гæппытæгæнгæ 
фæцагайдта. Арвы астæумæ куы бахæццæ сты, уæд йæ зæрдæ 
аскъуыд, æмæ йæ мидбынаты æрхаудта. 
Къамбец йæ цыдæй рараст æмæ суанг иннæ кæронмæ 
бахæццæ. 
Арв æхсæвыгон куы ныттынг вæййы æмæ стъалыты цæхæр 
куы фесты, уæд йæ бæстастæуыл иу кæронæй иннæмæ ирдæй 
разыны урсцагъд къуымбилæй фæд. Уый фарсмæ та иу кæронæй 
бæстастæумæ ис иугæндзон нæ, фæлæ фæлтæргай урс мигъы 
хуызæн æхсыргъуыз бындзыгтæ. Уыдон сты саг æмæ къамбецы 
фæдтæ. 
199 

ФÆНДАДЖЫ АХХОС 
Бæх æмæ хæрæг фæбыцæу сты, хуыздæр æмæ сæ рæвдздæр 
чи уайы дугъы. Æмæ сфæнд кодтой ауайын. Кæй зæгъын æй 
хъæуы, хæрæг фæсте баззад. Уæд ын хæрæг афтæ: 
- Уый фæндаджы аххос у. 
Æмæ фæндон бахаста хохаг фæндæгтыл цæхгæрмæ хæрды 
дугъы ауайын. Бæх сразы. Фæцагайдтой. Бæх уайтагъд бастад 
æмæ æрдæг фæндагыл æрхауд. Хæрæг йæ цыдæй не ’рлæууыд 
æмæ уæлхохмæ сфардæг. Афтæ хæрæг фæуæлахиз бæхыл. 
БИРÆГЪЫ СОМЫТÆ ЛÆГÆН 
Лæг æмæ бирæгъ иумæ фыййау ацыдысты. Лæг фосы хизгæ 
кодта, бирæгъ та сæ бирæгътæй хъахъхъæдта. Уæд иуахæмы 
лæджы бахъуыд хъæумæ хъуыддаджы фæдыл æрцæуын. «Ныр 
цы кæнон,- фос бирæгъы æвджид куыд ныууадзон», - сагъæсы 
бахауд лæг. 
- Хъæумæ мæ ныууайын хъæуы, æмæ дыл не ’ууæндын - 
иунæгæй куы аззайай, уæд фос куы фæцæгъдай, - æргом загъта 
лæг бирæгъæн. 
Бирæгъæн хъыг уыд лæджы ныхас, æмæ йын афтæ: 
- Кæд æз ме ’ууæнк бахæрон, уæд адæмы ’хсæн , дзырд чи 
радта æмæ йæ дзырд чи фæсайдта, уыйау æгадæй фæцæрон. 
- Кæд æз ме ’ууæнк бахæрон, уæд, йæ усы чи арвыста æмæ йæ 
фæстæмæ чи ’рбакодта, уыйау адæмы ’хсæн æгадæй фæцæрон. 
- Кæд æз ме ’ууæнк бахæрон, уæд, йæ нуазæн фæстæмæ чи 
здахы, уыйау адæмы ’хсæн æгадæй фæцæрон. 
ÆНДЫСНÆГ ÆМ/Б ХÆЛУАРÆГ 
Æндыснæг æмæ хæлуарæг иухатт иумæ абалц кодтой. 
Æрбафтыдысты иу хъæумæ. Дзурынц кæрæдзийæн: 
- Цæй, ам бахсæвиуат кæнæм. 
Хæлуарæг æрфысым кодта иу хъæздыг лæджы хæдзары, 
æндыснæг та бахылд мæгуыры къæсмæ. 
Райсомæй куы фембæлдысты, уæд æндыснæг фæрсы 
хæлуарæджы: 
- Цæй, дæхи куыд æнкъарыс, дæ фысымтæ дыл куыд 
сæмбæлдысты? 
200 

- Цæмæй дын раппæлон нæ зонын, æнам&нды фæндагыл 
бафтыдтæн. Дысон-бонмæ сæ аив нывæфтыд тыргъыл дисса- 
джы рæсугъд тын фæнывæзтон. Райсомæй сæ æххуырст 
фæзынд æмæ мын ме ’хсæвы фæллой иу сæрфтæн былæй акал- 
дта. Мæхæдæг дæр бынмæ атахтæн, æмæ чысыл ма бахъæуа, мæ 
бæрзæй ма асæтта. 
- Уæдæ æз дæр фыдæхсæв куы фæдæн, - загъта æндыснæг. - 
Мæгуыр лæджы синтæм бахылдтæн. Уый сыстад, пецы цырен 
арт скодта æмæ йæм йæ синтæ сыздæхта. Арты тæккæ тæвдмæ 
мæ ныддардта, æмæ мæ фæрстæ басыгъдысты. 
- Цæй, ахсæв нæ бынæттæ баивæм, - фæндон бахаста 
æндыснæг. 
Æмвæнд разынд хæлуарæг дæр. Æмæ æндыснæг араст 
хъæздыгмæ, бахылд ын йæ бæрзæймæ. Хъæздыг лæг фыр- 
адæргæй йæ сæры бын зæлдаг баз бакодта, æмæ æндыснæг 
бæрзæйы арфдæр бабырыд. Уымæй хуыздæр ма йæ цы хъуыд! 
Хæлуарæг та уыцы æхсæв æрфысым кодта мæгуыры 
хæдзары. Йæ цары хуынчъыты йын алырдæм айтыгъта йæ 
тынтæ. Мæгуыр лæг æй федта æмæ дзуры: 
- Нывæнд, нывæнд, æнгомдæр æмæ бæзджындæр! Цæмæй 
мæм уазал хуынчъытæй ма хъара. 
Æмæ куыд æнхъæл стут? Хъæздыг бынтон ныкъкъæдз, ныг- 
гуыбыр, мæгуыр та цард æнцойæ йæхицæн. 
ЗЫМ - ÆФСАТИЙЫ... 
Иуахæмы сырдты бардуаг Æфсати æмæ мæргъты 
Кæрчигуылой фæхъаугъа сты. Сæ быцæу та уыд тæрхъус 
æмæ зымыл. Тæрхъус быдырмæ адзæгъæл æмæ мæргътимæ 
æрцард, зым та дзæбидырты фæдыл бафтыд. Зæдтæй алчидæр 
агуырдта йæхион, фæлæ тæрхъус тар хъæдыл суæлæхох, зым 
та -дæлвæзтыл. 
Æфсати æмæ Кæрчигуылойы сæ фыд Хуыцау бафидауын 
кодта афтæ: тæрхъусы ныууагъта Кæрчигуылойы бар, зымы 
та - Æфсатийы бар. Уæдæй фæстæмæ зым дзæбидыртимæ 
Цæры уæлвонг хæхты, тæрхъус та - Кæрчигуылойы фосимæ 
дæлвæзты. 
201 

ХÆФСÆН ЙÆ ЛÆППЫН - ХУРЫ ТЫН 
Хæфсæн йæ лæппын уæрдоны цалхы бынмæ бахауди æмæ 
æрбамарди. Кæуынтæ йыл систа. Хъарæг кæны: 
- Уæ мæ цæстырухс! Мæ иунæг цин! Мæ хъоппæгцæст 
урсдæллагхъуыр хъæбул, мæ хуры тын. Уæрдоны цалхы амæттаг 
мын цæмæн бадæ?! Нырма æнæдæу куыд цæрдзыстæм!? 
Ууыл бирæ рæстæг нæ рацыд, æмæ амард Хуры фырт. Хур 
фырмæт æмæ сагъæсæй æддæмæ нал каст, йæ тынтæй нал 
æндæвта зæхх, нал ын лæвæрдта йæ хъарм.Æмæ цæрæгойæ, 
зайæгойæ уазалы фæлмæцын райдыдтой. 
Уæд, йæ лæппын уæрдоны цалхы бын кæмæн фæмард, уыцы 
хæфс куы сфæнд кæнид Хурмæ хатæг фæцæуын. Гæппытæгæнгæ 
йæм бахæццæ ис иу афон æмæ йæ сабыртæ кæнын, хатын æм 
райдыдта. 
- О, Хурты Хур! Нæ царддæттæг Хур! Ды куыд æнхъæл дæ - 
ахæм бæллæх æрмæст дæуыл æрцыд?! Уагæры дæ мæ лæппыны 
хуызæн хъоппæгцæст, урсриу рæсугъд, йæ цыппар къахæй дæр 
ленк кæнын чи зыдта, ахæм хъæбул куы фæхъуыдаид! Уæд, 
æвæццæгæн, дæ цардыл дæр дæ къух систаис. 
Хур йæхи нал баурæдта, йæ дзыхыдзаг ныххудт æмæ загъ- 
та: 
- Кæд мæ фырт дæ лæппыны хуызæн дæр нæ уыд, уæд, 
æвæццæгæн, абоны онг дæр мæхи дзæгъæлы хордтон. 
Æмæ та хур раздæрау йæ цæстыты дзаг ракаст дунемæ æмæ 
кæсы абон дæр. Адæмы ’хсæн та æмбисондæн баззад: «Хæфсæн 
йæ лæппын - хуры тын». 
РУВАС ÆМÆ ЙÆ КЪÆДЗИЛ 
Рувасы ку ыйтæ расырдтой æмæ тыхамæлттæй йæ хуыггоммæ 
баирвæзт. Йæ тарст куы æрцыд, уæд йæ къæхты фæрсы: 
- Цы мын баххуыс стут? 
- Мæлæтæй дæ рахастам. 
- Цæстытæ, сымах та? 
- Къæхтæн фæндаг амыдтам. 
- Мæ къæдзил, ды та мын цы баххуыс дæ? 
- Къалиутыл тыхстæн, размæ дæ нæ уагътон, фæлæ дын дæ 
фæдтæ дæр сæфтон. 
202 

УЫЗЫНЫ ЗОНД 
Иу бон уызын фæцæйцыд хъæды. Æваст иу арф дзыхъы ных- 
хаудта. Бады æмæ хъуыды кæны: 
- Ныртæккæ цæуын нæхимæ, асин æрбахæсдзынæн æмæ 
ардыгæй сбырдзынæн. 
ДЫУУÆ БИРÆГЪЫ 
Бирæгъ бон-изæрмæ сыллынк-сыллынкгæнгæ холы агурæг 
фæразгъор-базгъор кодта хъæды, фæлæ йæ къухы ницы бафтыд. 
Изæрырдæм хъæдгæронæй суыдта хъомрæгъау. Иунæгæй сын 
кæй ницы бакæндзæн, уый зыдта, æмæ æмбал агурæг азгъорд- 
та. Кæсы, æмæ иу бирæгъы хуыггом. Фæмидæг дзы. Хуыггомы 
хицау - нæл бирæгъ дзы уæлгоммæ хуыссы. Дзуры йæм: 
- Дæлæ хъæдрæбын хъомрæгъау. Цом, нæ иу - сургæ, иннæ - 
ахсгæ æмæ дзы иу æрфæлдахæм. Мæ ахсæн фырæххормагæй 
сины стæгыл баныхæст. 
- Æз æфсæст дæн, æмæ мæ хуыссын бауадз, - дзуапп радта 
фысым. 
Бирæгъ ма фырмæстæй цы акодтаид, уый нал зыдта. Йæхи 
йыл ныццавта, йæ цыргъ дæндæгтæ йын йæ бæрзæйы ныссагъ- 
та æмæ йын йæ туг сцъырдта. 
- Цы кодтай? Цы дыл æрцыд? Æрра фæдæ, зæгъгæ, йыл хъæр 
кæны нæл бирæгъ. 
- Цы кодтон? Ды - æфсæст, æз - æххормаг. Ныр нæ дыууæ 
дæр - æфсæст. 
Ацы æмбисонд бирæтæн хъуамæ уа зонды хос. Бонджын 
мæгуыры куы нæ æмбара, уæд мæгуыр фырадæргæй лæбургæ 
кæны. 
РУВАС ÆМÆ УЫЗЫН 
Рувас æмæ уызын фæндагыл иумæ фæцæйцыдысты. 
Хъæугæрон хъазы мард ссардтой æмæ йыл нæ бафидыдтой. Ра- 
хастой ахæм уынаффæ: «Цæй бафынæй уæм, æмæ чи хуыздæр 
фын фена, уый фæуæд хъазы мард». 
Бафынæй сты. Уызын раздæр райхъал æмæ хъазы мард ба- 
хордта. Уалынджы рувас дæр æрыхъал æмæ дзуры уызынмæ: 
203 

- Цæй цавæр фын федтай? 
- Нæ, ды уал радзур. 
- Хъус уæдæ, - загъта рувас. - Дысон цыма бирæгъ Æлдараты 
фосмæ баирвæзт, цагъта сæ, цагъд фысты къæдзилтæ тыдта 
æмæ сæ æппæрста. Æз та йæ фæдыл минасгæнгæ цыдтæн. 
- Æз дæр дæ федтон, - фæцырд уызын, - æмæ ахъуыды код- 
тон: «Рувас нард фысы къæдзилтæй бафсæст». Æмæ хъазы мард 
бахордтон. 
УАСÆГ ÆМÆ РУВАС 
Уасæг бæласыл бады уæле. Рувас æм бацыд æмæ уасæгмæ 
уæлæмæ дзуры: 
- Ахæм рæстæг, дам, æркодта æмæ рувасæй, уасæгæй, 
куыдзæй - иууыл иумæ хъуамæ цæрой. 
Уасæг дæр дæлæмæ-дæлæмæ хизын райдыдта, бауырныдта 
йæ рувасы ныхас. Уалынмæ дын иу куыдз æрдугъ кæны, æмæ 
рувас дæр йæ хъус лидзынмæ радта. Уасæг æм фæсте дзуры: 
- Кæдæм цæуыс, рувас? Рувас æм фæстæмæ дзуры: 
- Уый нырма ницы фехъуыста, æнæмбаргæ у æмæ ахæм 
закъæттæн ницы бамбæрста. 
ХÆАЫНБЫТТЫР 
Хæлынбыттырмæ мыстытæ бацыдысты æмæ йын зæгъынц: 
- Гæдыйæ æддæмæ ракæсын нал уæндæм, иугай нæ куынæг 
кæны æмæ йын исты схос кæнæм. 
- Æз мыст нæ дæн, æз маргъ дæн! - фæцæттæ 
хæлынбыттыр. 
Уæд æм иуахæмы лыстæг мæргътæ дæр куы бацæуиккой 
уынаффæмæ æмæ йын зæгъынц: 
- Цъиусур нæ цæрын нæ уадзы, нæ сæр дзы нæ кой ссис, æмæ 
нæхи бахъахъхъæныны тыххæй исты æрхъуыды хъæуы. 
- Æз маргъ нæ дæн, мыст дæн, - ахæм уыд мæргътæн та йæ 
дзуапп. 
204 

НÆХИМÆ ДÆР НЫН НИЦЫ КУЫСТ ИС 
Бæх-хайуан тынг базæронд, кусынхъом нал уыд, ифтын- 
дзынмæ нал бæззыд, æмæ йæ йæ хицау суагъта, хъæугæронмæ 
йæ ратардта. Бæхы ма тыхтæ æмæ амæлттæй йæ къæхтæ бахас- 
той хъæдрæбын сæрвæтмæ, фæлæ хизын дæр йæ бон нал ссис. 
Æрхгонды ныффæлдæхт, мæгуырæг. Афтæмæй йæ мæлæтмæ 
æнхъæлмæ кæсы, йæ цæссыг калы, уынæргъы. 
Куы æрталынг, мæй арвы астæумæ куы схæццæ, уæд йæ сæр 
систа, йæ алыварс афæлгæсыд æмæ уыны: йæ алыварс бирæгътæ 
сæ фæстæгтыл куывды рабадæгау рабадтысты - æнхъæлмæ 
кæсынц, йæ уд кæд сисдзæн, уымæ. 
- Цы кусут ам? - фæрсы сæ. 
- Дæумæ æнхъæлмæ кæсæм, - уыд сæ къæйных дзуапп. 
- Ацæут уæхимæ, нырма нæ мæлын. 
- Нæхимæ дæр нын ницы куыст ис, - дзуапп радтой 
бирæгътæ. 
ÆЗ ХЪАМА АНЫХЪУЫРДТОН 
Рувас хъæды астæу арсы уæлхъус ратас-батас кæнгæ алæууыд 
æмæ йын йæхицæй райгондæй зæгъы: 
- Æз хъама аныхъуырдтон!!! 
Арс æм тæригъæдгæнæджы цæстæй бакаст æмæ йын афтæ: 
- Хорз, хорз. Æз дын æй йæ æддæмæцæуæн бон 
зæгъдзынæн. 
ЦÆРГÆС ÆМÆ ЦЪИУСУР 
Цъиусур цæргæсмæ æввахс батахт æмæ йын æрдиаггæнгæ 
хъаст кæны: 
- Нæ сæрæн нал стæм дзæгъындзæгæй, йæ къæр-къæрæй 
хъæды мæргъты сæры магъз æддæмæ рабырын кодта. Уый нæ, 
фæлæ ма нын нæ къуыртты æйчытæ дæр давы. Знон не ’фсинимæ 
хъæуы ’рдæм куы базылдыстæм, уæд нæ бахъахъхъæдта æмæ 
нæ ацы аз æдзот фæкодта - иу айк дæр нын нал ныууагъта, ба- 
хордта сæ. 
Цæргæс æм фæхъуыста, фæхъуыста, стæй йын афтæ: 
205 

- Æмæ сымах хъæумæ цæмæн атахтыстут? Сымах кæй 
цъиутæ хæссут æмæ хæрут, уыдонæн уæлдайаг сты? 
ХААОН ÆМÆ ЙÆ ЛÆППЫНТÆ 
Халон дынджыр сусхъæд бæласы сæр сарæзта ахстон. 
Æйчытæ дзы æрæфтыдта æмæ рауагъта цыппар лæппыны. 
Цасдæр рæстæджы фæстæ тыхджын къæвдатæ скодта, дæттæ 
фемæхстысты сусхъæд бæласы дыууæ фарсы, æмæ тас уы- 
дис, бæлас æд уидæгтæ куы аласой, уымæй. Уæд халон йæ иу 
лæппыны фелвæста æмæ йæ фæхæссы æдас ранмæ. Иуцасдæр 
куы атахтис, уæд фæрсы йæ лæппыны: 
- Ацы фыдæбæттæ мын цæмæй бафиддзынæ? 
-Æз тæхынхъом куы фæуон, уæд дын алы бон цъиуы мæрдтæ 
æмæ æндæр алыхуызон хæринæгтæ хæсдзынæн. 
Халон айтæ-уыйтæ нал фæкодта æмæ йæ лæппыны доны 
ныппæрста. Фæстæмæ атахт, дыккаг лæппыны та рахаста æдас 
ранмæ. Тæхы, тæхы, уæдæ цы, æмæ та фæрсы йæ лæппыны: 
- Ацы фыдæбæттæ мын цæмæй бафиддзынæ? 
- Æз зилдзынæн æмæ дын алы хæринæгтæ хæсдзынæн, ды 
тæхынхъом куынæуал уай, уæд. 
Халон та уыцы лæппыны дæр доны ныппæрста. Атахтис 
фæстæмæ æртыккаг лæппынмæ æмæ та уый дæр уыцы охыл 
доны ныппæрста. 
Мæнæ рахæссы цыппæрæм лæппыны. Тæхы доны сæрты. 
Дон дæр абухы, йæ хъæр арвмæ хъуысы. Фæрсы та халон йæ 
цыппæрæм лæппыны дæр. 
- Ды та мын ацы фыдæбæттæ цæмæй бафиддзынæ, мæ уар- 
зон лæппын? 
- Ды дæ мад æмæ дæ фыды фыдæбæттæ цæмæй бафыстай, 
æз дæр сæ уымæй бафиддзынæн. 
Ницыуал загъта халон, фæлæ йæ лæппыны доны нал 
ныппæрста. 
УАСÆГ ХУРЫСКАСТЫЛ ЦÆМÆН ЦИН КÆНЫ 
Хур, мæй æмæ уасæг цардысты уæларвы. Иу бон хур рацыд, 
адæмы батавон, зæгъгæ. 
206 

Цалынмæ хур фæстæмæ цыдис, уæдмæ мæй^асæджы зæхмæ 
раппæрста. 
Хур куы æрбаздæхт, уæд мæйы фæрсы: 
- Уасæг кæм ис? 
Мæй йын загъта: 
- Æз æй зæхмæ аппæрстон. 
Уæдæй фæстæмæ уасæг хуры скастмæ рацæуы æмæ йын 
заргæйæ дæ райсом хорз фæзæгъы. Мæйы та нæ уарзы, йæ фенд 
дæр ын зын у, æмæ йе скæсын агъоммæ бацæуы хуыссынмæ. 
РУВАСЫ ЗОНД 
Рувас цæугæдоны был йæ лæппынæн амыдта: 
- Ныр рагуалдзæг у, æмæ доны сæрты митæмбæрзт арынг 
их-хидыл макуы бацу! 
- Цæуылнæ? - фæцæттæ лæппын. 
- Дæ быны ныссæтдзæн, æмæ их-доны фæрынчын 
уыдзынæ. 
Сæ ныхас сын бирæгъ фехъуыста, фæлæ йæ ницæмæ æрдардта 
æмæ митæмбæрзт доны сæрты йæ ных фаллаг фарсмæ сарæзта. 
Цæугæдонæн йæ астæумæ куы бахæццæ, уæд их йæ быны ныс- 
саст æмæ ма донластæй ризгæ тых æмæ амæлттæй аирвæзт. 
Йе ’муд куы æрцыд, уæд йæхиуыл æрхудт æмæ йæ сæр ных- 
хоста: 
- Ныр æз цæй бирæгъ дæн, рувасы зонд дæр кæмæ нæй?! 
АРС ÆМÆ ХЪÆДГÆС 
Фæззыгон райдзаст бон хъæдгæс сырдты къахвæндагыл 
бафтыд. Хъæды тарфы цас арфдæр цыд, афтæ йæ хъустæ тынгæй- 
тынгдæр ахстой уынæргъын. Цы хабар у,зæгъгæ, фæтагъддæр 
кодта йæ цыд. Иуахæмы бахæццæ къаннæг æрдузмæ. Кæсы 
æмæ стыр тæрс бæласы бын арс йæ фæстагыл бады, йæ дзæмбы 
хæрдмæ систа æмæ æрдиаг кæны. Хъæдгæс дисы бацыд, ай 
цы хабар у, зæгъгæ. Фæлæ ницы хаты. Æдæрсгæ йæм хæстæг 
бацæуæн нæй. 
Арс хъæдгæсы куы федта, уæд тынгдæр нырдиаг кодта, 
фæлæ йæ бынатæй нæ фезмæлыд, æмæ хъæдгæс дæр æрдузæй 
207 

нæ алыгъд. Уый нæ, фæлæ ма йæм чысыл фæстæдæр цалдæр 
къахдзæфы дæр бакодта... Æмæ рахатыдта: арсы раззаг 
дзæмбыйы бæласы схъис нынныхст, йæ алыварс схæф код- 
та, ныррæсыд æмæ йын фезмæлгæйæ дæр риссы. Хъæдгæс 
базыдта арсы уавæр, фæлæ йын куыд баххуыс кæна, уымæн 
ницы амал ахсы йæ сæр - сырд æй куыд бамбардзæн, уый зын 
зæгъæн у,æмæ дæ фыдгул йæ хъæбысы бахауæд. 
Арс йæ цæстæнгас нал исы хъæдгæсæй. Цыма дзы æххуыс 
агуры, афтæ фæкаст лæгмæ. Лæг фæстæрдæм куы акъахдзæф 
кæны, уæд та тынгдæр нырдиаг кæны. Цы кæна, куыд кæна. 
Сырд тæригъæд у, фæлæ йæхицæн дæр тæрсы. Иу рæстæджы 
йæхи фæхъæбатыр кодта æмæ æввахсдæр бацыд арсмæ. Уый 
йæ уынæргъын фæкъаддæр кодта. Хъæдгæс йæ хъамагонд кард 
æрцæттæ кодта, уæд та мыл йæхи ныццавта, зæгъгæ. Стæй йæ 
фæснагъæй синаг систа, куырм æлхынцъ дзы ацарæзта, хæрз 
- æввахс бацыд арсмæ. Уый йæм йæ дзæмбы æрбадаргъгæнæгау 
кодта. Лæг синаджы куырмæлхынцъ схъисыл æрæппæрста, фи- 
дар æй алхъывта æмæ арсæй дарддæр алæууыд. Стæй синагæй 
хъæды схъис сонтæй рариуыгъта. Арс ныббогъ кодта, æмæ 
йæ хъæр хъæды анæрыд. Хъæдгæс йæхи æрдузæй фехста æмæ 
лидзæг фæци. Иу чысыл куы рауад æмæ, йæ фæсте сурæг куы 
нæ уыд, уæд æрлæууыд. Йæ къухы кæрон схъис куы федта, уæд 
фæстæмæ хъавгæ раздæхт, арс цы баци, уый базоныны тыххæй. 
Тулдзы бын æй æрбаййæфта йæ цыппæртыл лæугæ. 
Арс лæджы куы федта, уæд азылд æмæ дæлæ фæцæуы. Фæлæ 
дард нæ ацыд. Æрлæууыд æмæ хъæдгæсмæ ракаст, раст цыма 
йæм мæ фæдыл рацу дзырдта, уыйау. Лæг цалдæр къахдзæфы 
акодта, æмæ та уæд арс дæр араст. 
Афтæ хъæдгæс цасдæр фæцыд арсы фæдыл, æмæ йæ уый 
æркодта хъæддаг мыдыбындзыты æвзæнмæ. Уый фæстæ сырд 
зултæ-мултæ кæнгæ йæ цыд фæтагъддæр кодта æмæ фæаууон. 
Хъæдгæс бæласы мæрайæ мыды фæзгъæртæ систа æмæ сæ йæ 
хæдзармæ æрхаста. 
Афтæ арс бузныг загъта хъæдгæсæн. 
208 

ÆРВГÆ - МЫСТУЛÆГ * 
Ацы хабар æрцыд Дыгургомы. Иу уалдзыгон бон фыййæуттæ 
уæлхох быдыры уæтæры цур дурты ’хсæн бафиппайдтой 
æрвгæйы (æрвгæ-мыстулæг афтæ хуыйны дыгуронау) æнахъом 
лæппынты. Сæ бынат ахæм къуындæг уыд, уымæй дæр цыр- 
гъ дурты ’хсæн, æмæ сын фæтæригъæд кодтой. Сæ лыстæныл 
сæ хъавгæ систой æмæ сын рагацау цы фæлмæн ахстонгонд 
ацарæзтой, уым сæ æрæвæрдтой. 
Мыстулæг уæдмæ кæцæйдæр фæзынд, йæ лæппынты сæ 
бынаты куы нал баййæфта, уæд сæррагонд - æхситгæнгæ дур- 
ты сæрты схъиудтытæ кодта. Фыййæуттæ йæм сæ цæст дар- 
дтой æмæ йын йæ уавæр уайтагъд бафиппайдтой, фæлæ йын 
йæ лæппынты ног бынат бацамонынæн ницы фæрæз ардтой. 
Æввахс æм бацæуын тæссаг уыд. Ахæм уавæры лæбургæ кæны, 
æмæ йæ хæст маргхъæстæ у. Уалдзæг-иу куы фæзынд, уæд дзы 
нæ фыдæлтæ, сывæллоныл куы фæхæца, нæ æхсыр нын куы 
фæхъæстæ кæна, зæгъгæ, хуымæтæджы нæ тарстысты. Æмæ 
йын гуылтæ дæр йæ размæ уымæн хастой. 
Фыййæуттæ аивæй сæхи хъахъхъæдтой æрвгæйæ, сæ 
хорзракæндыл фæсмон кæнын дæр ма райдыдтой. Фæлæ ма цы 
гæнæн уыд. Мыстулæг йæ лæппынты куы нæ мæ - куы нæ ар- 
дта, уæд айтæ-уыйтæ нал фæкодта, фæлæ маст исынмæ фæци. 
Фыййæутты хæринæгтыл йæхи рауагъта æмæ æхсырæй дзаг 
гæбæты аомдта. Йæ фыдракæнд ын федтой æмæ зыдтой: уыцы 
лалымы æхсыр маргхъæстæ кæй фæци, æмæ дзы чи бануаза, 
уымæн фервæзæн кæй нал уыдзæн. 
Æрвгæ уæддæр не ’рæнцад, йæ лæппынты агургæ уæтæрмæ 
’ввахс зилахар кодта. Æмæ сæ иуахæмы ссардта. Ацинтæ сыл 
кодта. Æнæхъыгдард кæй сты, уый нæ, фæлæ ма фæлмæндæр 
лыстæныл кæй хуыссынц, уый куы базыдта, уæд йæ 
фыдракæндыл фæфæсмон кодта æмæ лæппынты фæуагъта. 
Уыцы-иу згъорд ракодта, æхсыры гæбæт кæм уыд,уырдæм. 
Йæхи йыл ныццавта, тагъд-тагъд æй бынæй дæндагæй ахсыд- 
та, æмæ йæ æхсыр федде. 
Уый дæр та бафиппайдтой фыййæуттæ. Æмæ æрдзы 
сусæгдзинæдтыл арф ныхъхъуыды кодтой. 
’ 209 ==================== 
*14 

ТÆРХЪУСЫ ÆРÆХСНЫРСТ 
Иу рагуалдзæг хохы фæхсыл пыхсбыны тæрхъус æрæхс- 
нырста. Раст уыцы рæстæг зæй - саха коммæ фæцагайдта. 
Тæрхъус, зæйы цæлхъытæ фехъусгæйæ, йæ ’мбæлттæн йæхицæй 
æппæлы: 
- Уый æз æрæхснырстон, æмæ зæй мæ хъæрмæ сыстад! 
УАСÆГ ГОРÆТЫ 
Хъæуæй горæтмæ æрбаластой уасæг. Æхсæвы йæ балкъоны 
картофдоны ныппæрстой. 
Уасæг картофдоны æнæхъыпп, æнæсыппай фæфынæй код- 
та. Кæркуасæнты афон куы райхъал, уæд дфæлвæрдта горæты 
«иннæ уасджыты» райхъал кæныныл. Хъæлæсыдзаг иу уаст 
ныккодта... дыккаг...Фæлæ дзуапдæттæг нæ уыд, æмæ уæд 
ахъуыды кодта: «Цыдæр æдзæрæг бæстæмæ бахаудтæн», æмæ 
йæ уасын ныууагъта. 
дыгоппон 
«Дыгоппон, дыгоппон, сцæттæ дæ ахстон», - цин-иу кодтой 
ирон хъæууон сывæллæттæ уалдзæджы дыгоппоны æртахтыл. 
Бæласы цонгыл бадгæйæ, йæ тъæпæн рæсугъд коцорайы сис- 
тыл мæлхъы пæлæхсар къæдзилау фæйнæрдæм куы ахæцы, йæ 
дыхъусыг къæдзил куы атъæпæн кæны, йæ кæркæ-мæркæ 
базыртæ куы батилы, уæд ма уымæй рæсугъддæр цы уа. 
Адæймаг æм кæсынæй нæ фефсæды. 
Æмæ æрмæст сывæллæттæ нæ цин кодтой дыгоппоны 
æртахтыл. Хистæртæ дæр. Уæлдай тынгдæр та йæм æнхъæлмæ 
кастысты, чызг-иу кæмæй амард, уыцы бинонтæ. Дыгоппон, 
дам, раздæр чызг уыд, зæгъы ирон таурæгъ. Авд æфсымæры 
кæстæр æмæ ма уымæй дæр иунæг хо. Буц уыди мад æмæ 
фыдæн. Уæлдай буцдæр та - йе ’фсымæртæн. Æрхъæцмæ йыл 
нæ хъæцыдысты, чи йæ тынгдæр барæвдауа, ууыл алчидæр ар- 
хайдта. Æфсымæртæ-иу цыфæнды тых куыстæй здæхгæйæ дæр 
хъуыды кодтой сæ хойы зæрдæ барухс кæныныл. Хиконд хъазæ- 
ны хорзæй, чындзытæй, рæсугъд тыччытæй æмæ æндæртæй 
210 

дзаг уыдысты йæ хуыссæны алыварс. УалДзæджы зæгъай, 
хосгæрсты афон, цы хуыздæр, хæрздæфгæнагдæр дидинæг 
хастой сæ хойæн. Дидинджытæй-иу ын рæсугъд сæрдзæгтæ 
сбыдтой. Уæдæ, цы халсары, хæринаджы, дыргъы хорз ахæра, 
цы рæсугъддæр дзаума скæна - уыд сæ мæт. 
Иуныхасæй, зæрдæхъæлдзæг, уæнгрог æмæ рæвдыдæй рæзыд 
авд æфсымæры буц хо. Фæлæ йын цæрын бирæ нæ бантыст. 
Иу æнамонд бон кæрты хъазгæ-хъазын фæкалд, йæ сæр дуры 
тигъмæ бахаста, маргъау йæ тыбыртæ ацагъта æмæ йæ уд систа. 
Мад, фыд æмæ йæ авд æфсымæрыл цы фыд æрцыд, уый уæз 
æвиппайды нæ бамбæрстой, стæй йæ сæ удтæй, сæ зæрдæтæй 
куы банкъардтой, уæд сæхи марынмæ æрцыдысты, зæхх сын 
нæ урæдта сæ хъыг. Фыдохы бон сæ хуры тыныл уæлмæрды 
сыджыт ныккалой, уый сæ бон нæ уыд, æмæ сæ кæуын сæ еу- 
додой, марой арвы кæрæттæм хъуыст. Сыхъуыст уæларвмæ 
Хуыцаумæ дæр, сфæлмæцыд сæ дзыназынæй æмæ Уастырджийы 
рарвыста, ныццу æмæ ма базон, куыд сын фæрог кæнæм сæ 
рис. Уастырджи æртахт зæхмæ, уавæр федта æмæ Хуыцауы раз 
балæууыд. Загъта йын: «Зонын æй, дæ æвастæй дунейыл ницы 
цæуы, фæлæ æгæрон у сæ хъыг, сæ уарзондæр адæймаджы буар 
сыджыты бын фæкæной, уый ныфс æмæ хъару сæм нæй. Исты 
æрхъуыды кæн, дæ хорзæхæй». Уастырджийы лæгъзтæ ныхас 
бахъардта Хуыцаумæ, æмæ авд æфсымæры иунæг хойы уд фес- 
тын кодта маргъ. Уæлмæрды мæрддзыгой адæмы цæстыты раз 
йæ табæтæй стахт. 
Адæмы сæрмæ цалдæр зылды æркодта æмæ йæ коцора 
фæпæлæхсаргæнгæ атахт. Маргъ та ахæм Дыгоппон, рæсугъд 
маргъ, æрдзы рæсугъд хуызтæ æрæмбырд кодта йæ систыл. 
Мæрддзыгой æмырæй, сабырæй аззад, стæй кæйдæр ны- 
хас райхъуыст: «Уый йæ уд у, маргъ фестад æмæ атахт». Адæм 
сæ æгуыппæгæй феуæгъд сты, сæ рис фæрогдæр æмæ, ныхас 
кæцæй райхъуыст, уый алчидæр йæхимидæг агуырдта. Чызджы 
баныгæдтой. Æмæ уыцы бонæй фæстæмæ баззад ахæм хъуы- 
ды: чызг куы амæлы, уæд йæ уд фесты тæхгæ маргъ Дыгоппон. 
Уалдзæджы-иу мæргътæ хъарм бæстæй тæхын куы райдыд- 
той, уæд-иу ахæм зианджын бинонтæ æнхъæлмæ кастысты сæ 

мард чызджы уды фæзындмæ. Хæдзармæ æввахс къалиуыл-иу 
Дыгоппон куы абадт, уæд-иу йæ ныййарæджы хъарæг дардмæ 
хъуыст, мæнæ нæм мæ зынгхуыст чызг Дыгоппоны хуызы 
æртахт, йæ зæрдæ ныл нæ ивы, зæгъгæ. 
УАСÆГОЙ 
Адæмон сфæлдыстады мæргътыл бирæ таурæгътæ ис. Уыдон 
сын æвдисынц сæ мифологион равзæрд, сæ æцæг миниуджытæ. 
Ис Уасæгойыл дæр ахæм таурæгъ. «Хорз, æфсармджын æмæ 
фæрныг хæдзары бахъомыл рæсугъд, гуырвидауц, зæвæттæм 
дзыккуджын чызг. Бинонты уарзон, мады хъæбысы хъомылго- 
нд. Ницæмæй йæ фæлмæцын кодтой. Суанг ма йын йæ даргъ 
сæрыхъуынтæ дæр йæ мад фаста æмæ быдта. 
Буцхаст, æнæрцæф чызг йæ чындздзон кармæ куы бахæццæ, 
уæд йæ амонд хорзæй ссардта. Йæ мойы хæдзары бæрцæй 
цалдæр боны куы ацард, уæд йæ сæр цæхсын æрымысыд. Тæвд 
дон, хуырх æрцæттæ кодта йæ уаты. Йæ сæр цæхсадта, фæлæ йæ 
даргъ, зæвæттæм сæрыхъуынтæ куыд ныффаса, уымæн ницы 
амал ардта. 
Сæры астæуæй сыл сæрвасæн æруадзы, æмæ йын уæхсчытæй 
дæлдæр нал комы, сæры хъуынтæ ныссуйтæ сты. Уырдыгæй 
дæлдæрты сæм бавналы, æмæ та чысыл дæлдæры сæрвасæн 
сæрыхъуынты ныссæдзы. Йæ даргъ сæрыхъуынты раивæ- 
баивæ, ратон-батон кæны, æмæ схъуырдухæн, фæлæ сын сæ 
ныллæгъз кæнынæн ницы фæрæз ары. 
Сфæлмæцыд сæ. Цы ма сæ фæкæна уыцы хуызы. Раст сыл 
хæсгард æрбауадз æмæ сæ уæхсчытæй дæлæмæ ахауын кæн, 
уыцы фæндон дæр æм фæзынд. Фæлæ йæ мадæй нæ бауæндыд. 
Стæй йæ мойæ, æфсинæй дæр æдас нæ уыд. Йе ’нæбондзинадæй 
йæ зæрдæ суынгæг, æмæ хæкъуырццæй кæуын райдыдта. 
Уыцы рæстæг йæ хицау къæлæтджыныл бадт тыргъы. Йæ 
чындзы хъынцъым йæ хъустыл æруад æмæ йæм уаты рудзынгæй 
аивæй бакаст. Уый хуыссæныл ныддæлгом æмæ кæуы. Йæ 
æрдæгфаст сæрыхъуынтæ йын бафиппайдта æмæ бамбæрста, 
йæ куыды сæр цæуыл у, уый. Тыргъты йæ лæдзæгæй къуп- 
212 

къупгæнгæ иннæрдæм рацыд, йæ чындз æй ку&д фехъуыстаид, 
афтæ, стæй ныхъхъæр кодта: 
- Гъе уæлæ фыййау! Дæ фос дæлейæ уæлæмæ раздах! Дæлейæ 
уæлæмæ! О, о! Дæлейæ уæлæмæ. 
Чындз райдианы йæ хицауы къæхты уынæр æмæ лæдзæджы 
къуп-къупмæ йæ кæуын фæуагъта, уырдыг алæууыд. Стæй 
йын йæ хъæр ныхас куы айхъуыста, уæд йæ уаты рудзынгæй 
хохы фахсыл йæ цæст ахаста, фæлæ дзы фосы рæгъау не суыдта 
æмæ ныхъхъуыды кодта, хицау кæмæ дзырдта, ууыл. Йæ зонд 
æрцахста, фыййауы æфсон уымæ кæй дзырдта: чызг, дæумæ дзу- 
рын, чындз, ды йæ бамбар. Ома, сæрыхъуынтыл уæле дæлæмæ 
нæ, фæлæ дæлейæ уæлæмæ фасгæ ссæуын кæй хъæуы, уый. 
Афæлвæрдта сæ æмæ, йæ зæрдæ барухс. 
Йæ даргъ сæрыхъуынтæ фаст æмæ дыууæ дзыккуйы быд 
куы фесты, уæд та йæ сагъæстæ сæ быны скодтой, ныр ма мæ 
хицауы раз цы цæсгомæй æрлæудзынæн, афтæ æгуыдзæгæй 
æцæгæлон хæдзары куыд цæрдзынæн, зæгъгæ. Йæ тыхсты 
хъуыры нарæгмæ куы сси, уæд лæгъзтæ кæнгæ скуывта: 
- О, дуне скæнæг, ме сфæлдисæг Хуыцау. Зæххыл цыдæрид- 
дæр ис, уый - дæ фæрцы. Мæ тыхсты мæ иунæгæй ма 
ныууадз. Æфсарм мæ ацы къæсæрæй ахизын нал уадзы, мæ хи- 
цауы раз фæхудинаг дæн æмæ мын адæймагæй цæрæн нал ис. 
Тæхгæ маргъ мæ фестын кæн! 
Чындзы скуывд Хуыцаумæ фехъуыст. Фæтæригъæд ын код- 
та æмæ йæ Уасæгой фестын кодта. Маргъ уаты гом рудзынгæй 
ратахт, тыргъы ма ногæхсад дзаумæттæ ауындзæн бæндæныл 
абадт. Хицау ын йе скуывд фехъуыста æмæ базыдта, йæ 
чындз Хуыцауы фæрцы тæхгæ маргъ кæй фестад, уый. Йæ 
чындзыл æнувыд уыд, ауындзæн бæндæнмæ ма йæм батагъд 
кодта, ацахсон æй, атæхын æй ма бауадзон, зæгъгæ, фæлæ маргъ 
йæ цæстыты раз ныппæррæст ласта æмæ атахт. Йæхи хæрдмæ 
систа æмæ ма йæ хицаумæ бауасыд: «Ыхы-ыхы, нæ хицау! Нæ 
мæ æрцахстай, нæ хицау!» Æмæ ма абон дæр Уасæгой уыцы 
ныхæстæ фæлхатт кæны йæ уасты, гакк-гукк, гакк-гукк кæнгæ. 
У уыцы чызгау рæсугъд, схъæл, уæздан, фæлæ йæхицæн ахс- 
тон дæр чи нæ кæны, иу бынат чи нæ хъарм кæны, ахæм маргъ. 
213 

Æгæр - мæгуыр æйчытæ дæр æфтауы иннæ мæргъты ахстæтты. 
Уыдон ын сыл къуыртты фæбадынц, цъиутæ сæ рауадзынц 
æмæ йын сæ схъомыл кæнынц. Чызгæй йæ къух уазал доны дæр 
куыд нæ тъыста, маргъæй дæр у ахæм. Ис ын дзыккутау даргъ 
къæдзил. 
ХÆРÆГ ÆМÆ ТБУА 
Хæрæг æмæ Теуа уæргътæ хæссынмæ ацыдысты. Хæрæгыл 
сцырхтой цæххытæ, теуайыл та - егъау голлаг - бардан- 
ты бæмбæг. Афтæмæй рараст сты фæстæмæ. Бæмбæгæй над 
бардантæ рог уыдысты, фæлæ бирæ бынат ахстой, æмæ сæ Те- 
уайы рагъыл уымæн сæвæрдтой, цæххытæ та къаддæр бынат 
ахстой, фæлæ уæззаудæр уыдысты. Æмæ хæрæг йæ уаргъæй 
фæлмæцын райдыдта. 
Иуахæмы цæугæдонмæ бахæццæ сты. Хæрæгзагъта: «Мæ уар- 
гъ куы фæкъаддæр кæнин». Æмæ донмæ бахызт. Æрхуыссыди 
дзы, йе рагъæй куыд акалдаид, афтæ, æмæ цæххæй доны атад. 
Фæстæмæ рогдæрæй рахызт хæрæг. 
Теуайы дæр бафæндыди йæ уаргъ фæкъаддæр кæнын. Хæрæг 
ын афтæ: 
- Ма кæ, дæуæн уыцы мадзалæй ницы рауайдзæн. 
- Дæуæн дзы куы рауад, уæд æз дæуæй цæмæй æнæдæр 
дæн! - рамæсты Теуа æмæ донмæ бахызт. Æрхуыссыд дзы, 
фæлæ сыстын нал сфæрæзта. Бæмбæгæй над бардантæ дон 
уыйбæрц сцъырдтой. 
БАЙРАДЖЫ ФЫДÆБОН 
Фæскуыст сæрвæты уæлвонг ран æнцад-æнцойæ хызт мадæл 
бæх. Йæ байраг бон-изæрмæ йемæ уыд æмæ йын-иу фадат куы 
фæци, уæд та-иу ын йæхи йæ фæдджытыл ныццавта. Ныр дæр 
та йын æнцой нæ дæтты, хизын æй нæ уадзы. Йæ алыварс ратæх- 
батæх кæны, йæ бырынкъæй йын йæ фæздон рæхойы, куы та 
сæрвæты кæронмæ йæ ных саразы. Мады зæрдæ йæм æхсайы, 
йæ хизын фæуадзы æмæ та йæм бауасы. 
214 

Куы дзы рафæлмæцыд, уæд ахъуыды кодта: «Хъаз, хъаз, 
мæнæ мæнау уæззау куыстыл куы бафтай, уæд дæ «байраджы 
фыдæбон» рох дæр ма фæуыдзæн». 
ТИГР ÆМÆ ГÆДЫ 
Хъæды кæрон бурхъулон гæды æфсæстæй йæхи аппæрста 
егъау кæлдымы рагъыл æмæ хуры хъарммæ рæдзæ-мæдзæ кæны. 
Тигр æй дардæй бафиппайдта æмæ йæм хъуызгæ къахдзæфтæй 
æрбацæуы. Уайтагъд йæ уæлхъус февзæрд. Гæды фехъал, фæлæ 
йæ уæдмæ тигр ацахста. 
- Мæ хæлар, цæмæн мæ хъыгдарыс? - дзуры йæм гæды лæгъз 
ныхасæй. - Мах æрвадæлтæ, иу туг, иу стæг стæм, уый дæ ферох? 
- Ды æмæ æз æрвадæлтæ! Гæдыйы ныхæстæ. Махæн нæ 
лæппын дæр дæуæй егъаудæр æмæ тыхджындæр у. 
- 0, уый афтæ у, фæлæ ма æрбакæс ме ’ддаг бакастмæ- 
æмхуызæттæ не стæм? Уый мах лæгмæ цагъайраджы 
фыдцардæй баууадыстæм, ныггыццылтæ стæм, нæ хъару батад. 
Фæлæ уый хыгъд мыстытыл, уырытыл цуан кæнын, бæлæстыл 
рæвдз сбырын базыдтам. Кæд дæ фæнды, уæд дæу дæр сахуыр 
кæндзынæн. 
- Цуан кæнын? - былысчъилæй бахудт Тигр - мыстытыл, 
уырытыл! Худинаг, алайаг. О, фæлæ бæлæстыл бырын ахъуы- 
дыйаг у. 
- Æз дæ сахуыр кæндзынæн, æз дæ сахуыр кæндзынæн, 
зæгъгæ, нал лæууы Гæды, Тигры дзæмбытæй фервæзыныл ар- 
хайы. 
- Хорз, - загъта Тигр. - Ама бакæсон дæм, кæддæра куыд 
арæхсыс. - Суагъта Гæдыйы, кæдæм мын аирвæздзæн, зæгъгæ. 
Гæдыйы дæр ма æндæр цы хъуыдис - йæхи уыцы-иу 
зыгъгъуытт фæласта æмæ рæхснæг бæласы сæр февзæрд. 
- Хорз, федтон дын дæ арæхстдзинад. Æрхиз æмæ мын æй 
бацамон. 
- Дæхæдæг ма уал афæлвар, - дзуры йæм Гæды. 
Тигр бæласыл йæ раззаг къæхтæ авæрдта, фæлæ уымæй 
уæлдæр схизын нæ бафæрæзта. Гæдымæ ма иу хатт хæрдмæ 
скаст æмæ, йæ рæдыд куы бамбæрста, уæд афтæ бакодта: 
215 

- Раст нæ дæ, бæласыл мын хæрдмæ бырын кæй нæ баца- 
мыдтай, уымæй. Æз дын дæ ран фенын кодтаин. 
КЪУЫРМА БÆЛОН 
Къуырма бæлон цæры хъæдрæбынты, уыд, дам, рæсугъд, 
гуырвидауц, æнæнцой æмæ хъæлдзæг чызг. Бирæ уарзта хъазын, 
кафын æмæ-иу хъазты ерыс кафты бацыд. Иуахæмы ерыс кафты 
цырены феваст æмæ фæхудинаг хъазты адæмы раз. Уый, дам, йæ 
худинагæн нæ ныббыхста æмæ йæхи Хуыцауæн бæлон фестын 
кæнын кодта. Атахт адæмæй иуварс хъæдрæбынмæ æмæ ма абон 
дæр йæ худинагыл йæхи хæры маргъæй дæр. Йæ уасты йын ирон 
адæмхъусынц: «Фæсмонгонд фæдæн... Фæсмонгонд фæдæн». 
ОАОАИ 
Ололи, дам, уыд æвзонг сидзæр лæппу, æххуырсты фыййау. 
Иу райдзаст бон йæ фос хызта комы уæлвонг ран, уæлвæзы. 
Фос сабыр сæхицæн хызтысты, Ололи сæм каст иуварсæй, йæ 
фыййауы лæдзæгыл æнцой кæнгæйæ. 
Иуахæмы йæхи цъæх нæууыл æруагъта. Хуры тынтæ йын йæ 
фæллад уæнгтæм ныккастысты, ахъардтой сæ, хæххон ирдгæ 
йын мады æнгуылдзтау йæ къæбæлдзыг бецыккæй хъазыд, 
узæлыд ыл. Афтæмæй йыл хуыссæг фæтых, æмæ æрфынæй. 
Цас рæстæг рацыд, Хуыцау йæ зонæг, фæлæ Ололи куы 
райхъал, уæд йæ фосыл йæ цæст нал æрхæцыд. Уæлвæзы ма 
разгъор-базгъор бæргæ кодта, фæлæ никуы æмæ ницы. Кæйдæр 
фосы кæм агура, уымæн ницыуал зыдта йæ мæгуыр сидзæр сæр 
æмæ Хуыцаумæ скуывта: «О, Хуыцау, ме скæнæг Хуыцау, тæхаг 
маргъ ма мæ фестын кæн, æмæ сæ æз, цалынмæ нæ баталынг, 
уæдмæ дæлæ хæхты дагъты, дæлвæзты ацагурон!» 
Хуыцау ын фæтæригъæд кодта æмæ йæ тæхаг маргъ фестын 
кодта. Æмæ уæдæй абонмæ Хуры фæрсгæ: «Мæ-æ рæгъау! Мæ- 
æ рæгъау» уасгæ ныллæджыты ратæх-батæх кæны хæхты дагъ- 
ты, кæмтты нарджыты. 
216 

ЦÆРГ/ЕС ÆМÆ ХАЛОН * 
Цæргæс халоныл фембæлд æмæ йæ фæрсы: 
- Æртæ сæдæ азы, дам, цæрыс - фехъуыстон. Æмæ уый 
æцæг у? 
- Æртæ сæдæ азы нæ, фæлæ ма мын фылдæр дæр антысы, 
- сæрыстырæй ныхъхъуахъ кодта Халон. 
Цæргæс æм бахæлæг кодта æмæ йын мæгуырхуызæй йæ 
хъаст ракодта: 
- Уæдæ æз та æртын азы йеддæмæ нæ цæрын. 
- Уый та куыд! Æртын азы?! Хæрзчысыл! Æмæ хæргæ та цы 
кæныс? 
- Хæргæ? Мæхæдæг кæй æрцахсын æмæ аргæвдын, ахæм ку- 
сарты фыд. Ды та? - зæгъы Цæргæс. 
- Æз? Мæнæн мæ хæринаг æдзухдæр цæттæ у. Ныр дæр та 
мæм йæ тæф æрбакалд, æмæ мæ цæсты туг абадт. Ратæх мемæ 
æмæ дын æй фенын кæнон. 
Халон атахт, Цæргæс дæр - йæ фæдыл. Кæйдæр стур фахсæй 
ратылд æмæ хохы цъассы ныммард. Уырдыгæй йе смаг дардыл 
æнхъæвзта. Халон йæ холы уайтагъд ссардта æмæ йæ хæрын 
райдыдта. Цæргæс æм дисгæнгæ кæсы. Стæй уый дæр йæ 
фарсмæ абадт, стыдтытæ кодта хæдмæл стуры фыдæй. Фæлæ 
дзы аныхъуырын йæ бон нæ баци æмæ сдзырдта: 
- Цæйнæ фæлтау æртæ сæдæ азы хæдмæл фæхæрон, фæлтау 
ногæргæвст кусарты фыд æмæ тугæй æртын азы цæрæнбоныл 
дæр разы дæн! 
Йæ фидар базыртæ фæтæн айтыгъта æмæ, дымгæйы ныхмæ 
тæхгæйæ, арвы тыгъдадмæ йæхи систа. 
217 

июююшшш 
БЫНÆТТИМÆ БАСТ ТАУРÆГЪТÆ 
Ирон адæмæн стыр диссаджы сфæлдыстадон цæстæнгас 
ис алцæмæ дæр, æрхъуыдыйæ сæ ничи амбулдзæн. Уымæн, 
кæй зæгъын æй хъæуы, стырдæр æвдисæн у дзыхæйдзургæ 
сфæлдыстад. Уый арвы ронау, хуры тынтау бирæ хуызтæй 
æрттивы. Ацы сæргонды бын дзы цы хуызы кой кæнын, уый 
уæлдай цымыдисагдæр у, уымæн æмæ арæзт цæуы, зонд, 
стæй, хъуыды цæстыл цы ауайын кæны, уыдоны фæрцы. Цы- 
быр ныхасæй, бынæттимæ баст таурæгътæ фæлдисгæйæ, нæ 
фыдæлтæ сæхи æвдыстой таурæгъгæнæг æмæ нывгæнæгæй 
дæр. Сæ алыварс æрдз, йæ фæзындтытæ уынгæйæ се 
сфæлдыстадон хъомыс цæй диссаг уыд, цæй! Æмæ нын цы 
хæзнатæ ныууагътой, уыдон налхъуыт-налмасы цæппузырты 
хуртуанау æрттивынц. Маххæс таурæстæджы фæлм бадын 
сыл ма бауадзын. 
Бынæттимæ баст таурæгътæ дзæвгар ис алы комы, алы 
хъæуы дæр. Уыдон мидисджындæр, рæсугъддæр кæнынц амы 
цард æмæ уаг. Фæлæ, хъыгагæн, хæхты бирæ хъæутæ æмæ 
кæмттæ федзæрæг сты, æмæ рох кæнынц семæ баст аив, ми- 
дисджын таурæгътæ. 
АУЫГЪД ДУР 
Куырттаты комы Дзывгъисмæ хæстæг иу бынат хуыйны 
Хъæдæргъæвæн. Ам хæххон цæугæдоны хæд галиуварс ра- 
гон хохæгтæ къæдзæх-къулрæбын айгæрстой уæрдонвæндаг. 
Уæлбылмæ схизæны тынг къæдз-мæдзытæ арæзт уыд. 
Хъæдæрмæг ласгæйæ дзы галуæрдон нæ арæхст, æмæ 
фæзилæнты хъæд æргъæвтой хæрдмæ лæгдыхæй. Уымæ гæсгæ 
218 

йæ ном дæр афтæмæй баззад - Хъæдæргъæвæн?Ссæдзæм æнусы 
æхсайæм азты йæ рæмудзæн æрмæгæй фехæлдтой. Фæлæ ма 
иуæй-иу ран йæ зæронд фæд зыны. Ныр дзы бынты асфальтæй 
æмбæрзт, лæгъз фæндагыл автомашинæтæ згъорынц. Ам 
донфыцæны тæккæ сæрмæ дыууæ къæдзæхы арвыл æмбæлынц. 
Сæ цъуппыты æхсæн сагъдæй лæууы стыр хохдур, æрдзон хид. 
Рагфыдæлтæ йæ Ауыгъд дур рахуыдтой. Таурæгъ ыл баззад. 
Кæддæр, дам, хæхтæ ма сæ мидбынæтты куы змæлыдысты, 
сæ кæрæдзи фырытау куы хостой, уæд цæмæй ам цæугæдоны 
фæд ма сæхгæдтаиккой, уый тыххæй Хуыцау дур арвæй 
æрæппæрста дыууæ къæдзæхы æхсæнмæ. Уый къæдзæхты 
æрбангом кæнын нал бауагъта, æмæ комы цæрæг адæм доны 
сæфтæй фервæзтысты. 
Ауыгъд дурмæ тынг зын схизæн у. Искуы-иу сæрæн лæппу 
йеддæмæ уырдæм йæ ныфс ничи хæссы. Йæ бынты абухгæ æмæ 
фæйлаугæ цæуы, фыцы Фыййагдон. Цыма стыр куыройы нучы 
бахауы, уыйау æрбакъуындæг вæййы æмæ уыцы уавæрæй йæхи 
тоны йе ’ппæт тыхтæй, стæй схъиугæ æмæ заргæ йæхи асхойы 
уырдыгмæ. 
ТУДЖДЖЫНТЫ ФБМБÆАД 
Кæддæр Хъæдæргъæвæны фæндагыл æппæты тæссагдæр 
ран иу райсом раджы хæрхæмбæлд фесты дыууæ туджджыны, 
дыууæ барæджы. Туджджынтæ райсомы фæлмы кæрæдзи куы 
суыдтой, уæд сæ бæхты фæурæдтой. Цы акæной, уый сæ иу 
дæр нал зыдта. Бæх фæстæмæ фездахын сæ иу дæр йæ сæрмæ 
не ’рхаста, хъаматæ фæцъортт кæной - æмæ сæ иуы дæр туг 
ныккалын нæ фæндыд. Уымæн æмæ кæрæдзи рагæй зыдтой, 
æмæ се ’хсæн хæрамдзинад нæ уыд. Иуы мыггагæй дзы чидæр 
иннæмæй кæйдæр амардта, æмæ афтæмæй фæтуджджын сты. 
Ныр сæ фыдæлты карз æгъдау кæрæдзийы фæрсты æввæхсты 
æвыдæй ахизын нæ уагъта. 
Уæд дын, маргæ чи акодта, уыцы мыггаджы лæппулæг, комы 
мидæмæ чи цыд, уый йæ бæх цæхгæр уырдыджы Фыййагдо- 
ны ’рдæм куы фездахид. Иннæ йæм дисгæнгæ кæсгæйæ баззад. 
Уымæн æмæ бæх кæд фæбырдзæн, фæкæлдзæн, æмæ сæрсæфæн 
219 

рындзæй кæд асхъиудзысты, знæт цæугæдоны уылæнты къæй 
дуртыл барæг æдбæх кæд ныппырх уыдзæн, уый бæрæг нæ 
уыд. Бæхы знæт æмæ тыхст хуыррытт Фыййагдоны уынæримæ 
баиу комы. Йæ фæстæгтыл æрхауы æмæ дæлæ æд барæг фах- 
сыл фæбыры, иу чысыл ма æмæ асхъиудзысты... Фæлæ та йæ 
раззæгтæй йæхи бауромы æмæ та йæ цыппæртыл алæууы. 
Барæг дæр ын æххуыс кæны. Иуахæмы йæ цæугæдоны ’рдæм 
фæдыл цæугæдонмæ сарæзта. Балæгæрстой дзы, æмæ сæ уай- 
тагъд къæйдурты сæрты схъиугæ цæугæдоны уылæнтæ сæ 
быны афсæрстой. Барæг цалдæр хатты бæхæй рахауд, доны- 
иу æрбайсæфт. Бæх æмæ-иу барæг хицæнтæй тох кодтой доны 
уылæнтимæ, стæй та-иу баиу сты. Афтæ лæгæрстой размæ доны 
ныхмæ комы мидæмæ. 
Ирон æфсарм, ирон æгъдау сæ уæлахизмæ кодта, сæфын сæ 
нæ уагъта. Лæппулæг, йæ туджджын фæндагыл кæм лæууыд, 
уырдыгæй иудзæвгар куы фæуæлдæр, уæд æд бæх цæугæдонæй 
ралæст æмæ фæллад-фæлмастæй кæрдæгыл æруагъта йæхи. 
Уыцы рæстæг йæ хъустæ ацахстой бæхы къæхты хъæр. 
Фæндаджы ’рдæм фæкаст æмæ ауыдта: йæ туджджын æм 
æрцæуы! Кардæлвæстæй нæ, фæлæ йæм, куы ’рбахæццæ, уæд 
йæ къух æрбадаргъ кодта. Кæрæдзимæ ницы сдзырдтой, æрмæст 
сæ мидбылты гæзæмæ бахудтысты. Сæ худтæ куы систой, уæд 
кæсынц æмæ сæ дыууæйы сæртæ дæр сурс сты. Сæ иуæн карды- 
комыл цæуæгау цæугæдонимæ фыд тохы, иннæмæн та - уыцы 
тох уынгæйæ æмæ йын мæлæтæй тæрсгæйæ. 
Афтæ æгъдау æмæ æфсармы сæрвæлтау Хъæдæргъæвæны 
рагъыл фыдæвзарæнтæ бафидауын кодтой дыууæ тудж- 
джыны, равдисын сын кодтой лæгдзинад æмæ удыконды 
рæсугъддзинад. 
РБКОМ 
Зæдтæ æмæ дауджытæ Нарты Батрадзы Хуры æххуысæй 
куы амардтой, уæд æй Хуыцауы фæндæй уæларв Софиайы 
зæппадзы хъуамæ бавæрдтаиккой, фæлæ йыл цалынмæ Ту- 
тыры гуырд дыууæ уæныджы сифтыгътаиккой, уæдмæ сын 
дыууадæс цæды галтæн мардæй дæр фенкъуысын нæ бакуымд- 
220 

та. Уæдæ йæ уæларв Софиайы зæппадзмæ бæррæ сластой, фæлæ 
та йын зæппадзмæ бахæссынæн ницыуал амал ардтой: йæ сæр- 
иу размæ куы уыд, уæд-иу йæ рæмбыныкъæдзтæ ныббыцæу 
кодта зæппадзы дуармæ, йæ къæхтæ размæйæ та - йæ къæхтæ. 
Уæд сын Хуыцау афтæ зæгъы: «Уый мæнæй лæвар агуры». 
Æмæ йыл æртæ цæссыджы æрæппæрста. Батрадз сын Софиайы 
зæппадзмæ хæссын бакуымдта. Хуыцауы æртæ цæссыджы кæм 
æрхаудтой, уым та февзæрди æртæ кувæндоны: Таранджелос, 
Мыкалгабыртæ æмæ Реком. 
Афтæ равзæрд Рекомы кувæндон, Нарты кадджытæм гæсгæ. 
Иу таурæгъ та дзуры, зæгъгæ, рагзаманты Уастырджийы 
бафæндыд ирон адæмæн Цъæйы комы æвæджиау кувæндон са- 
разын. Цæмæй йын уым йæ ном арой хæстон балцы цæугæйæ, 
æмæ уæлахиз кæной. Уый тыххæй Уастырджи йæ галтæ ба- 
ифтыгъта æмæ сæ арвыста хæхты сæрты хуссары хъæдмæ, 
æппындæр æмбигæ чи нæ кодта, ахæм бæлæстæй хъæдæрмæг 
ласынмæ. Хъæды бæлæстæ-иу сæхæдæг хъæдæрмæг кодтой 
æмæ сæхи хъæдæй æвгæд цыдысты уæрдæтты. Стæй-иу цæды 
галтæ æнæискæй æххуысæй рараст сты цæгатмæ, рагъыл-иу 
цъитийыл æрхызтысты, æмæ хъæдæрмæг йæхæдæг уæрдæттæй 
æвдæлон кодта Рекомы абоны кувæндоны цъæх фæзы. Ам 
кувæндон дæр арæзт цыд йæхæдæг, æнæискæй æххуысæй, 
зæгæл дзы нæ ныххойгæйæ. 
Иннæ таурæгъ та зæгъы, зæгъгæ, Рекомы кувæндон уыд 
фæсхохы, æмæ йæм адæм куывддоны арæх нал цыдысты, рох 
кæнын æй райдыдтой, фаг аргъ ын нал кодтой,æмæ сæм йæ зæд 
фæтæргай, цæгатмæ ратахт æмæ ам Цъæйдоны галиуварс егъау 
къæдзæхы рæбын рæсугъд фæтæн фæзы æрбадт. Уый бафип- 
пайдтой амы цæрджытæ, хабар айхъуыст алы кæмттæм, суанг 
Дыгургоммæ дæр, æмæ дзы фæстæдæр хистæр куырыхон лæгты 
зондæй кувæндон арæзт æрцыд. 
Ахуыргæндтæ куыд зæгъынц, афтæмæй ам, Рекомы, фыццаг- 
дæр кувæндон арæзт æрцыд XII æнусы хæхты хуссарварсæй 
ласт бæлæсты хъæдæрмæгæй. Уый иу рæстæджы басыгъд, æмæ 
та йæ ногæй сарæзтой XVII æнусы. Кувæндон кæй фæзæронд, 
базилинаг кæй сси, уымæ гæсгæ йæ XX æнусы рацарæзтой. 
221 

Фæлæ та басыгъд æмæ ссæдзæм æнусы кæрон ирон фæсивæды 
хъæппæрисæй æмæ хъаруйæ бынтон ногæй арæзт æрцыд. 
«Цæмæн басудзы Рекомы кувæндон? Фыдгæнæджы къухæй, 
æви æндæр истæй аххосæй?». Ацы фарстытæ æнцой нæ дæттынц 
ирон адæмæн. Кувæндоныл иузæрдиондæртæ зæгъынц: «Реко- 
мы Уастырджийæн ирон адæм аккаг аргъ куы нал фæкæнынц, 
кувæндоны бын сæхи дарын куы нал фæзонынц, уæд æй 
зæд йæхæдæг басудзы, цæмæй йæм ногæй се ’ргом аздахой. 
Фæсхохæй дæр уый тыххæй куы ралыгъд. Уымæй нæм сиды хи 
ссыгъдæг кæнынмæ, æгъдау æмæ рæсугъд цардмæ». 
1936 азы профессор Л.И. Семеновы разамындæй археолог 
Е.Г. Пчелина æмæ реставратор И.П. Щеблыкин кувæндоны 
кодтой реставрацион æмæ иртасæн куыстытæ. Уыдон дзы ссар- 
дтой таурæгъон Ос-Бæгъатыры фат, згъæр худ, алыхуызон 
хæцæнгæрзтæ, зды нæмгу ытæ æмæ æн дæр цымыдисаг историон, 
хæстон дзаумæттæ. Уыдонмæ гæсгæ дæр бæрæг у, Рекомы Уас- 
тырджи ирæтты хæстон зæд кæй у, уый. Сæхи йыл фæдзæхстой 
хæстмæ цæугæйæ æмæ æрыздæхгæйæ дæр. Ам ирон лæппутæ 
ард хордтой æфсымæртæ кæнгæйæ, туджджынтæ фидыдтой. 
Цуанон ыл йæхи фæдзæхста цуаны цæугæйæ. Кувæндоны бын 
уый тыххæй æвæрдтой алыхуызон фæдзæхсæнтæ. 
1936 азы онг Рекомы кувæндоны цъæх фæзыл сылгоймаджы 
къах никуы æрлæууыд. Е.Г. Пчелинайæн дæр Цъæйы хъæуы 
хистæртæ Чызджыты кувæндонæй фалдæр бацæуынæн бар нæ 
лæвæрдтой, цалынмæ сæм, ахуыргæндтимæ цы ирæттæ уыд, 
уыдон не ’рхатыдысты, наукæйы хъæуы, зæгъгæ, уæдмæ. 
Рекоммæ ссæуæн къахвæндагыл ма хъæды астæу Чызджы- 
ты кувæндонæй дæлдæр ис Майрæмы кувæндон. Чызджыты 
кувæндонмæ цыдысты чызджытæ зæдæй хорз амонд агурæг, сæ 
уарзондзинад ыл фæдзæхстой, куыд нæ фæмæнг уа, йæ мойаг 
сæрæн æмæ адæмы уарзон куыд рауайа. Майрæммæ куывды 
цыдысты устытæ æмæ чындзытæ цотхалы охыл, цæмæй сын 
æнæниз, хорз цот радтаид, сæ рынчынты сын сдзæбæх кодта- 
ид. Цот кæмæн нæ цыд, уыдон дзы хъуырыцъарæй агуырдтой, 
цæмæй сын хъæбулы ад бавзарын кæна. Уыцы куывдтыты 
фæстæ-иу чызджытæ, устытæ æмæ чындзытæ дæр зæды зæрдæ 
222 

балхæнынæн фæдзæхсæнæн сæ кувæндæтты уагътой алы- 
хуызон дзаумæттæ: фæрдгуытæ, къухмæрзæнтæ, хъуымацы 
уадздзæгтæ, судзинтæ, сæрдзæвæнтæ æмæ æндæртæ. 
МОААДЗАН ХОХ 
Цъæйы комы Схъазы æмæ Цъæйы цъититæй цы цæугæдæттæ 
згъоры (хонгæ дæр сæ Схъаздон æмæ Цъæйдон кæнынц), уыдон 
кæм баиу вæййынц, уырдыгæй чысыл фалдæр хæрдмæ фæцыд 
сау къæдзæх. Иуварсæрдыгæй бакæсгæйæ, адæймаджы хуызæн 
у, моладзаны пæлæзы худимæ. Уымæ гæсгæ йæ туристтæ 
рахуыдтой Моладзан хох. Бирæ таурæгътæ æмæ хабæрттæ ис 
ацы хохы тыххæй дæр. Иу таурæгъ дзы у ахæм: 
«Кæддæр, тынграджы, ацы комы хъæдты фæзынд сыгъзæрин 
сыкъаджын саг. Цынæ хорз цуанон ахатти йæ фæдыл хæхты æмæ 
хъæдты тæссагдæр рæтты дæр, фæлæ йæ амарын никæй къу- 
хы æфтыд. Фæстæмæ-иу афтидæй, фæллад æмæ уæнтæхъилæй 
æрыздæхтысты. 
Уæд иуахæмы иу æвзыгъд лæппу цуанон ныффæнд код- 
та йæ амарын. Уый тыххæй йæхи хорз барæвдз кодта. Рекомы 
кувæндоны бынмæ æгъдауимæ бацыд, Уастырджийыл йæхи 
бафæдзæхста, фæфæндараст мæ кæн, зæгъгæ. Стæй адæмы 
раз ард бахордта, Уастырджи йын сыгъзæрин сыкъаджын саг 
амарынæн куы баххуыс кæна, уæд ын йæ номыл сыгъзæрин 
сыкъатæ Рекомы кувæндоны кæй сæвæрдзæн. 
Фæцыд лæппу цуаны. Бирæ фæхатт, чысыл, Хуыцау йæ зонæг, 
фæлæ саг Уастырджийы æххуысæй йæ къухы бафтыд. Куы 
йæ æрфæлдæхта æмæ йæм æввахс куы бацыд, уæд сыгъзæрин 
сыкъатæй йæ цæстæнгас нал хицæн кодта. Фырцинæй йæ йæ 
ардбахæрд рæстæгмæ æрбайрох. Йæхимæ куы æрцыд, уæд 
саджы сæр æд сыгъзæрин сыкъатæ ракодта. Æрхаста йæ 
сæхимæ, фæлæ сыгъзæрин сыкъатæ кувæндонмæ бахæссын йæ 
цæст нал бауарзта. 
Уастырджи йæм рамæсты ис, йæ ардбахæрдыл гадзрахатæй 
кæй рацыд, уый тыххæй, æмæ йæ къæдзæх хох - Моладзан фес- 
тын кодта. 
223 

МАДЫ ХОХ 
Цæгат Ирыстоны сæйраг сахар Дзæуджыхъæуы хуссар- 
варс чысыл дæрддзæфгомау бæрзонд фæцыд Мады хох. Зымæг 
æй мит куы æрæмбæрзы, уæд йæ тъæпæн сæр урс хъуымацæй 
æмбæрзт егъау фынджы хуызæн фæзыны. Гъе, уымæ гæсгæ 
йæ 200 азы размæ, уырыс Ирыстонмæ цæрынмæ лидзын куы 
райдыдтой, уæд уырыссагау схуыдтой Столовая гора. Уыцы 
ном ын фæстагмæ тых кæнын райдыдта йæ ирон номыл, æмæ 
ма йæ ирæттæй дæр бирæтæ хонын райдыдтой Фынджы хох. 
Афтæмæй та Мады хох цæмæн хуыйны, уый тыххæй ис дисса- 
джы ирон таурæгъ: Раджы, тынг раджы, кæддæр ма, дам, хæхты 
лæгæтты æмæ тархъæдты уæйгуытæ æмæ залиаг кæлмытæ куы 
цардысты, уæд иу Залым ныббырста Мады хохы цæгатварсы 
паддзахадмæ. Фæтых ыл ис æмæ йыл сæвæрдта хъалон: æрвылаз 
дæр ын уыцы-иу бон комæй йæ рацыдмæ йæ размæ паддзахады 
æвддæсаздзыд чызджыты рæсугъддæры куыд кæной хъалонæн. 
Уыцы-иу рæстæг-иу рахылд Залым йæ лæгæтæй, чызгмæ-иу 
фæлæбурдта æмæ-иу æй аскъæфта. Адæмы рис, зæрдæскъуыйæн 
æрдиаг æмæ кæуын ницæмæ дардта. 
Афтæ уыдис дзæвгар азты, æмæ йын сæ бон ницы уыд. 
Адæм, паддзах йæхæдæг дæр сæхимæ ныхъхъуыстой, сæ 
æнæбон, æгады бынатæй зæрдæрыст уыдысты, боны рухс сæ 
нал рæвдыдта, цин сæм нал хъардта. Сæ сæйраг мæт уыд: цы 
хуызы дзы фервæзой, куыд æй амарой. Фæлæ йын ницы фæрæз 
ардтой. 
Æмæ мæнæ иуахæмы дард бæстæй æрыздæхтысты паддза- 
хы æвзæрст лæгтæ. Уыдон цыдысты дунейыл хъуыстгонд зо- 
нынджын лæгмæ фæрсынмæ: бацамон ма нын, куыдæй дзы 
фервæзæм, кæм ис йæ мæлæт, уый. Æмæ паддзахæн рахабар код- 
той, фервæзæн, дам, дзы ис афтæ: æвддæсаздзыд бæстырæсугъд 
æм уыцы бон йæхæдæг куы базгъорид æмæ йæ хъæлæсы йæхи 
куы баппарид, уæд Залымæн æрцæуид йæ кæрон - йæ уд сисид 
йæхæдæг дæр. 
Паддзах бацйн кодта. Адæмыл дæр ахъæр хорз хабар. Фæлæ 
сæ цин бирæ нæ ахаста. Уымæн æмæ уыцы аз æвддæс азы 
сæххæст паддзахы чызгыл дæр. 
224 

Æмæ йæ рæсугъддзинад уыд дзуринæгты д&уринаг. Уымæй 
рæсугъддæр ссарæн нæ уыд. Паддзах йæ Хуыцауы цæф базыд- 
та æмæ йæ чызджы уайтагъд æхгæд мæсыджы фæмидæг кодта. 
Цæмæй Залымы амæттаг ма фæуа, уый тыххæй йæ мæсыгæй 
æддæмæ нал уагъта, хабар æм куыд нæ бахæццæ уа, афтæ. Йемæ 
уыдысты йæ фæсдзæуин чызджытæ æмæ йе схæссæг мад- 
дыджызæ. Уыдонæн дæр бафæдзæхста, цæмæй йын дæсныйы 
ныхас ма схъæр кæной. 
Паддзахы чызг - бæстырæсугъд Зæринæ уæлдай тынгдæр 
тыхст, йæ уарзон лæппу Сæнайы кæй нал уыдта, уымæй. Сæна 
паддзахы æфсады балхоны фырт уыд. Иу кæрты схъомыл сты. 
Гыццылтæй дæр кæрæдзийыл тынг æнувыд уыдысты. Ныр 
кæрæдзийыл æрхъæцмæ дæр нæ лæууыдысты. Сæна йæ фыды 
фосрæгъæутты фыййæуттæм хæхтæм уазæгуаты цæуын бирæ 
уарзта. Иуæй йæм фосимæ архайын хорз каст, иннæмæй та йыл 
хæххон æрдзы нывтæ базыртæ сагътой. Зæринæйы дæр-иу ын 
йæ дыджызæимæ искуы-иу хатт йемæ ауагътой. Сæна ныр, ха- 
бар базонгæйæ, йæхи бынтондæр айста хæхтæм. 
Зæгъынц, сусæг хабар фехъусынмæ, дам, къултыл дæр хъустæ 
базайы. 
Бæстырæсугъд Зæринæйы дæр кæд йæ фыд хабар базонынæй 
хъахъхъæдта, уæддæр æм адæмы сусæг хъæрзын бахæццæ. Бирæ 
фæсагъæс, фæмæт кодта йæ хъысмæтыл, Сæнайыл. Фæндыдис 
æй йæ фенын, йæ ныфсы ныхас фехъусын. Фæлæ йын иуæй фа- 
дат нæ уыд, иннæмæй йæ нæ фæндыд, сусæг хабар уымæ дæр 
бахæццæ, уый Сæна базона. Уадз æмæ æнхъæл уа, ницы зонын, 
æмæ йын æнцондæр уа. Йæхæдæг бацархайдта, хабар кæй зоны, 
уый цæмæй мачи бафиппайдтаид, ууыл. Æмæ сусæгæй йæхи 
цæттæ кæнын райдыдта йæ адæмы сæрибардзинады сæраппонд 
йæхи æрхæссынмæ, æгады уавæрæй сæ фервæзын кæнынмæ. 
Ралæууыд та уыцы æнамонды бон. Адæм хъарæггæнгæ, 
æрдиаггæнгæ цыдысты комы дымæгмæ. Семæ кодтой Залы- 
мы амæттаджы. Цæмæй зыдтой, паддзахы чызг бæстырæсугъд 
Зæринæ йæ фæсдзæуин чызджы уæлæдарæсы мæсыгæй 
рахъуызыд æмæ раззаг рæнхъыты цæуы. 
^" 225 ================ 

Адæм куыддæр Залыммæ æрбаввахс сты, афтæ паддзахы чызг 
бæстырæсугъд Зæринæ се ’хсæнæй йæхи атыдта, размæ азгъор- 
дта æмæ уыцы-иуæй йæхи йæ хъæлæсы баппæрста. Бæстæ ныц- 
царыдта æвирхъау уынæргъын, æмбу, арты æвзæгтæ уæларвмæ 
фæцыдысты, стæй æппæт дæр фæздæджы бын фæци... 
Бæстæ ку ы æрсабыр, фæздæг ку ы ахæлиу, уæд адæм диссæгты 
дисæн кастысты, сæ разы цы хох сæвзæрд, уымæ. Хох та уыд сæ 
паддзахы чызг бæстырæсугъд Зæринæ. Уый фæсонтыл хуыс- 
сæгау йæ къæхтæ адаргъ кодта хурыскæсæны ’рдæм, йæ къухтæ 
йæ риуыл рæсугъд æвæрд, йæ уылæнты æнгæс сæрыхъуынтæ 
Арвыкомы ’рдыгæй къæдзæхтыл бынмæ æркалдысты. 
Уыцы рæстæг Сæна фыййæуттимæ фос хызта фаллаг хохы 
бæрзонд фахсыл. Æвирхъау хъæр уырдæм дæр байхъуыст. 
Зыдта, абон та сæ чызджыты рæсугъддæртæй иу Залымы 
амæттаг бауыдзæн, æмæ йæ сагъæс хордта. Зæринæмæ хабар 
бахæццæ, æмæ уый ахæм фæнд скодта, уый йæ фæсонæрхæджы 
дæр нæ уыд. Фæлæ мæнæ фæздæг кæмтты нарджыты куы 
æрбадт æмæ йæм йæ уарзоны фæлгонц хохы хуызы куы ра- 
зынд, уæд ма йын хъуыддаг цы базонын хъуыд, цæрынвæнд 
æм нал уыд Зæринæйы фæстæ æмæ йæхи къæдзæхæй фехста. 
Æрмæст ма ныхъхъæр кодта: «О, Стыр Хуыцау! Дунескæнæг 
Хуыцау, кæд мын дæ зæрдæ исты хорздзинад зæгъы, уæд мæн 
дæр хох фестын кæн!» Æмæ уыцы уысм Сæна дæр хохы хуы- 
зы хæрдмæ фæцыд арвы хъæбысмæ, дæрдты рафæлгæсыд иннæ 
хæхты сæрты, йæ уарзоны агургæ. Йæ цæст ыл æрхæцыд, æмæ 
йæм уæдæй абонмæ кæсы йæ уарзæгой цæстæнгасæй. Зæгъынц, 
хур бонты, дам, йæ уындæй йæ зæрдæ афтæ фæрайы, æмæ йæ 
цъупп тæмæнтæ фæкалы; мигъ бонты йæ нал фæуыны æмæ йыл 
сусæг хъынцъым, уынæргъын бахæцы, мигъты куы иуырдæм, 
куы иннæрдæм зыгъгъуыттытæ кæнын райдайы. 
Мады хохы - Зæринæйы фæлгонцы ирон адæм бавæрдтой 
Ирыстоны Мады фæлгонц. Уый йæ фервæзын кодта Залымæй: 
тыхгæнæг æмæ хæрамдзинадæй, æгад æмæ дæлбардзинадæй. 
Хуымæтæджы нæй йæ хуссарварс Дзæрæхы комы ’рдыгæй ирон 
адæмы рагондæр кувæндæттæй иу. Абон æм кæд ирон лæджы 
къах нал хæццæ кæны, уæддæр ныл йæ зæды хай ауды. Ауды 
226 

ныл Мады хох дæр. Ирон адæммæ сиды Райгуырæн бæстæйы 
сæрвæлтау удуæлдай тохы хъæбатыр, уæндон, æхсарджын æмæ 
æнæбасæттон уæвынмæ, лæгдзинадмæ, сæрыстырдзинадмæ, 
уды сыгъдæгдзинадмæ. 
ÆНУСТЫ СУСÆГДЗИНАД 
Ирон адæмы фæлмæмбæрзт историйы бирæ сусæгдзинæдтæ 
ис. Сæ фылдæрæн сæ уынæр хъуысы адæмон сфæлдыстадæй: 
кадджытæй, таурæгътæй, диссагæн дзуринæгтæй, æмбисæнд- 
тæй, æртхъирæнтæй æмæ ма суанг æлгъыстытæй дæр. Уыдонмæ 
æрыхъусын хъæуы, уыдоныл кусгæ у фæлтæртæн, сæ фæдыл 
«ацæуын хъæуы», æмæ кæд немыцаг хæдахуыр археолог Ген- 
рих Шлиманы Гомеры «Илиадæ» мингай азты рох горæт Тро- 
яйы бынатмæ куыд æркодта, афтæ махæн дæр нæ цæстытæ бай- 
гом кæниккой нæ историмæ. 
Ныр авд æнусы дæргъы ныхас цæуы гуырдзыйы паддзах, 
ус-паддзах Тамары лæг, ирон паддзахы фырт Сослан-Дауытыл. 
Хуыцауæй разы, ахуыргонд Тогойты Георги йын йæ истори- 
он цæсгом: йæ равзæрд, йе сгуыхтдзинæдтæ наукон æгъдауæй 
сбæлвырд кодта. Уый фæдыл ныффыста æмæ мыхуыры рацыд 
сæрмагонд чиныг «Сослан-Давид». Фæлæ абоны онг бæрæг 
нæу, Сослан кæм ныгæд ис, уый. Гуырдзыстон йæ паддзæхты 
ныгæдта Гелаты. Уым бавæрдтой Сосланы дæр. Фæлæ уым нал 
уыд, йæ фырт Лаша Георгийы дзы куы ныгæдтой, уæд. 
Сосланы мард цы фæци? Уæдæ йæ ус Тамар дæр кæм ныгæд 
ис, уый бæрæг куы нæ у! Ныр авд æнусы дæргъы гуырд- 
зы æмæ ир дзурынц ацы фарстатыл æмæ сын дзуапп радтын 
йæ бон никæмæн у. Таурæгътæ та адæмы ’хсæн кæнынц сæ 
куыст. Раст Гомеры «Илиадæ»-йау, Нарты кадджытау... Уыдон 
куыд зæгъынц, афтæмæй, дам, ус-паддзах Тамары фæндонæй 
æхсæвыгон сусæгæй Сосланы мард Цæразонтæ ахастой йæ 
фыдæлты зæхх Уæлладжырмæ. Уым æй Цъæйы комы Рекомы 
кувæндоны сæрмæ, æврæгътæм бынмæ кæсæн кæцæй ис, ахæм 
лæгæты бавæрдтой. 
Тамар ма, дам, Сосланы фæстæ фæцард фараст азы. Уал азы 
йæхи цæттæ кодта Мæрдты бæстæм Сосланимæ фембæлдмæ. 
"" 227 ====================== 

Йæ цард ын ад нæ кодта, æмæ æнхъæлмæ каст мæлæтмæ. Уал 
азы алы аз дæр йæхицæн кæнын кодта табæт (марды чырын). 
Фараст куы баисты, уæд йæ зæрдæ йæхимæ фехсайдта æмæ 
фæдзырдта йæ паддзахады дыууæ хуыздæр зæрингуырдмæ: 
ирон æмæ гуырдзиагмæ. Бахæс сын кодта Сосланы табæты 
хуызæн зырнæйзылд, сыгъзæрин æмæ æвзистæй нывæфтыд мар- 
ды чырын скæнын. Табæт арæзт куыд фæци, афтæ æруатон. Йæ 
адзал базыдта æмæ, йæ паддзахады тынгдæр кæуыл æууæндыд 
иронæй, гуырдзиагæй, уыдонæй дыууæмæ фæдзырдта, семæ 
йæ фырт Лаша Георги дæр. Уымæн раздæр бабар кодта пад- 
дзахы бынат. Ныр сын загъта, йæ мæлæт кæй æрхæстæг æмæ 
сын бафæдзæхста, куы амæла, уæд æй, ирон æмæ гуырдзиаг 
зæрингуырдтæ цы табæт сарæзтой, уым куыд нывæрой, стæй 
йæ сусæгæй йæ мой Сосланы фарсмæ лæгæтмæ куыд ахæссой. 
Загъта сын, иннæ фараст марды чырыны дæр сусæгæй ахæссын 
кæндзыстут Гуырдзыстоны фарастæрдæм. Ус-паддзах Тамары 
фæндон æххæстгонд æрцыд, æмæ абоны онг ничи зоны, нæдæр 
йæхæдæг, нæдæр Сослан кæм ныгæд сты, уый. 
Таурæгъ нын зæгъы, Рекомы сæрмæ бæрзонд хохы фах- 
сыл, раст цæргæсты бадæнмæ ’ввахс уыдис къаннæг лæгæт. 
Мидæгæй дзы лæг бахизæн дыккаг лæгæтмæ. Уый уыдис мо- 
ладзандон. Цардысты дзы нæлгоймаг моладзантæ, Чырыстийы 
хъуыддагыл бынтон иузæрдион чи уыд, ахæмтæ. Ахæм уыд 
Сослан-Дауыт дæр. Чырыстийы цы дзуарыл байтыгътой, уый 
иу хай агурæг Палестинæмæ хуымæтæджы нæ ацыд. Уым 
фембæлд Англисы къарол Домбайы Зæрдæ Ричардимæ (Ричард 
Львиное Сердце). Сослан лæгæй-лæгмæ тохты иу хатт дæр кæй 
нæ фæхæрд, уый тыххæй йын Ричард балæвар кодта йæ цирхъ. 
Уыцы цирхъæй Цæразонтæ хордтой ард. 
Рекомы сæрмæ кæрæдзийы мидæг лæгæттæй дыккагæй 
бахизæн ис æртыккагмæ. Адæймаджы къухæй аивгонд егъаудæр 
лæгæтмæ. У, раст паддзахы зæппадз куыд амоны, афтæ. Ардæм 
Гуырдзыстонæй æрхастой Сосланы мард, стæй - Тамары. 
Лæгæты астæу æвæрд ис æртыкъахыг зырнæйзылд ирон фынг. 
Йæ фæйнæфарс Сослан æмæ Тамары табæттæ. Фынгыл рæсугъд 
нывæфтыд лагъз. Уым Сослан æмæ Тамары Ныстуан ирон æмæ 
228 

гуырдзиаг адæммæ, ирон æмæ гуырдзиаг æв^æгтыл. Лагъзы 
фарсмæ Тамары цытæн Сосланы фыст æнусон кадæг «Фран- 
чы цармдарæджы» чиныг Сосланы къухфыстæй, Тамарæн кæй 
балæвар кодта, уый. 
Таурæгъ зæгъы, зæгъгæ, Сосланы къухы Гуырдзыстоны 
сæрыл тохты цы уæлахизтæ бафтыд, уыдоны-иу ныккалд 
ирæтты туг дæр, йе ’фсады зынгæ уыд сæ архайд, æмæ уыдоны 
сæр хъуыды кæнгæйæ, йæ Ирыстоны фидæныл мæт кæнгæйæ, 
алы уæлахизы дæр йæ къухы цы хæзнатæ æфтыд, уыдон дих 
кодта Гуырдзыстон æмæ Ирыстоныл. Ирыстоны хай сусæгæй 
æфснайд цыд, фæстæдæр Тамаримæ сæ мæрдтæ æвæрд кæм 
æрцыдысты, уыцы лæгæты. Бахъуыды сахат Ирыстоны пад- 
дзахад сфидар кæнынæн сын райсæн куыд уыдаид, афтæ. Ам, 
дам, æвæрд ис Ричарды лæвар цирхъ дæр. Æврæгъты сæрмæ 
æртæ лæгæты сусæгæй - æргомæй бирæ фæхъахъхъæдтой 
моладзантæ. Уæдмæ Ирыстоны паддзахад Тимуры азарæй бын- 
тон бабытъайлаг æмæ ма ирæттæй чи аирвæзт, уыдонæн сæ сæр 
сæ кой сси. 
Моладзантæн фæдонтæ нал уыд. Сæхæдæг та иугай мардыс- 
ты. Цъæйы цæрджытæм фыдæй-фыртмæ æрхæццæ, фæстаг мо- 
ладзаны зæрдæхалæн хъарæг-зарæг ма сæм уæлвонгæй мигъты 
сæрæй бынмæ куыд хъуыст, уыцы хабар. Зæгъынц, иуахæмы, 
дам, хохы сæрæй дурзæйы уынæр райхъуыст, æмæ уæдæй 
фæстæмæ хох бамыр. 
Моладзантæн сæхимæ уыд рæхыстæй конд æруадзгæ 
асинтæ. Сæ уынæр куы нал хъуыст, уæд сæм схизын чидæртæ 
афæлвæрдта. Схизын дзы кæмæн бантыст, уыдон дæр нал 
ссардтой лæгæттæм бахизæн. Хохы фахс æмбæрзт у дуры 
цæндтæй. Æвæццæгæн, дам, моладзантæ рагацау дуртæ 
фæхастой лæгæтты сæрмæ, стæй сæ фæстаг моладзан лæгæттыл 
дурзæй рауагъта, йæхæдæг дæр уым фæмард, афтæмæй. 
Сæ зæрдæ никæуыл дардтой уыцы фыдрæстæджы æмæ 
фæд фесæфтой, дуры цæндты бын баныгæдтой æнусты 
сусæгдзинад. 
Ацы таурæгъæй спайда кодта фыссæг Лизетхан Албек. Уый 
Цард Мæскуыйы. Ирон адæмы историйæ уырыссагау ныф- 
""" 229 ==================== 

фыста трилоги. Йæ фыццаг хай у «Скала Сослана и Тамары», 
иннæтæ йын къухфыстæй Мæскуыйы баззадысты, дыккаг чи- 
ныг - рауадзынæввонгæй. Йæ трилогийæн æрмæг æмбырд код- 
та фылдæр Калачы архивты. Зындгонд революционер Камойы 
хоимæ тынг хæлæрттæ уыдысты. Уый схъомыл Калачы, хорз 
зыдта гуырдзиаг æвзаг, зонгæтæ - бирæ, æмæ йын тынг æххуыс 
уыд Ирыстоны тыххæй Гуырдзыстоны архивты æрмæджытæ 
агурынмæ. Чи зоны, исты гæххæттытыл, фыстытыл фæхæст 
сты, ацы таурæгъæн бындур чи у, чи нын æй бауырнын кæна, 
ахæмтыл. Таурæгъ, уæлдайдæр та историон таурæгъ, бынтон 
æнæбындур нæ вæййы. Агурын хъæуы, агурын. Чи цы агуры, 
уый ссары, - зæгъы ирон æмбисонд. Æмæ æрмæст æвзæр нæ, 
фæлæ хорз дæр. Таурæгъ цы æртæ лæгæты кой кæны, уыдон 
уыцы хуызы æцæгæй раргом кæнын къухы куы бафтид, уæд 
рухсы цъыртт ныккæсид нæ фæлмæмбæрзт историмæ, ирон чи- 
ныджы истори уал XII æнусмæ ахæссид, фæбæлвырддæр уаид. 
«Франчы цармдарæджы» автор. 
ХЪЕЛЫ ЦАД 
Ирыстоны бæрзонддæр хæхты фæсрагъ Дзимыргомы рæбын 
уæлхох, бæлас кæм нæ зайы, ахæм ран зултæ-мултæ дæргъæй- 
дæргъмæ айтынг диссаджы рæсугъд цад. Ардыгæй ахизæн ис 
Гнугъмæ, Урстуалтæм, Тырсыгоммæ, Арагуимæ, Баджинмæ, 
Горгамæ. Хъелы цадæй бынмæ коммæ кæлы Чысандон, Дзи- 
мыры йæ Цъала хонынц. Уырдыгæй дæлæмæ йыл алы чысыл 
кæмттæй æфтынц иннæ хохаг цæугæдæттæ, суадæттæ, æвдадзы 
хосхæссæг суæрттæ. Фæфæтæн, фæтыхджындæр вæййы 
æмæ, егъау дуры цæндты сæрты схъиудтытæ кæнгæ, хæры 
къæдзæхты фæрстæ, нарæг комæй йæхи рæдувы ахст сырдау. 
Уæлдай знæтдæр вæййы уалдзæджы кæрон. 
Зымæг Хъелы цады лæгъз уæлцъар ныссæлы, стæй йыл уæле 
мит дзæвгар фæуары. Мит та ам иу уардæн зæхх æрæмбæрзы 
лæджы æмбæрц. Иу уард мит иннæ уард миты йæ быны 
æрæфсæры, æмæ афтæ фæлтæргай уалдзæгмæ рагъамадау 
фæлæууынц. Уалдзæджы кæрон цады былтæ куы æртæфсынц, 
ихæй куы феуæгъд вæййынц, уæд æргъомамад мит йæ уæзæй 
230 

æд ихтæ фæдæлдон вæййы. Ныццæллахъ кæныщад, æмæ йæ дон 
йæ былтæй акæлы. Цæугæдонмæ уыйбæрц дон уыцы-иу калд 
ракæны, æмæ араугæ, гыбар-гыбургæнгæ йæ разæй æппæт дæр 
рахæссы. Йæ уæлæ хид нал ныууадзы, йæ былтæ быныстъæрд 
бакæны, йæ кæсаг былтæм ракалы. Бирæ фыдбылызтæ бакæны, 
суанг дзы æрцæуы адæймаджы донлæстытæ дæр. 
Хъелы цад диссагæн дзуринаг у. Ахæм бæрзонд ран ахæм 
егъау цад! Уымæй дæр æй адæм хонынц æнæбын. Кæддæр, 
дам, сæрдыгон тæвды галтæ йæ хуылфмæ бацыдысты æмæ 
фæдæлдон сты, стæй иннæ комы Ерцъойы цады сзындысты. 
1871 азы сæрды зындгонд этнограф Пфаф уыд Ирыстоны 
Урстуалты Едысы хъæуы. Беджызаты зæронд лæджы ныхæстæй 
Хъелы цады тыххæй ныффыста: 
«Нал фæрæзтой Дзимыры адæм Ерыстау-æлдæртты 
фыдмитæй. Растадысты æмæ æд бинонтæ сæхи систой Хъелы 
цады рæгътæм. Ерыстау-æлдæрттæ æрæмбырд кодтой сæ ча- 
парты æмæ цагъартæй аст сæдæйы бæрц, схотыхджын сæ код- 
той, баиу ма сæм кодтой сæдæ хъазахъаджы æмæ балæгæрстой 
хæхтæм «æгоммæгæс» адæмыл æлдары къæлæт ныффидар 
кæнынмæ. 
Хъуыддаг æрцыд æрæгвæззæджы. Хæхты мит дæр 
æрæмбæрзта. Ерыстауы æфсад схызтысты Хъелы уæлхохмæ 
æмæ фæраст сты цады былтыл. Цады алфамблайы фæхстæ 
афтæ хæрд не сты, фæлæ йæхæдæг дæргъæй даргъ у, æмæ æфсад 
фæссихоры улæфт æркодтой цады был. 
Æвиппайды æнахуыр диссаджы тымыгъ сыстад, æмæ 
Ерыстауы æфсады дзæвгар хай цады мидæг скуыси. Былыл ма 
чи баззад, уыдон та æхсæвы дæргъы æнахуыр хъызты ныссал- 
дысты. Ерманы хъæу афæдис кодтой æмæ ма дзы иугай лæгты 
удæгасæй сæййæфтой. Сæрды ма мæрдты цадæй фæистой æмæ 
сæ фæныгæдтой. Уый, дам, æрцыд 50 азы размæ, ома, 1821 азы. 
Хъелы цадмæ адæм уынынмæ цæуынц алы рæттæй. Раздæр- 
иу ауылты сæ фæндаг акодтой туристтæ дæр. Нæ йæм фæзивæг 
кодта нæ номдзыд нывгæнæг Тугъанты Махарбег дæр. Йæ 
зæрдæмæ афтæ тынг фæцыд, æмæ йæхи дæр йæ конд нывы 
фарсмæ сисын кодта. 
231 

ЗÆРОНД ХЪУД 
Арвыком - Иры ком! Кæддæр æй афтæ хуыдтой. Йæ 
райдайæнæй йæ кæронмæ дзы ирæттæ цардысты. Ныр ма 
Къобы, Тырсыйы, Хъуды комы дæр стæм хæдзары тохынайæ 
фендзынæ фæздæджы къуыбылæйттæ суадзгæ. Федзæрæг сты 
хъæутæ. Ардыгæй адæм хуыздæр цардагур фæлыгъдысты 
алы рæттæм. Семæ ахастой адæмон сфæлдыстады диссаджы 
уацмыстæ. Æмæ кæмыты æрцардысты, уым сæ сабыргай ферох 
кодтой, сæ фæстагæттæм адæттын сæ нæ базыдтой. Уæлдайдæр 
та бынæттимæ баст таурæгътæ æмæ æмбисонды хабæрттæ. 
Арвыкомы цæрæг ирæтты адæмон сфæлдыстад хъæздыг кæй 
уыд, ууыл дзурæг у, М. Лермонтов йæ поэмæ «Демон»-ы бынду- 
рæн ирон таурæгъ кæй райста, уый. Уыцы таурæгъ ма, куыд 
æй фехъуыста, афтæ ныффыста зындгонд ахуыргонд бæлццон 
В.А. Потто. Дæлдæр лæвæрд цæуы иронмæ тæлмацæй. «Арф 
комæн раст йæ тæккæ рæбын, Арагуйы дон хæхты цъассæй 
йæхи кæм ратоны, уым æрæнцад ирон хъæу Хъуд. Алырдыгæй 
йыл æрхъула кодтой бæрзонд егъау къæдзæх хæхтæ, афтæ зыны, 
цыма йын ныртæккæ йæ мæгуыр къæстæ сæ быны ныцъцъæл, 
ныммур кæндзысты. Фæлæ æнустæ ацæуынц, æмæ хæхтæ 
æнæзмæлгæ сæ мидбынаты æнцад лæугæйæ баззайынц, æрмæст 
дæрддзæф бæрзондæй хъæуæй æрбайхъуысы æмыр гыбар-гы- 
бур. Уый хæхты бардуаг - Зæронд Хъуд йæ бæрзонд бадæнæй 
бынмæ, сæрсæфæнмæ згъалы митæмхæццæ ихы фæзгъæртæ. 
Уыцы хъæуы кæройнаг хæдзары кæддæр цард ирон мæгуыр 
бинонтæ, Хуыцау сын радта иунæг цъæх чызг Нинæйы. 
Æнæхъæн Ирыстоны дæр нæ уыд Нинæйы хуызæн рæсугъд 
сывæллон, æмæ дзы Зæронд Хъуд дæр рæвдыдта йæхи, хъæуа- 
нæ хъæуа йыл аудыдта, йæ цæст æм дардта. Нинæйы-иу хохы 
фахсыл хæрдмæ цæуын куы бафæндыд, уæд-иу фæндаг йæ разы 
араст, алæгъз, дуртæ æмæ къæдзæхтæ-иу æнцон схизæн асинтæ 
фестадысты. Йе ’мбæлттимæ-иу дидинджытæ, хæрынæн бæзгæ 
кæрдæджытæ агурæг куы ацыд, уæд ын-иу Хъуд сæ хуыздæрты 
æмбырд кодта æмæ сæ æмбæхста дурты бын. Гыццыл гыкъына 
сæм-иу куы баввахс, уæд-иу дуртæ цыдæр фесты, æмæ-иу йæ 
232 

раз дидинæгдон фестад. Нинæйы цинæн ма-иу ныккæнæн уыд. 
бинонты фондз фысæй иу дæр никуы фесæфт: рындзæй дзы нæ 
ахауд, бирæгъ дзы нæ бахордта. 
Хъуд, йæ фидар цæнгтæ къæйдур рæгътыл æрæвæргæйæ, 
не ’фсæст чысыл Нинæйы фæдыл кæсынæй. Фырцинæй-иу 
фемæхстысты йæ сусæг цæссыгтæ æмæ-иу æрсаха кодтой йæ 
урс даргъ боцъойыл, уырдыгæй схъиудтой дурты рæдзæгъдтæм 
æмæ къада дæттæй хæццæ кодтой суанг хæхты рæбынтæм. 
Адæм та дзырдтой: «Уалдзыгон хуры хъарм тынтæ та 
бандæвтой хæхты цъуппыты ихтæ, æмæ тайынц!» 
Афтæ рацыд фынддæс азы. Нинæйæ рауад диссаджы рæсугъд 
чызг, фæлæ уый раздæрау не ’мбæрста Зæронд Хъуды аудын- 
дзинад æмæ арæхæй-арæхдæр бакæс-бакæс кæнын райдыдта 
сæ сыхæгты æрыгон лæппу Соскъомæ. Хъуды зæрдæ дывыдон 
арты судзын райдыдта, мæсты кодта Соскъомæ. Цуаны-иу æй 
зын, фæцу æмæ ма ’рцуйы фæндæгтыл бафтыдта, йæ развæд ын 
æмбæхста, ахауæн рындзтæ мигътæй æмбæрзта, мит-тымыгъ 
ыл-иу сыстын кодта. Фæлæ Соскъо уыд фидар, рæвдз æмæ 
æвзыгъд. Цыфæнды тæссаг ранæй дæр-иу рацыд æвыдæй, æмæ- 
иу уæд зæрон д Хъуды маст йæ былтæй акал д. Йæ æдыхдзинад æй 
æрра кодта æмæ-иу йæ сæрыл бæстæ систа, митæмбæрзт хæхты 
цъуппытыл-иу йæхицæн бынат нал ардта, мит-тымыгъ-иу фес- 
тад, бынмæ æвзылдта дуры цæндтæ, фæйнæрдæм зыгъгъуытт 
кодта мит-хъæпæнтæ, сыстын-иу кодта бырдæн, æмбырд код- 
та саувадыг мигътæ, цъыччытæ-иу кодта арвæрттывдтытæй. 
Хъуд фырадæргæй хæхты цъуппытыл рауай-бауай кодта, адæм 
та-иу бынæй комы фыртæссæй сæ хæдзæртты бамбæхстысты. 
«Зæронд Хъуд та цæуылдæр смæсты», - дзырдтой-иу уыдон. 
Зæронд Хъудæн йæ ныфс нæ саст, Соскъойæ йæ маст кæй 
райсдзæн, кæй сæ фæхицæн кæндзæн, уый йæ уырныдта. 
Æмæ иуахæмы тар зымæджы куыддæр Соскъо æмæ Нинæ 
æнæнхъæлæджы хæдзары иунæгæй аззадысты, æмæ сæ уарзон 
ныхæстæн фæуæн куы нал уыд, уæд сыл Хъуд егъау митзæй 
рауагъта. Хæххон къæс миты бын фæци, зæй сæ ингæнау 
баныгæдта. Фыццаг уарзæттæ цин дæр ма бакодтой, ома, сæ иу- 
чысыл рæстæг ничиуал бахъыгдардзæн, сæ ныхæстæ кæронмæ 
233 

зæгъдзысты: бандзæрстой къонайы æмæ æдыхстæй фæрсæй- 
фæрстæм арты раз æрбадтысты. Кæрæдзийыл цинтæ кодтой, 
кæрæдзийæн адджын ныхæстæ кодтой. 
Фæлæ уалынмæ сыстонг сты. Хæдзары къæбицы цы дыууæ 
луасигонды æмæ цыхты чысыл къæртт ссардтой, уыдон дæр 
сын бирæйы фаг нæ систы. 
Рацыд ма иу бон, æмæ уаты хъæлдзæг ныхас æмæ цины 
худт нал хъуыст, миты бын ахст уарзæттыл стонг фæтых: сæ 
уарзондзинадыл нал хъуыды кодтой, сæ мæт сси хæринаг. 
Цыппæрæм бон æххормагæй бынтон стыхстысты. Соскъо 
тыхст æмæ уырыдæй йæхицæн бынат нал ардта, иуахæмы фер- 
рагонд æмæ йæхи Нинæйыл сырдау ныццавта, йе уæхскыл ын 
йæ дæндæгтæй фæхæст... 
Уыцы уысм сæм фæсдуарæй æрбайхъуыстысты адæмы 
хъæлæстæ, стæй ферттывта рухсы цъыртт, æмæ дуар байгом. 
Нинæ æмæ Соскъо сæхи баппæрстой сæ ирвæзынгæнджытыл. 
Кæрæдзийæн та фестадысты уæнгæл æмæ æнæуынон. 
Ууыл сцин кодта зæронд Хъуд, йæ хъæлæсы дзаг афтæ тынг 
ныххудт, æмæ æнæхъæн хохамад дуртæ æркалдысты цъаламæ, 
Дæлимонты фæзмæ. Йæ фылдæр фæзуат ныр дæр ма æнгом 
æмбæрзт у уыцы дурты цæндтæй. 
«Кæсыс, куыд тыхджын ныххуды нæ бæгъатыр Хъуд!» - 
фæзæгъынц ирæттæ ацы таурæгъ дзургæйæ». 
ТУДЖДЖЫНЫ ЛÆГÆТ 
Дæргъæвсгомы Хынцæджы хъæууатæй Къæхтысæры æхсæн 
къæдзæх хохы фахсыл иу лæгæты бацæуæн у дурæй амад. 
Лæгæтмæ фахсыл æнцон схизæн нæу, фæлæ йæ дардмæ дæр 
чи фены, уый йыл йæ цæст æрæвæры æмæ дисы бацæуы: «Нæ 
цæрынæн куы нæ бæззы, нæ мæсыгæн, уæд фахсыл лæгæтмæ 
схизæн сæхгæныны сæр кæй цæмæн бахъуыд!?» Бынæттон 
цæрджытæй искæй куы бафæрсай, уæд дын зæгъдзæн: «Уый 
Туджджыны лæгæт у». 
Туджджыны лæгæтыл ис таурæгъ. Адæм æй алыхуызæтты 
дзурынц. Цагъаты А. фысгæ дæр ныккодта æмæ йæ рауагъта 
1963 азы чиныг «Памятники материальной культуры Северной 
234 

Осетии»-йы. Æз æй фехъуыстон æндæр хуы*ы æмæ уын æй 
афтæмæй уæ размæ хæссын. 
Кæддæр... Уый раджы уыди. Хынцæджы цæрджытæй иу 
лæгæн цуаны йæ топп фæирвæзт йе ’мбалмæ. Æнæбары лæг 
амардта, фæтуджджын тыхджын мыггагимæ, æмæ йын йæ 
рæстдзинад уыцы тызмæг дуджы кæй ницæмæ æрдардзысты, 
уый зыдта. Уæд-иу лæджы чи амардта, уый нæ, фæлæ, кæй 
хæцæнгарзæй мард æрцыд, уый дæр нымад цыд туджджы- 
ныл, туджджыны фиддонтæ дзы домдтой. Æмæ цуанон лæг 
йæхи бафæсвæд кодта. Бон æмбæхст уыцы лæгæты, æхсæв та 
йæ фидæрттæ кодта - дуртæ йæм бæндæнæй ласта æмæ йын йе 
схизæн æхгæдта. 
Туджджынæн йæ хæдзары дыууæ хойы æмæ мад йеддæмæ 
ничи уыд æмæ зыдта, уыдоны кæй ничи бахъыгдардзæн. Сыл- 
гоймаджы туджы тыххæй ничи мардта, æфхæрдта. Уый худи- 
нагыл нымад цыд. Æмæ ма йын-иу йæ хотæ сусæгæй хæринаг 
дæр схастой. Уыцы хабар бафиппайдтой, дзæгъæл гæрахæй чи 
фæмард, уый æртæ æфсымæры дæр, фæлæ сæ хотæ не ’ндæвтой. 
Лæджы лæгæтæй куыд расайой æмæ сæ туг куыд райсой, ууыл 
уыд сæ сагъæс. Хотæ йын хæринаг схæссынц, уый дæр уыдон 
нымадтой хорзыл - кæд сæм искуы дæлиау æрхизид, уæд ыл 
сæ хæцæнгарз сæндзариккой. Æмæ æдзух фæлтæрæнтæ код- 
той. Фæлæ сæ къухы не ’фтыд. Цуаны ауайы, уый дæр зыдтой. 
Йæ размæ дæр-иу бабадтысты, дардæй-иу æй æхстой, æввахс 
бацæуын æм нæ уæндыдысты, йæ рæстдзæвины ахаст ын 
зыдтой. Хорз цуаноныл нымад уыд. Æфсымæрты фæцæгъдынæн 
ын фадат арæх уыд. Уæлдайдæр æм-иу лæгæтмæ куы бырстой, 
уæд. Фæлæ йæ барæй туг ныккалын нæ фæндыд æмæ сæ-иу 
тæрсыны æхст кодта. 
Æфсымæртæ сæхимидæг æмбæрстой цуаноны зæрдæйы уаг, 
фæлæ сæ ничи ницы дзырдта. Тугисыны тызмæг æмæ æгъатыр 
æгъдау сæ зонды мылазон мигъау ныббадт. Сæ сæртæ сисын, 
сæ дзыхы дзаг сдзурын сæ нал уагъта. Худинаг сæм каст, нырма 
се ’фсымæры туг кæй нæ райстой, уый. Æмæ адæмы раз сæхи 
аенкъардтой ныхкъуырдæй. 
235 

Уæд иуахæмы кæстæр, царды нысан удæй хорз чи нæма бан- 
къардта, уый йе ’фсымæртæн куы райхалид, сæ худинаджы 
уавæрæй фервæзынæн æм цы хъуыды фæзынд, уый. 
Иу мæйрухс æхсæвы, зæгъы, æз арсы цармы мæхи 
стухдзынæн, афтæмæй арсы цыдæй лæгæты æрдæм сабыргай 
мæ ных сараздзынæн. Нæ амæттаг мæ æнæ бафиппайгæ нæ 
фæуыдзæн, æрæхсдзæн мæ, æз фыццаг æхсты фæстæ мæхи 
мардæфсон скæндзынæн. Уый, цуанон уæвгæйæ, йæхи нæ 
бауромдзæн, йе ’мбæхсæн бынатæй «арсы мардмæ» æрхиздзæн. 
Сымах уыцы рæстæг хъуамæ æмбæхст уат, лæгæтмæ фæндаг 
уæм æхсты бæрцмæ хорз кæдæм зына, ахæм ран. Æмæ-иу ыл ма 
бацауæрдут. Æз дæр æй æхсдзынæн. 
Фæнд хорз фæнд уыд, фæлæ æфсымæртæ нæ разы кодтой 
сæ кæстæры топпы дзыхмæ æрæвæрыныл, уæд та дæ фыц- 
цаг æхстæй амардта, куыд рæстдзæвин у, уый нын амонын 
нæ хъæуы, зæгъгæ. Фæлæ кæстæр æфсымæр йæ фæнд атардта 
тугисыны карз æгъдауы фæрцы. Æмæ æртæ æфсымæры иу 
мæйрухс æхсæв араст сты сæ туджджыны марынмæ. Сæ фæнд 
конд уыд. Кæстæр йæхи арсы цармы æрбатыхта æмæ арсы 
цыдæй фæхилы хохы фахсыл. Æфсымæртæ йæм сæ цæст да- 
рынц. Уалынмæ йæ бафиппайдта цуанон дæр. Ныхъхъавыд 
æм, æмæ мæйрухс æдзæм æхсæвы топпы хъæрæй ныццарыдтой 
кæмтты нарджытæ. «Арс» æрхаудта æмæ айнæгыл æнцадæй аз- 
зад. Цуанон иу дзæвгар йæхи нæ равдыста, фæлæ та бæстæ куы 
ныссабыр, уæд лæгæтæй йæ амæттагмæ рараст. Æфсымæртæ йæ 
дæлиау æруагътой, фæстæмæ алидзын ын куыд нæ бантыстаид, 
уый бæрц. Стæй йæм сæ дыууæ дæр æмхъавд фæкодтой, æмæ 
дæ балгъитæг- афтæ. Лæг фæцудыдта, стæй сæрбихъуырæйттæ 
кæнгæ æртылд се ’фсымæры фарсмæ. 
Æфсымæртæ се ’мбæхсæн бынатæй фæгæппытæ кодтой æмæ 
чи фæраздæронæй атагъд кодтой сæ кæстæры уавæр базонынмæ. 
Арсы цармæй йæ фæхицæн кодтой, асгæрстой йæ, фæлæ дæ фыд- 
гул уыйау уæд. Рæстдзæвин цуанон нæ фæивгъуыдта иу æхстæй 
дæр. Чысыл фалдæр йæ мæрдон хуызы хуыссыд йæхæдæг дæр. 
Гъе, ахæм æгъатыр æмæ тызмæг æгъдæуттæ уыд нæ хæхты. 
Уыдонæн æнусты æвдисæнæй лæууы Туджджыны лæгæт. 
236 

ЦЫРТЫТÆ 
Куырттаты комы Гуысырайы хъæуæй дзæвгар куы бауайай, 
уæд-иу фæндаггæрон цæстытæ уайтагъд ацахстой дурæй конд 
цалдæр цырты. Хонгæ дæр сæ афтæ кæнынц: «Цыртытæ». Фондз 
дзы кæрæдзийы фарсмæ сагъд сты, иу - чысыл æддæдæр. Ирон 
адæм цырт садзынц уæлмæрды марды ингæныл, стæй ма адæймаг 
фæндагыл кæнæ дард искуы куы амæлы, уæд, йæ уд кæм сисы, 
уыцы ран дæр. Ам дæр ингæнтæ нæй, фæлæ, кæй номыл сагъд 
сты, уыцы мæгуыр адæм ам бабын сты. Æмæ æхсæз адæймагыл 
ам цы бæллæх æрцыд, уый фæндаггæттæй алчи нæ зоны. 
Фыдæлтæй нæм куыд æрхæццæ, афтæмæй XIX æнусы 
Хуыриатæй фондз æфсымæры æмæ сæ хъæуккаг ам æввахс 
ран карстой хос. Къæдзæхы байбынгонды сæхицæн сихор 
аджы бауæларт кодтой. Иуахæмы къæдзæхы фахсыл калм йæ 
зонгæ фæдыл фæцæйхылд. Арты æвзæгтæ дур стæвд кодтой, 
уый цæмæй зыдта, æмæ йæ дур судзын куы райдыдта, уæд 
йæхи атымбыл кодта, фахсæй рахауд æмæ аджы ныххаудта. 
Хосгæрдджытæй йæ ничи бафиппайдта, сæ уæззау куыстæй сæ 
агмæ нæ равдæлд. Сихорыл фæлладæй сæ маргхъæстæ аджы 
хæринагæй бахордтой æмæ æхсæзæй дæр æнустæм мæрдвынæй 
баисты. 
Æхсæз хосдзауы, кæй зæгъын æй хъæуы, баныгæдтой хъæуы 
уæл мæрд ы. Уым сын сæвæрдтой цыртытæ, амта-цыртдзæвæнтæ. 
Уыдон сæ рох кæнын нæ уадзынц. Фæндаггонтæн æмыр 
ныхæстæй дзурынц, ам Хуыриатæй цы фондз æфсымæры æмæ 
æмхъæуккаг бабын, уыдоны зæрдæриссæн хабар. 
ЦИРХЪЫ ЦÆФ 
Дыгургомы Нары хæуы Нарты ныхасæй кæсгæйæ цæгаты 
æрдыгæй къæдзæх хохы фахсыл дæ цæст æрхæцдзæн уæле 
дæлæмæ дæргъæццон скъуыдыл. Уый, дам, Уастырджийы цир- 
хъы цæф у. Йæ фарсмæ къæдзæхы та - лæгæт. Уый та, дам, йæ 
арцы цæфæй фæхуынкъ. 
Ацы бæрæг бынæтты фæдыл ахæм таурæгъ ис: Уастырджи, 
дам, хохæгтæн йæ фыртимæ хъахъхъæдта, Хæресмæ æввахс цы 
237 

цæххы æвæрæнтæ ис, уыдон. Тарстис сын. Уымæн æмæ дзы Бы- 
дыры зæд хъавыд адавын. 
Иуахæмы Уастырджийы бахъуыд хъуыддаджы фæдыл 
кæдæмдæр ацæуын. Йæ фыртæн карзæй ныффæдзæхста цæххы 
æвæрæнтæ цæстыгагуыйау хъахъхъæнын, æввахс сæм макæй 
бауадзын. Уастырджийы фырт йæ фыды фæдзæхст æххæст 
кодта цырддзастæй. Фæлæ йыл Быдыры зæд хин мийæ фæтых. 
Уастырджи бынаты кæй нæй, уый куы базыдта, уæд йæхи егар 
фестын кодта æмæ цæххæй адавта. 
Уастырджи йæ балцæй куы æрбаздæхт, уæд йæ фырты 
фæрсы: 
- Æцæгæлон искæй федтай ам æввахс? 
- Иу егар ам æрбазгъордта, æндæр никæй, - дзуапп радта 
фырт. 
Уастырджи базыдта, егары хуызы сæм Быдыры зæд кæй 
æрбацыд цæхх давынмæ, æмæ йæ фæстейы асырдта. Фыц- 
цаг æхст æй фæкодта, фат куыдзыл нæ сæмбæлд, фæлæ йæ 
цæхæртæ зæхмæ æркалдысты æмæ Æхсæуы хъæуы фарсмæ 
кæрдо бæлæстæ фестадысты. Дыккаг фат дæр куыдзыл суагъта 
Задалесчы хъæуы цур, æмæ та фæивгъуыдта. Фаты цæхæртæ 
фахсыл хъæды къох фестадысты. Абон дæр уыцы хъæд ис, 
хуыйны Моргæ. 
Уæд Уастырджи фырмæстæй йæ цирхъ фæцъортт ласта 
кæрддзæмæй æмæ дзы хох æрдаудта, æмæ къæдзæх хох фæфаст. 
Йæ арц къæдзæхы рæбыныл нынтъыхта, æмæ къæдзæх йæ 
цæфæй лæгæты бæрц фæхуынкъ. Загъта-ма: «Быдыры зæд цæхх 
куы давта, уæд ам куы уыдаин, раст ахæм цæфтæ баййафæд йæ 
сæр!» 
Абон дæр ма амы цæрджытæн ацы бынæттæ сты кувæндæттæ. 
Уымæн æмæ сыл Уастырджийы фарн æфтыд ис. 
МАДЫ УДУÆЛДАЙ УАРЗТ 
Хъæбулмæ ныййарæджы стыр уарзондзинады тыххæй бирæ 
хабæрттæ фехъусæн вæййы, бакæсæн ис аивадон литературæйы, 
фæлæ Дæргъæвсы комы Хынцæгæй Къæхтысæры æхсæн цы 
238 

Къæцæлæппарæн дур ис, уыимæ баст æцæг *абар зæрдæйыл 
æндæрхуызон æмбæлы, зонд æндæрхуызон агайы. 
Кæддæр, дам, нудæсæм æнусы дæргъæвсаг иу æрыгон ус йæ 
ноггуырд сывæллонимæ быдыры хъæутæй иуы, йæ цæгатмæ 
хуындæджы бадт. Сывæллон куы ныййардта, уæдмæ зымæг 
дæр ралæууыд, æмæ боныхъæды хорзмæ каст. Йæ цæгаты æгæр 
бирæ кæй фæстиат кодта, уый йæм худинаг каст, йæ лæджы мад 
æмæ фыдæй æфсæрмы кодта. 
Иуахæмы, куы фæбон кодта, уæд Хъобанмæ цæуджытимæ 
фæбалц. Хъобанæй иунæгæй фистæгæй уыд йæ фæндаг. Хуссар 
Хынцæгмæ йæ бирæ нал хъуыд, афтæ йыл схъызыд. Фæндаджы 
иуварс егъау дуры аууон балæууыд. Кæсы æмæ дзы байбын- 
гонд. Йæ нымæтæй хуыд гуыр раласта, сывæллоны дзы батых- 
та, дуры хуылфы йæ йæ хъæбысы бакодта, зымæджы хъызтæй 
йæ йæ гуырæй бааууон кодта, афтæмæй æрбадт. 
Уыцы хуызы сæ ссардтой, Хуссар Хынцæгæй бæлццон 
сывæллоны кæуын куы фехъуыста, уæд. Мад басыд æмæ амард, 
сывæллоны аирвæзын кодта йæ нымæтын гуыр æмæ буары 
хъармæй. Кæугæ, ниугæйæ йæ кадимæ бавæрдтой уæлмæрды, 
фæлæ йæ удуæлдай уарзт йæ хъæбулмæ цæры æнусты. Уæдæй 
фæстæмæ уыцы дуры цур къæцæл аппарын Дæргъæвсы комы 
ссис æгъдау. Цæмæй ма кæд искæуыл ам зымæгон схъыза, 
уæд ын арт скæнынæн фадат уа. Афтæ дур дæр рахуыдтой 
Къæцæлæппарæн дур. 
ÆХСИНБАДÆН 
Куырттаты комы Хæрисджынæй фалæмæ Уæлæмæсыджы 
кувæндоны бакомкоммæ Цъæззиудоны галиуварс айнæг 
къæдзæхы астæу ис дурамад. Фыдæлтæй нырмæ йæ амы 
цæрджытæ хонынц «Æхсинбадæн». Йæ бынмæ къæдзæхыл 
цæуы Хилакъмæ фæндаг. 
Ам Фыййагдоны рахизфарс уæзæгыл цы стыр айнæг 
къæдзæхдур ис, уый та хуыйны «Фатдзæф дур». Кæддæр, тынг 
раджы, дам, «Фатдзæф дуры» цур цардис иуцæстон уæйыг. Уый 
æнцад-æнцойæ цæрын нæ уагъта «Æхсинбадæн»-ы цæрæг сыл- 
гоймаджы. Æмæ уæд Æхсин Хуыцаумæ бахъаст кодта уæйыгыл. 
239 

Хуыцау уæларвæй йæ минæвары уæйыгмæ æрæрвыста. Уый 
йын рафæзмыдта Хуыцауы ныхас, цæмæй ма хъыгдара Æхсины 
æмæ адæмы, науæд æй йæ азар баййафдзæн. Уæйыгмæ Хуыца- 
уы ныхас нæ бахъардта. Уый нæ, фæлæ ма сбустæ кодта, мæнæн 
Хуыцау чи у, зæгъгæ. Уæд æй Хуыцау уæларвæй фатæй æрæхста, 
æмæ уæйыг æд хæдзар къæдзæхдур фестад. 
Дурæн ма абон дæр йæ фарсыл фаты цæфы фæд зыны, 
«Фатдзæф дур» дæр æй уымæн хонынц. Йæ алыварс та, дам, 
рæдзæгъдтæй лæууыдысты чысыл дуртæ - йæ хæдзары 
мигæнæнтæ: аг, саргъ æмæ æндæртæ, фæлæ сæ адæм Фыййаг- 
доны дурлыггæнæн цехмæ цыртытæн фæластой. 
ИРЫХЪÆУЫ КУВÆНДОН 
Кæддæр, дам, Ирыхъæуыл сыстад рын. Амы цæрæг ирон 
адæммæ цæрыны ныфс нал уыд, сæ зæрдæтæм рухсы цъыртт 
никæцæй уал цыд. Иу зиан иннæ зианæй уыд уæззаудæр. 
Сагъæсы, мæт æмæ катайы бахауд мæгуыр фосдарæг, бирæ 
сывæллонджын Гуырцъыты Пипо дæр. Æмæ йæм иуахæмы йæ 
фыны рацыд урсзачъе зæронд лæг. Уый йын афтæ: «Уæ уавæр 
уын бæргæ æмбарын, æмæ дын æз куыд зæгъон кæд афтæ 
бакæнай, уæд уæ Рыны бардуаг суæгъд кæндзæн». Æмæ йын бам- 
барын кодта, цæмæй Ныхасы хистæртимæ сæ хъомырæгъаумæ 
армыдзаг хоримæ бацæуой, æмæ сæм рæгъауы æхсæнæй цы гал 
рацæуа, уый хъæуы сæр суадзой, кæм æрхуысса, уым æй Пипо 
йæхæдæг куыд аргæвда. Уым хъæугуывд куы скæной, Стыр 
Хуыцау æмæ Уастырджийыл сæхи куы бафæдзæхсой, уæд сæ 
рын йæ азарæй суæгъд кæндзæн. 
- Æрмæст, Пипо, дæуæн уыцы бонæй фæстæмæ цæрæнбон 
нал уыдзæн. Æмæ ахъуыды кæн! - загъта-ма урсзачъе зæронд 
лæг, æмæ ууыл Пипо фехъал. Йæ бирæ бинонтыл йæ цæст ахас- 
та, стæй сыхы хистæртыл разылд. Йæ фыны хабар сын радзы- 
рдта. Æцæг сын урсзачъе зæронд лæджы - Уастырджийы 
фæстаг ныхæстæ не схъæр кодта. 
Хистæртæн уыцы уавæры цы æнæразыгæнгæ уыд Пипойы 
фыны фæндонимæ. Рæгъауæй сæм цы урс гал рацыд, уый, 
240 

хъæуы сæрмæ кæм æрхуыссыд, уым æй Пипо *аргæвста. Стæй, 
мæ уæлæдарæс аивон, зæгъгæ, сæхимæ æрцыд. 
Йæхи ныхсадта, йæ уæлæдарæс аивта æмæ йæ усмæ 
фæдзырдта, æхсæвы цы фын федта, уый йын биноныгæй рад- 
зырдта, ракодта йын Уастырджийы фæстаг ныхас дæр. Стæй 
сынтæджы мæлынмæ æрхуыссыд. Ус йæхи æрхоста, скуыдта, 
фæлæ йæ Пипо басабыр кодта, нæ фæтчы, зæгъгæ. Загъта йын: 
«Абон куы амæлон, уæд дæр, цалынмæ куывд фæуа, уæдмæ йæ 
сыхæн ма фæхабар кæн! Кæуын нæма фæтчы». 
Пипо уыцы бон йæ уд систа. Ус ын йæ фæстаг фæдзæхст 
сæххæст кодта. Дыккаг бон Ирыхъæуы цæрджытæ куыдтой 
йæ мæрдæй, уæд базыдтой, сæ сæрвæлтау йæ уд кæй радта, 
уый. Æртыккаг бон æй кад æмæ радимæ бавæрдтой хъæуы 
уæлмæрдты. Пипойы фæстæ, дам, дзæвгар рæстæг йæ дуæрттæ 
уыдысты æхгæд - рынæй фервæзтысты Ирыхъæу. 
Ирыхъæу уыцы цауы фæстæ, гал кæм æрхуыссыд, уым 
скодтой Уастырджийы рухс кувæндон. Йæ бæрæгбон вæййы 
Майрæмы куадзæны хæдфæстæ хуыцаубоны. Майрæмы 
куадзæн та вæййы августы фæстаг майрæмбоны. 
САХ АББАС ÆМÆ СААКАДЗЕЙЫ ТОХЫ БЫНАТ 
Хуссар Ирыстоны æртæ комы: Дзимыры, Ломисы æмæ Уехе- 
ры кæмттæ кæм баиу сты, уым уæлвонг ран иуæрдыгæй карст 
къæдзæхы сæр, бырцыл ис историон цыртдзæвæн - рагон фи- 
дар æмæ фæтæн систæ, цалдæр КамАЗы кæм бацæуой, ахæм 
фæзуаты алыварс. Ардæм чи æрбафты, уыдон сыл æнæмæнг сæ 
цæст æрæвæрынц æмæ бафæрсынц бынæттон цæрджыты фи- 
дары тыххæй. Æмæ сын уæд ракæнынц, Георгий Саакадзе дзы 
Ираны сах Аббасæй йæхи куыд бахъахъхъæдта, уыцы хабар. 
Зындгонд Саакадзе цардис 1580-1629 азты, Гуырдзыстон 
Ираны дæлбар куы уыд, хицæн æлдарадтыл куы ныддихтæ, 
уæд. Алчидæр дзы сахæн дæлбариуæг кодта æмæ йæхи гуылы 
бын æндзæрста. Гуырдзыстон æрбаиу кæныныл бамæт код- 
та Георгий Саакадзе æмæ сфæнд кодта уыцы хъуыддаг сахы 
аефсады фæрцы бакæнын. Уый тыххæй сах Аббасмæ (цард 1557- 
-"- 241 ========= 

1628 азты) йæхи айста æмæ йæ сразæнгард кодта Гуырдзыстон- 
мæ ныббырсын æмæ йæ бынтондæр йæ дæлбар бакæнын. 
Сах Аббас ныббырста Гуырдзыстонмæ. Саакадзе дæр - йемæ, 
æмæ йын гуырдзыимæ хæсты сах йæ мæнгарддзинад базыдта. 
Уæд Саакадзе иу къордимæ Хуссар Ирыстонмæ лидзæг фæци 
æмæ ам, Ломисы, Уастырджийы кувæндоны бакомкоммæ рагон 
фидары йæхи æрфидар кодта. Сах æй фæсте расырдта, фидары 
алыварс æртыхст, фæлæ йæ басæттынæн амал нæ ардта. 
Георгий Саакадзе æмæ йе ’мбæлттæм (зæгъынц, цыппоры 
бæрц уыдысты) дон зæххы бынты кæцæйдæр хæтæлты цыд 
æмæ фидары астæу цадау иу ранмæ æмбырд кодта. Уый дын 
базона сах - йе ’ххуысгæнджытæн бахæс кодта, дон сæм кæцæй 
цæуы, уый базонын æмæ йæ аскъуынын. Фæлæ уый сæ къу- 
хы не ’фтыд. Уæд ссардтой иу дæсны сылгоймаджы, æмæ сын 
уый бацамыдта: «Иу хæрæгæн бирæ цæхх бадарут æмæ йын 
æртæ боны дон ма радтут. Уый фæстæ йæ ауадзут, æмæ сæм 
зæххы бон дон кæуылты цæуы, уый ссардзæн, йæ сæфтæгæй 
йæ скъахдзæн». 
Афтæ бакодтой персайнæгтæ. Фæлæ сын уæддæр басæттын 
нæ куымдтой. Саакадземæ мидæмæ сах хъæр кæны: «Дæ цады 
донæй ирвæзыс, фæлæ æххормагæн та цы кæндзынæ? Дæхи радт! 
Нæ физонджыты тæфмæ смудгæйæ, бирæ нæ ахæсдзынæ». 
Уыцы рæстæг фидары сæрты цæргæс æрбацæйтахт, йæ дзы- 
хы кæсаг, афтæмæй. Саакадæ йæ сæхста, æмæ цæргæсы дзыхæй 
кæсаг сæ цадгондмæ æрхауд. Георгий йæ фелвæста, фидары 
сæрты йæ сахмæ фехста æмæ йæм ныхъхъæр кодта: «Махмæ 
æрмæст дон, фыдызгъæл æмæ ссад нæй, фæлæ ма нæ цады 
кæсæгтæ дæр дарæм!» 
Сах Аббас кæсаг куы федта, уæд æй Саакадзейы ныхас ба- 
уырныдта æмæ йе ’фсады иу хай фидар хъахъхъæнæг ныууагъ- 
та, иннæтимæ Иранмæ аздæхт, ам кæдмæ баддзынæн, зæгъгæ. 
Уый куы базыдтой амы хæстæг кæмтты цæрæг ирæттæ, уæд 
гуырдзыйы кæмттæм дæр фæдзырдтой æмæ иумæ, фидары алы- 
варс цы æрцæуæг æфсæдтæ уыд, уыдонмæ ныббырстой. Ныц- 
цагътой сæ, Саакадзейы йе ’мбæлттимæ мæлæтæй фервæзын 
кодтой. Персайнæгтæй ма удæгасæй иуы ныууагътой, загътой 
242 

йын, цæугæ дæ сахмæ æмæ йын фехъусын кæн, йæ æфсад кæй 
ныууехери ис, уый. Уехери гуырдзиаг дзырд у, амоны æдзæрæг, 
ома, де ’фсадæй æдзæрæг, удæгас кæй ничиуал ис. Уыцы ном 
Уехер сбадт амы кæмттæй иуыл, персайнаг хæстон йæ сахмæ 
кæуылты атагъд кодта, уый. 
Афтæ алы хатт дæр гуырдзыйæн ирæттæ сæ зын сахаты сæ 
фарсмæ уыдысты, фæлæ сын бæсты ницы цæуы. 
АВД ГÆНААЫ - ГÆНЫСТОН, ÆСТÆМ - РИВÆДДОН 
Ацы ныхасы фæдыл алыхуызон таурæгътæ ис. Уыдонæй иу 
у, дæлдæр кæй бакæсдзыстут, уый. 
Хъæнийы дæлбазыр Майрæмыхъæуы бакомкоммæ фахсыл 
бæрзонд ран, чысыл фæзгонды, раджы кæддæр цардысты ирон 
адæм аст хъæуæй. Стыртæ нæ уыдысты, цалдæргай хæдзæрттæй. 
Фылдæрæн дзы æрцæрыны фадат дæр нæ уыди. Хосгæрст нæ фаг 
кодта, хуымзæхх дæр - афтæ. Фос дардтой, цуаны цыдысты. 
Иуахæмы ацы хъæуты цуанæттæ уæлвонг ран иу цады был 
æрæнцадысты. Кæсынц æмæ цады иу чызг йæхи найы. Сæхи 
дзы бафæсвæд кодтой, куыд нæ фефсæрмы уыдаид, афтæ. 
Æрмæст Цомартаты Долахъ йæхицæн бынат нал ардта. 
- Долахъ йæ уды хай доны нæ уадзы, йæ сырды хай та - 
хъæды,- загъта æмæ чызджы уæлæдарæс бамбæхста. 
Чызг донæй куы рахызт, уæд, йæ уæлæдарæс кæм уыдыс- 
ты, уым Долахъы раййæфта. Йæ уæлæдарæс дзы æрцагуырдта, 
фæлæ Долахъмæ æндæр фæндтæ уыд. Чызг ын мæстыйæ афтæ: 
«Æз Уациллайы чызг дæн. Бæрæг дæм уыдзæн. «Авд Гæналы - 
гæныстон, æстæм -ривæддон». Долахъ фæтарст. Йæ уæлæдарæс 
ын радта. Чызг ныррухс, базыртæ йыл разад æмæ Тбау-Уацил- 
лайы кувæндоны ’рдæм атахт. 
Цалдæр боны фæстæ Аст Гæналыл ахæм тых уарын ихимæ 
æрцыд, æмæ æддæмæ ракæсын дæр йæ ныфс ничи хаста. 
Уалынмæ фахсæй лæсæн фемæхст, Авд Гæналы æд адæм, æд 
фос йæ разæй рахаста коммæ. Ничиуал дзы аирвæзт. Æстæм 
Гæнал æвыдæй баззад, фæлæ уымы адæм дæр æндæр рæттæм 
фæлыгъдысты цæрынмæ. Æмæ сæ хъæу фосæн ривæддон сси. 
243 

ЗАДАЛБСЧЫ НАНА 
Дыгургомы Задалесчы хъæуы фарсмæ лæгæты ис кувæндон. 
Йæ кой йын, æвæццæгæн, алчидæр фехъуыстаид, фæлæ йын 
йæ равзæрд алчи нæ зондзæн. Цыппæрдæсæм æнусы кæрон 
æвирхъау залым Тимур (Тамерлан) зынг бафтыдта æгас Кав- 
казыл. Йæ фыдбылыз царæфтыд бакодта кæддæры фидар 
æмæ тыхджын Аланты паддзахады дæр. Йæ быдырты йын йæ 
сахартæ æмæ хъæутыл дур дурыл нал ныууагъта, адæмы цагъта 
стырæй-чысылæй, зæрондæй-ногæй. Адæмæй ма йæ сæрæн чи 
уыд, уыдон сæхи айстой хæхты цъассытæм. 
Уыцы рæстæг, адæмы фарн æмæ Хуыцауы хорзæхæй хай- 
джын иу алайнаг сылгоймаг, куыддæртæй удæгасæй баззад 
æмæ хъæды знаджы сусæгæй æмбырд кæнын райдыдта хæлд 
æмæ сыгъд хъæутæ æмæ сахартæй æвæгæсæг сидзæр саби- 
ты. Йæ уды хъармæй сæ барæвдыдта, цыдæр бызгъуыртæ 
сыл баппæрста, хæринагæй сæ фæхъуыртхъом кодта æмæ сæ 
хæхтæм- Дыгургоммæ акодта. Уым Задалесчы хъæуы цур 
(уæд дзы хъæу нæма уыд) æрцард йæ сабитимæ егъау лæгæты. 
Ссис сын иумæйаг мад, хонгæ та йæ кодтой Нана. Хъæддаг 
дыргъ æмæ халсарæй сæ бахъомыл кодта. Уый фæстæ лæппутæ 
устытæ ракуырдтой. Чызджытæ чындзыты фæцыдысты æмæ 
хъæутæ сарæзтой. 
Афтæ Хуыцауысконд иу сылгоймаг Нана (йæ ном Иронæ, 
йæ мыггаг ын ничи зоны) бахъахъхъæдта æнæхъæн комыдзаг 
адæмы фидæн æмæ баззад адæмы зæрдæты, зарæджы, исто- 
рийы хорзæн мысынæн. Бацыд ирон адæмы мады фæлгонцы, 
æмæ йæ æдзухдæр кадимæ, намысимæ æрымысæм. 
Задалесчы хъæуы цæрджытæн та уыцы лæгæт Нанайы хъо- 
мылгонд цоты фæдзæхстмæ гæсгæ ссис кувæндон. Хонынц æй 
Задалесчы Нанайы кувæндон. Алы аз дæр ын скæнынц куывдтæ 
æмæ йæ фарныл сæхи бафæдзæхсынц. Суанг талынгтæм сæ 
хъæлдзæг зард æмæ къæрццæмдзæгъд фæарауынц Колосчы 
комы хæхтæ. 
244 

ЦАРДÆЙ ИСТ ХЪУЫДЫТÆ 
Цард адæймаджы фæлвары æмæ фæлтæры алыхуызон 
зындзинæдтыл. Æмæ йæм уыдоны сæрты хизгæйæ æрцæуы 
хъуыдытæ, цардфæлтæрд лæджы хатдзæгтæ. Уыдонæй сты 
ацы сæргонды бын мыхуыргонд æрмæджытæ дæр. 
• Адæймаг, куы райгуыры, уæд фыццаджыдæр банкъа- 
ры удхæссæджы. Цъæхахст дæр уымæн ныккæны. Æмæ йемæ 
фæтох кæны йæ цард-цæрæнбонты. Цалынмæ цæры, уæдмæ 
йыл у уæлахиз. Стæй... 
• Адæймаг йæ цард-цæрæнбонты йæ уæхскыл хæссы риф- 
таг. Рифтагæн йæ иу дзæкъул ис йæ риуыл, иннæ - фæсонтыл. 
Риуы ’рдыгæй дзæкъулы йæ цæстыты раз сты йæ æнтыстытæ, 
æмæ сæ æдзухдæр уыны, фæсонты ’рдыгæй дзæкъулы та - йæ 
аиппытæ, æмæ сæ нæ уыны. 
• Ирон адæмæй иу хъуыддаг саразы, сæдæ та йын æм фаутæ 
фæхæссынц. 
• Мах, ирон адæм, Хуыцауы сконд стæм æмæ цыфæнды 
уавæры дæр нæ адæймагдзинад нæ сафæм. 
• Фыццаг, дам, хæйрæджытæ æргом цыдысты. Фæлæ 
адæмимæ нæ хæццæ кодтой. Ныр адæмы хуызы бацыдысты, 
æмæ адæймаджы хæйрæгæй фæхицæн кæнын фæзын. 
• Адæм диссаг сты, æвæдза, бирæ дзы чи зоны, уымæ афтæ 
кæсы, цыма чысыл зоны, чысыл чи зоны, уымæ та - цыма бирæ 
зоны. 
• Хорз зæрдæйæ чи кæны, уымæй йæ хорзракæнд рох кæны. 
Кæмæн æй ракæны, уымæн та æнусмæ йæ зæрдыл лæууы. 
• Хорз зондæй чи кæны, уымæй йæ хорзракæнд нæ рох кæны, 
уымæн æмæ йæ æфстауы хуызы ракæны. Кæмæн æй ракæны, 
245 

уымæн та, цалынмæ йæ бафида, уæдмæ йæ уæз стырæй-стырдæр 
кæны. 
• Рæзгæ фæлтæрыл чи нæ мæт кæны, уый йæ фидæн 
ныгæны. 
• «Нæ зонын» аипп нæу, «зонын мæ нæ фæн ды» та уд ы сахъат- 
дзинад у. 
• Аив æгъдау - раст хъуыдыйыл баст. 
• Сыхаджы уæхск тассаг у. 
• Ирон æгъдау тынуæфтау у. 
• Хорз уæвын зын у, уæлдайдæр та - хицауæн. 
• Лæппу куыдзыл дур фехста æмæ хæрæгыл ауад. «Уымæн 
дæр афтæ хъуыд», - ахъуыды кодта лæппу. 
• Раздæр адæм хъуыды кодтой, зæхх, дам, лæууы æртæ ки- 
тыл. Зæхх нæ, нæ ирондзинад æцæг лæууы æртæ китыл, ирон 
æвзаг, ирон фарн æмæ ирон æгъдауыл. 
• Судзыс, - уæд адæмы тавыс, фæздæг калыс, - сæ цæстытæ 
сын къахыс. 
• Æцæг фыссæджы зæрдæ у йæ адæмы сагъæсты 
дзæнгæрæг. 
• Алчидæр йæхи цардæй цæры. 
• Хъæздыгдзинад цæхджын донæй уæлдай нæу, адæймаг 
дзы æфсис нæ зоны. 
• Закъон кæсагахсæн хызæй уæлдай нæу: хатгай дзы кæф 
аирвæзы, тъепа та аззайы. 
• Йæ фат фехсы, йæ æрдын бамбæхсы. 
• Йæ иу комыкъулы зынг дары, иннæйы та - дон. 
• Ивгъуыд дугмæ акæсгæйæ, дæ худ бæрзонд сис æмæ дæ 
фыдæлтæн ныллæг акув, фидæнмæ акæсгæйæ та дæ дыстæ 
батул. 
• Ивгъуыд цардыл мæрдырох чи æфтауы, уый йæ фидæнмæ 
куырмæджы цæуы. 
• Хъæуы уæлмæрд цы уавæры ис, ахæм аргъ скæнæн ис 
хъæубæстæн. 
• Адæймаг æнæ адæм хъæддаг кæны, адæмимæ та - 
хъæхъхъаг. 
• Даргъ ныхас - хъуыды ’мбæхсæн. 
246 

• Бирæ дзуры, зæгъинаг кæмæн ницы ис, уый. 
• Аргъау - тындзаг, йæ кæнæг - фæлмæцаг. 
• Цæмæй ма рæдийай, уый тыххæй дæ фидæн араз 
ивгъуыдæй. 
• Адæймагæн йæ рæдыдтытæ сраст кæнынæн иутæ æххуыс 
кæнынц, иннæтæ та сæ пайда кæнынц. 
• Адæймагæн йæ уд аскъуынын æнцон у. Нæй амарæн, 
цæуыл хъуыды кодта, цы дзырдта æмæ цы фыста, уымæн! 
• Адæммæ ныййарæг мад цæй бæрц уæлеау æвæрд у, уый 
бæрц аргъ кæнынц цардæн дæр. 
• Адæмæй иутæ уæхскуæзæй царды фæрæз кусынц, иннæтæ 
та йын æй, æвæлмонæй куыд хуыздæр асайой, ууыл архайынц. 
• Адæймагæн йæ тæрхон хъуамæ йæхимæ уа. 
• Хорздзинад дыууæ къæсæрыл хизы. 
• Фæндон уазæг фæлмæцыны хос нæу. 
• Æвзаг фæлмæн у, фæлæ туасау хуынкъ кæны. 
• Æвзагæй хæлд хъуыддаг къухтæ нал сараздзысты. 
• Куыстуарзаг куыст агуры, магуса - æфсæнттæ. 
• Домбай риуы тæрхъусы зæрдæ куы уаид, уæд ын йæ тыхæй 
ничи тæрсид. 
• Фыййауы куы бафæнда, уæд цъынар сæгъæй дæр æхсыр 
радуцдзæн. 
• Хицау йæ куыдзы куы ныццæва, уæд æй чындз хъуамæ 
йæхимæ бамбара. 
• Хорхъуаг хор цъæмæлæй не ’взары. 
• Хорз æфсинæн йæ цæст тæраз у, йæ дзырд - адджын. 
• Æвзæрæн хорз ма ракæн - нæ йæ бамбардзæн æмæ ма дæ 
масты дæр баппардзæн. 
• Ацы мæнг дунейы хорз усæй хуыздæр хорз нæй. 
• Хорз лæг адæмæн æхсæны у. 
• Хорз бæхæн дæр хъузæттæ хъæуы æмæ хорз лæгæн дæр 
• Хом хал - æнтысæг, фых хал - ахадæг. 
• Фыццаг хонæг - кадджын, дыккаг хонæг - æфсарм, 
авртыккаг хонæг - æгад. 
• Зонд - дунебарæг хæзна. 
"*" 247 ================ 

• Биасланты æлдæрттæ-иу дзырдтой: «Иронæн йæ фыццаг 
зонд бындзарæй басудз, йæ фæстаг зонд та йын дæ хæдонæй 
балхæн». 
• Сæ бæгæны - къоппы дзаг, сæ худинаг - комы дзаг. 
• Фæсæфсин рæдау вæййы. 
• Фæрскæй фæлын хæстæгдæр у. 
• Фæрæт цыргъ у, фæлæ æрх дæр хъæбæр у. 
• Дыууæ знаджы иу фæнд нæ кæнынц. 
• Зонды фыдæй хæдзар фесæфт, фæнды тыххæй хъæу 
фесæфт. 
• Зонд - фæндаг, амонд - хæссаг. 
• Фæдисы фæстæ баззайын - мæлæтæй фыддæр. 
• Тиу куыд уайсада, чындз дæр афтæ фæуайсады. 
• Уалдзæг - уадджын, фæззæг - мæкъуылджын. 
• Хорз уарæг йæхицæн хай нæ уадзы. 
• Фæстаджы бæх уайаг у. 
• Уазæг фæндонæй нæу. 
• Уазæг хъæнтæ бæрæг кæны. 
• Фæдисон йæ маст йæ ныхыл хæссы. 
• Æнамонд лæг теуайыл куы бада, уæддæр ын куыйтæ йæ 
къæхтæм лæбурынц. 
• Зæронд ус судзины бын куы нал фæуыны, уæд дзы фæдзæл 
дары. 
• Галæн йæ фæдыл уæныг куы нæ уа, уæд нæ фæразы. 
• Хъуыддаг хæрæг у, лæдзæг райс æмæ йæ размæ тæр. 
• Бæгæны хæрдæн хæрд у, нозтæн - нозт. 
• Бирæгътæ, дам, бирæгæйттæ зайынц, уæддæр фылдæр нæ 
кæнынц, фыс та иугæйттæй зайы æмæ уæддæр бирæ кæны. 
• Ус чи ракуры, уымæн йæ зæрдæ йæ каистæ æрцахсынц. 
• Ирон лæг куы схъæздыг вæййы, уæд Хуыцаумæ мæсыг 
амайы. 
• Ис æгъдау амоны, нæй æгъдау сафы. 
• Ирон тугæн æмбийæн нæй. 
• Цалынмæ ирон адæм йе ’взагмæ, Ирыстонмæ Къостайы 
цæстæй кæсын нæ райдайа, йæ хъысмæтыл Къостайау нæ 
248 

фæрисса, уæдмæ сæ сæфты фæндагыл лæуд аты се ’взаг дæр 
æмæ сæхæдæг дæр. 
• Адæм се ’ппæт дæр хæлын цæсгæмттæ куы бакæниккой 
æмæ кæрæдзи куы нал зониккой, уæд се ’цæг зæрдæйы уаг 
рабæрæг уаид. 
• Кæстæры æнтыст - хистæры амонд. 
• Адæймаджы зонд йæ хъаруйæ тыхджындæр у. 
• Ивгъуыдæн фæстæмæ раздахæн нал ис, фæлæ йæ 
комытæфæй йæ бон у адæймаджы удфидар скæнын, кæнæ йæ 
бындурзылд фæкæнын. 
• Алцæмæн дæр ис ныхмæвæрд тых: хъуыдыйæн, хъуыдда- 
гæн æмæ адæймагæн дæр. Суанг лæгæн йæ ус, йæ цардæмбал 
дæр у ныхмæвæрддзинады фæрæз. Уыцы тых размæцыдæн 
куы йæ хос у, куы - йæ къуырцдзæвæн. Ныхмæвæрд тыхимæ 
æргомæй, рæстæй цæрын чи фæразы, уыдонæн у ’ххуысгæнæг, 
скаст æй чи нæ уадзы, кæнæ йын æгæр стыр фадат чи дæтты, 
уыдонæн та - сæ сафæг. 
• Адæймаг цыдæриддæр хорзæй сфæлдыста, уыдонæй 
музыкæйæ хуыздæр ницы ис. 
• Стонг адæймаг, бафсæддзæн ма, уый æнхъæл нал вæййы, 
æфсæст та - сæххормаг уыдзæн, уый æнхъæл... 
• Хуыцауыл æцæг чи æууæнды, уый нæдæр сайгæ акæндзæн, 
нæдæр - давгæ, нæдæр искæмæ амарыны охыл йæ къух 
сисдзæн. 
• Иу бæлас, дам, базæронд æмæ загъта: «О, адæм, æз зæххыл 
хæцынæй бафæлладтæн æмæ фæлдæхын, фæлæ-иу мæ фæсфæды 
æгады æппæрст ма акæнут, аууон уæм бирæ куы фæдардтон». 
• Адæймаг 35 азмæ тагъд кæны - царды йæ бынат ссарынмæ 
æрхъæцмæ нæ лæууы, 40 азæй фалдæр хъавгæ цæры, 60 азæй 
уæлæмæ та фæстæмæ фæкæс-фæкæс кæны, цы ма мын баззад 
цæринаг, зæгъгæ. 
• Адæймаг йæ цардæй разы куы нæ уа, уæд ын уый йæ ныфс 
сæтты, йæхицæй куы нæ уа, уæд та суадоны донау йæ уд рæсуг 
кæны. 
249 

• Ног хицауад, кæй баивта, уый рæдыдтытæ куы нæ сраст 
кæна, уæд уымæн хорзæй «тæссаг» нæу. Уымæн æмæ æнæрæдыд 
дуне нæй, æмæ ма сыл йæхи рæдыдтытæ дæр бафтаудзæн. 
• Рæстаджы зæрдæйы фарн цæры. 
• Хиуарзон иудадзыг адæмæй разы нæу. 
• Рухс куы нæ уа, уæд аууон дæр нæй. 
• Бирæ фæцæрын диссаг нæу. Диссаг рæстагæй æмæ 
адæмы уарзонæй фæцæрын у, царды зын фæндæгтыл цæугæйæ 
сыгъдæгæй баззайын, дæ адæймагдзинад ма фесафын у! 
• Гыццылæн аргъ кæнын чи нæ зоны, уый стыры ад никуы 
банкъардзæн. 
• Адæймаджы раконд фыдбылыз æрдзы фыдбылызæй 
карздæр æмæ æвирхъаудæр у; хатт сæ кæр&дзийыл абарæн дæр 
нæ вæййы, уымæн æмæ æрмæст иу хæсты цас адæм фæцагъды 
вæййы, цас бæллæхтæ æрцæуы, уый бæрц фыд нæ ракæндзæн 
зæххæнкъуыст, иу донивылд æмæ цыфæнды тыхдымгæ дæр. 
• Хистæрты намыс æмæ кæстæрты хъомыс сты царды 
бындуртæ, йæ размæцыды хъару. 
• Азтæ æнæрлæугæ тæхынц, æнæнхъæлæджы ссæндынц 
фæлтæрты цард, фæлæ уæддæр адæм ницæуыл ахуыр кæнынц. 
Уæддæр лæбурынц кæрæдзимæ, стигъынц æмæ марынц 
кæрæдзи. 
• Адæймаг цас куырыхондæр æмæ хæларзæрдæдæр уа, уый 
бæрц адæммæ хорздзинад фылдæр уыны. 
• Хуыцау æппæтыл не ’ххæссыд æмæ уæд сфæлдыста мад. 
Йæ бар ын бакодта цотыл аудын æмæ хъахъхъæнын. Гъе уымæн 
нæй абарæн мады уарзондзинад никæцы æнкъарæнимæ. 
• Йе ’фсин æмæ хицауæн æвзæр чи у, уый йæ мойы нæ уарзы! 
Афтæ куы нæ уаид, уæд ын йæ уарзон адæймаджы чи ныййард- 
та æмæ схъомыл кодта, уыдонæн сæ иу фенд дæр хъуамæ 
æхсызгондзинад хæссид. 
• Адæймаг рæстæгæй-рæстæгмæ йæхимæ иуварсæй куы 
нæ æрбакæса, уæд йæ митыл, йæ уагыл нæ хъуыды кæны æмæ 
йæхицæн раст аргъ никуы скæндзæн. 
250 

• Æцæгæлон, æндæр адæмы удыхъæдæй цы дин равзæры, 
уый, цыфæнды хорз куы уа, уæддæр æнцон райсæн нæу: зæрдæ 
йæ нæ комы, уд æй нæ исы. 
• Бæллæх уый нæу, ирон лæппу æндæр адæмыхаттæй ус куы 
ракуры. Бæллæх уый у, ирон фарн ыл куы нæ бафтауы. Уый нæ, 
фæлæ ма дзы йæхæдæг дæр æмæ йæ цот дæр куы фæиппæрд 
вæййынц. 
• Алы адæймаг дæр цæры, йе ’фсарм æмæ йын йæ намыс 
куыд амонынц, афтæ. 
• Ныры ирон адæмæй бирæтæм «æз дæн ирон» зæгъыны 
ныфс дæр нал ис. 
• Царды цыдæриддæр хорзæй ис, уыдон цæуынц адæймаджы 
зонд æмæ фæллойгæнæджы къухтæй. 
• Куысты чи нæ фæллайы, уый йын йе ’хцондзинад не ’нкъа- 
ры. Царды чи нæ риссы, уый царды ад нæ зоны. 
• Зонд æмæ уæрммæ иу миниуæг ис. Уæрмæй цас фылдæр 
исай, уый бæрц стырдæр кæны, зонды та цас фылдæр æвæрай, 
уый бæрц стырдæр кæны. 
• Алы дин дæр у адæмы æнгомгæнæг фæрæз. Æмæ уымæй 
фæпайда кæнынмæ тырнынц хæрззæрдæ æмæ хæрззонд 
адæймæгтæ - адæмы лæгтæ; стæй, æрмæст йæхи гуылы бын чи 
æндзары, уыдон дæр. Кæйдæрты къухы та свæййы политикæ, 
стæй ма уымæй карздæр - хотых дæр, йæ дæлбар бакæнын 
ын чи нæ комы, уыдоны фæцæгъдыны хотых. Уыцы уагыл 
иу кæнæ иннæ дин свæййы адæмы æнгом кæныны нæ, фæлæ 
кæрæдзийыл ардауыны, дихтæ сæ кæныны мадзал. 
• Мадæлон æвзаг адæмы уд у, зæгъгæ, куы фæзæгъынц, уæд, 
ирæттæй иронау чи нæ зоны, уыдон, æвæццæгæн, сæ удтæ ба- 
ивтой. 
• Сфæлдыстад йæ кæнæгæн тыхми у. Сфæлдыстадæй 
æнхъæлцау адæймаг йæхицæн тыхми куы нæ кæна, уæд йæ 
гуырдз йæ хуылфы мæлы. 
• Чи ницы æмбары, уымæ афтæ кæсы, цыма бирæ зоны. 
Уымæн æмæ, кæй ницы æмбары, уый дæр нæ зоны. 
• Йæхи хъуыдытæ дзурыны ныфс кæмæ ис, æрмæстдæр уый 
у сæрибар. 
""" 251 ========================== 

• Цард тох у, æмæ дзы алчи хъæбатыр хæстон нæ вæййы, 
фæлæ хуымæтæг рæнхъонæн уæддæр бæзз! 
• Мастисæг йæхицæй дæр хъауы. 
• Адæймаджы удыкондæй бирæ аразгæ у йæ хъысмæт. 
• Адæймагыл фарн æфтыд куы нæ уа, удыхъæдæй - фидар, 
миддунейæ сыгъдæг куы нæ уа, уæд цыфæнды зондджын куы 
уа, уæддæр цардыл рæстмæ нæ сахаддзæн. Уый нæ, фæлæ ма 
йын знаггад куы ракæна, уымæй дæр тæссаг у. 
• Мадæн аккаг аргъ кæм нæ кæнынц, уыцы бæстæ зæдбадæн 
нæу. 
• Алкæмæ дæр, дам, ис йæхи рæстдзинад. О, фæлæ дæ 
рæстдзинад искæй рæстдзинадыл бæхбадт хъуамæ ма кæна. 
• Адæймаджы амондджын ничи скæндзæн, йæхæдæг ыл 
куы нæ бацархайа, уæд. 
• Ныры ирæттæй бирæтæ иронау дзурыны бæсты хатиаг 
æвзаг дæр сахуыр кæндзысты. 
• Адæймаг æвзонгæй тырны тагъддæр адынджырмæ, йæ 
кары куы бацæуы, уæд та тæрсы тагъд азæрондæй. Фæлæ дзы 
иуæн фæтагъд кæнæн нæй, иннæмæн та - бауромæн. 
• Рæзгæ адæймаг æрхъæцмæ нæ лæууы, æрыгон рæстæг не 
’нкъары, зæронд та бонæн дæр фæуынæй тæрсы. 
• Адæм сæхицæн цахæм хицау равзарынц, сæхæдæг дæр 
ахæм кæнынц: йемæ сгуыхынц кæнæ удыхъæдæй, фарнæй æмæ 
ма суанг зондæй дæр смæгуыр вæййзнц. 
• Зонд æмæ фарн иу не сты. Зондджын алы хатт фæрнджын 
нæ вæййы, фæрнджын та - зондджын. Фæлæ зондджынæй 
фæрнджын хуыздæр у. 
• Хуыцау æвзаг иутæн радта адæмы кæрæдзиуыл бæттынæн, 
иннæтæн зондамонынæн, аннæтæн та- адæмыл цъыф калынæн, 
кæрæдзиуыл сæ ардауынæн. 
• Сылгоймаг æддæкъах, чъизи æмæ дывзагон куы нæ уа, 
уæд ын йæ цыфæнды аипп дæр ныббарæн ис. 
• Адæймаг йæ адæймагдзинады иувæрсты куы ахизы, уæд 
цыфæнды хъæздыг кæнæ ахуыргонд куы уа, уæддæр хъæддаг 
кæны. 
252 

• Цоты амондæй стырдæр амонд йæхицæй нæ зæгъы ирон 
адæймаг. 
• Цыфæнды зондджын лæг дæр йæхимæ Хуыцауы хæстæ 
куы райсы, уæд ын æнæфæрæдигæ нæй. 
• Тыхст адæймаг фылдæр йæхимæ хъусы. Зæронд дæр 
йæ уавæры раз тыхст у æмæ искæмæ хъусын дæр уымæн нал 
фæзоны. 
• Адæймагæн æнæ зæххæй цæрæн куыд нæй, афтæ разамонæ- 
гæн та - æнæ адæм кусæн. Æмæ уыцы æцæгдзинад ницæмæ чи 
æруадзы, уый йæхи къухтæй йæ «тæхæн базыртæ» алыг кæны 
æмæ æнæнхъæлæджы дæлеау æрхауы. 
• Нæ хъæздгуытæ цас хъæздыгдæр кæнынц, уый бæрц 
удыхъæдæй та - мæгуырдæр. 
• Бирæ æмæ хъæздыгæй фæцæрын диссаг нæу, царды ад куы 
нæ æнкъарай, йæ цин, йæ зын дын дæ зæрдæ куы нæ агайой, 
уæд. 
• Царды хæлар æмæ хæрам тыхы æхсæн хорз æмæ æвзæры 
сæрыл цæуы карз тох. Уым хатт æвзæр хорзыл уый бæрц 
чъизитæ æркалы æмæ йæ рæстæгмæ йæхи хуызæн акæны. 
Фæлæ, сыгъзæрин фаджысæй дæр куыд ферттива, афтæ та хорз 
дæр ногæй йæ хуыз скалы. 
• Дызæрдыг чи кæны, хъуыдыйыл æфтыд, рæстдзинад 
агурæг дæр уый у. Дызæрдыгдзинады равзæры æппæты 
растдæр хъуыды. 
• Царды йæ тыхы чи бацыд, уыдонмæ афтæ кæсы: æнусмæ 
ахæм уыдзысты, цæрдзысты ахæм хъару, æнæниздзинад æмæ 
ныфсимæ. Æмæ былысчъилæй кæсынц лæмæгъ зæрæдтæм. 
Иуахæмы уыдон дæр ахæм уавæры кæй уыдзысты, уый сæ 
фæсонæрхæджы дæр нæй. 
• Цард ис знон æмæ райсомы ’хсæн. Æмæ йæ фæцæрын 
хъæуы афтæ, цыма дæ фæстаг бон у: цы кусыс, уый - 
биноныгæй, цы дзурыс, уый - зæрдæйæ; макæй тæригъæды 
бацу, æнæхъуаджы макæй бафхæр, дæ зонд, дæ зæрдæйы хъарм 
дæтт адæмæн. Фæуынæй сын ма тæрс! 
• Бæрнон бынат адæймаджы хуыздæр нæ кæны. Адæймаг 
йæхæдæг бæрнон бынат скадджын кæны, кæнæ сæгад кæны. 
253 

• Ныхасæй - дзаджджын, хъуыддагæй - къæрис. 
• Йæхицæй чи нæ æфсæрмы кæны, уымæн хорзæй тас нæу. 
Уый хыгъд æм цыфæнды фыдгæндмæ дæр æнхъæлмæ кæс. 
• Алы адæмæн дæр тулдз бæласау ис уидæгтæ, зæнг æмæ 
къалиутæ. Уидæгтæ сты йе ’взаг, зæнг-йæ ’гъдæуттæ, къалиутæ 
та - йæ царды мидис. 
Бæласæн йæ къалиутæ куы ныццæгъдай, фæлæ йæ уидæгтæ 
фидар куы уой, уæд та зæнг ног къабузтæ рауадздзæн; йæ зæнг 
ын куы алыг кæнай, фæлæ йæ уидæгтæ цардхъом куы уой, уæд 
та тау суадздзысты, æмæ йын зæнг дæр уыдзæн æмæ къалиутæ 
дæр. Гъе, фæлæ йын йæ уидæгтæ куы ныллыг кæнай, æмæ куы 
бахус уой, уæд æрцыд йе сæфт. 
Ахæм хъысмæт ис алы адæмæн дæр: йæ абон, йæ фидæн 
аразгæ сты йæ уидæгтæй - йе ’взаджы цардхъомдзинадæй. 
• Йе ’взаг цы адæмы нæ хъæуы, уымæн фидæн нæй. 
• Мадæлон æвзаг мады ад кæны, мады æхсыримæ 
адæймаджы уæнгты ахъары, зæрдæйы æрфытæм ныттæдзы, 
хуры тынтау ныккæсы йæ къуымтæм æмæ сæ ныррухс кæны. 
Мадæлон æвзаджы дзырдтæ хъуытаз дзæнгæрæджы зæллангау 
адæймаджы удыл аудынц, налхъуыт фæрдгуыты халау алы- 
хуызон рæвдауæг æрттывд кæнынц, адæмон сфæлдыстады 
йын цыкурайы фæрдыгау æхцондзинад æмæ амонды хос сты, 
уалдзыгон фæлмæн уарынау зæрдæйы хъарынц. 
• Алцы хæрынæн нæ бæззы. Хæрынмæ цы бæззы, уыдонæй 
дæр алцы нæ тайы. 
• Иуæй-иутæ цардмæ кæсынц айдæнмæ кæсæгау æмæ дзы 
уынынц æрмæст сæхи. Уыдон афтæмæй адæмы хъæр никуы 
бамбардзысты. 
• Адæммæ æнæрвæссон цæстæй чи кæсы, уый йæхæдæг 
у æвзæр! Ирон æмбисонд хуымæтæджы нæ зæгъы: «Зулкъ 
æлгъæй мард». 
• Рæузонд йæ ныфс цы хъуыддагмæ бахæсса, ууыл зонд- 
джын ныхъхъуыды кæндзæн. 
• Тыхст рынчыны рис йæхи бæрц ничи банкъардзæн. 
Уый нæ, фæлæ, йæ рис куы ацæуы, уæд йæ зын йæхицæй дæр 
æрбайрох вæййы. 
254 

• Адæймаг знон хъуырыцъарæй цæмæ бæлйыд, уый абон йæ 
къухы куы бафты, уæд æй йе зноны уаг райсом ферох вæййы. 
• Хæрзгæнæг хорз нæ ары, - зæгъы ирон æмбисон д. Афтæмæй 
та цард размæ цæуы хæрзгæнæджы фæрцы. 
Цардæн æрлæууæн нæй! Уымæн æмæ хæрзгæнæг йæ 
хорзракæнд нæ уадзы - йæ удыхъæд ахæм у. 
• Цыбырзонд адæймаг ногæй исты куы базоны, уæд æм 
афтæ кæсы, уый йеддæмæ йæ ничи зоны æмæ йæхицæй ныб- 
буц вæййы. Зондджынмæ та - цыма йæ уымæй раздæр иннæтæ 
зыдтой æмæ фефсæрмы вæййы, нырмæ йæ куыд нæ зыдтон, 
зæгъгæ. 
• Цард нын æрыгонæй адджындæр, кадджындæр æмæ 
амондджындæр никæцы кары вæййы, фæлæ йын аргъ кæнын, 
фидар ыл хæцын нæ фæзонæм. 
Уый хыгъд нын зæрондæй куы суæззау, куы сæнад вæййы, 
уæд æй цымæ цæстыгагуыйау цæмæн фæхъахъхъæнæм? 
• Æцæг цардæй цæры рæстаг лæг. Мæнгард йæхи дæр кæны 
сайгæ æмæ царды ад никуы бамбары. 
• Рæстдзинад æнусон цæугæдонæй уæлдай нæу. Бауромæн 
ын нæй! Куы æрсабыр вæййы, æмæ йæ иувæрсты куы аздахынц, 
уæд та иуахæмы сабухы, сызнæт вæййы æмæ йæ фæд асыгъдæг 
кæны. 
• Алкæмæн дæр йæ намыс тæрхонгæнæг куы суаид, уæд 
цымæ йæ ахæсты адæмы кæцы хай бауид? 
• Цыфæнды зыны дæр адæймаг хъуамæ аххос фыццаджы- 
дæр агура йæхимæ, стæй та - иннæтæм. 
• Маст æмæ цин адæймаджы дзурын кæнынц. Уымæй дæр, 
йæ фæсонæрхæджы дæр чи нæ вæййы, ахæм фæрæзджын, ныв- 
джын æмæ нуарджын æвзагæй. 
• Æппынæдзух ифтыгъдæй чи фæразы. Нæ рагфыдæлтæ 
дæр ма-иу хæдзары сæ æрдынтæ сæ бостæй куы суагътой. 
• Адæймаг булæмæргъ нæу, кæд ын тынг хорз зарæг у, 
уæддæр уыйау æдзух иу зарæг нæ кæны, стæй иу хъæлæсæй нæ 
зары. 
• Æдзæсгом æфсæрмы нæ зоны, æмæ йæ йæ фыдмийы раз 
ницы къуылымпы кæны: йæ нысанмæ тырнгæйæ, ссæнды йæ 
-" 255 ================= 

развæндагыл æппæт дæр; цъыф калы, тугтæ мысы иннæтыл. 
Хæрзуд адæймаг та æдзухдæр ис рæстдзинадимæ, æмæ, 
рæстдзинад куы фæуæлахиз вæййы, уæд уый дæр уæлахиз 
кæны. 
• Рæстдзинадыл æдзухдæр хъадамантæ æвæрд ис. Куы сæ 
атоны æмæ куы ссæрибар вæййы, уæд рæстаг адæмыл хур 
ракæсы. Фæлæ та, хурхортæ куы стыхджын вæййынц, уæд ын 
йæ сæр æрцæвынц, цицц, зæгъгæ, æмæ та йæ хъоргъы ныппа- 
рынц. 
• Адæм дидин уæлвæз быдырæй уæлдай не сты. Рухсмæ 
алыхуызон æрттивынц, алыхуызон ахадынц цардыл. Алыхуы- 
зон куы нæ уаиккой, уæд сæ зæрдæ афтæ æввахс йæхимæ нæ 
исид. 
• Зондджын зоны, цæуыл дзуры, уый, æдылы та ривæд куы- 
ройау дзæгъæл дзырд кæны. 
• Размæ ацæуын кæмæн бантыст, уымæн йæ размæ 
цæлхдуртæ ма ’вæр, фæлæ бацархай йæ баййафыныл. 
• Куыстæн дæ зæрдæ, дæ хъару куы радтай, уæд дæ намыс 
йæхæдæг ардзæн. 
• Зонд цырен артæй уæлдай нæу: рухс дæр кæны æмæ тавгæ 
дæр. 
• Адæм кæрæдзийæ хæс дарынц. Ацы фæтк чи ницæмæ дары, 
уый адæмы хъæр не ’мбары, адæмы фарнæй йæхи æнæхай кæны. 
• Адæймаг йæ мадæй хæсджындæр никæй раз у, фæлæ 
мадæн Хуыцауы раз йæ хæс у йæ хъæбулы цардмæ рауадзын, 
бахъомыл кæнын, æмæ йæ йæ хъæбул дæр уымæй фиды. 
• Цыфæнды хъуыддаджы дæр кæй цы фæфæнды фенын, 
уый уыны. 
• Ирон адæймаг йæ уаты къултæй дæр æфсæрмы кæны. 
• Аллайаг æмæ æлгъысты дуг уæд ныллæууы, æвзæр æмæ 
æнæмбарæг куырыхонæн аргъгæнæг куы свæййынц. 
• Хорз тагъд рох кæны, æвзæр - никуы. 
• Цыфæнды карз хæсты дæр зæхкусæгæй тынгдæр хъыгдард 
ничи баййафы, фæлæ дзы уæлахизæй дæр уый рацæуы. Царды 
хъæдгæмттæ дæр уый бадзæбæхтæ кæны æмæ та йæ сой къухы 
фæрцы цард йæ тыхы бацæуы. 
256 

• Æвзæр æвзæры сæрыл дзуры, уымæн æмæ йæхæдæг дæр 
æвзæр у. 
• Уарзын чи зоны, уый цард æнкъары зæрдæйæ, зондæй æмæ 
монцæй. Уый æрдзон лæвар у, Хуыцауы комытæфæй цæуы. 
• Искæмæн ингæн куы къахай, уæд, зон, дæхæдæг дзы 
ныххаудзынæ. 
• Æппæты карздæр фауæг у, йæхæдæг чи ницы кусы, уый. 
• Адæймаг цас асдæр кæны, уый бæрц йæ хæстæ фылдæр 
кæнынц - йе ’мгæрттæй чи мæлы, уыдоны хæстæ дæр сыл 
æфтынц. 
• Мулк ныууадзынæй ном ныууадзын хуыздæр у. Мулк 
ихсыйы, ном кæны кадджынæй-кадджындæр. Уымæн æмæ ма 
йыл адæм сæ фарн дæр æфтауынц. 
• Адæм хорзæн бузныг зæгъын, æвзæрæн уайдзæф ракæнын 
куы нæ зоной, уæд уыдон адæм нал сты. 
• Æфсæрмы чи нæ кæны, ууыл суанг йæхи раз дæр ницы 
хæс æвæрд ис. Æфсæрмæй цæуы æгъдау, æгъдауæй та - намыс. 
• Намыс у, адæймагæн йæ цард-цæрæнбонты йæ къухы 
хорзæй цы бафтыд, уый. Йæхицæн адæмы ’хсæн цы ном 
скæна, уымæ гæсгæ у йæ намыс. Намыс у адæймагæн йæ 
мидтæрхонгæнæг дæр. 
• Рахиз къухæй хорздзинад куы ракæнай, уæд æй галиу 
къухæн дæр ма зæгъ. 
• Исчи дын искæй фыдгой куы кæна, уæд зон: дæ фыдгой та 
æндæрæн кæндзæн. 
• Мах, ирæттæ, арæх нæ сæр бæрзæндты хæссæм, Европæйы 
чи апырх æмæ иннæ адæмты æхсæн мыдадзын цырагъау чи ба- 
тад, уыцы алантæй. Дзæгъæлы!.. Уыдон нæ фыдыбæстæ зыд- 
той, нæ - сæхи. Уыдтой æрмæстдæр сыгъзæрин æмæ æхца. Æмæ 
сæм цыдысты æххуырсты. Уыдон сæрвæлтау кæрæдзи дæр ма 
цагътой, хицæн паддзахæдты æххуырст адæм уæвгæйæ. 
Мах, ирæттæ, хъуамæ сæрыстыр уæм нæхи фыдæлтæй, 
сыгъзæрин æмæ æхцайæ Фыдыбæстæ æмæ Алайнаг æвзаг 
Уæлдæр бынаты æвæрд кæмæ уыд æмæ сæ цыфæнды зынæй дæр 
чи бахъахъхъæдта. 
• Адæммæ рухс чи хæссы, уый йæхæдæг дæр рухсмæ тырны. 
1 257 ============================ 
*17 

• Хицауы бынат æнаккагæй чи бацахсы, уый йæ алыварс 
дæр æнаккæгты æмбырд кæны. 
• Æгъдауæн йæ рахæцæн - æнæгъдау митæ ма кæн. 
• Алчидæр йæхи барæнтæй бары, æмæ йæ барæнтæ кæмæн 
куыд амонынц, афтæ сты йæ бæрстытæ дæр. 
• Цы нæ зоныс, уымæ æппындæр ницы бар дарыс. Æмæ, 
æвæдза, цас сты, цас, адæймаг царды бар цы бирæ диссæгтæм 
нæ фæдары, уыдон!.. 
• Цардæн йæ ад нæдæр стыр бынат бацахсгæйæ бамбарæн 
ис, нæдæр мулчы фæрцы, удæй йæ куы нæ банкъарай, уæд. 
• Йæхиуыл чи уæлахиз кæны, æрмæстдæр уый у 
уæлахизхæссæг. 
• Адæммæ уарзондзинадæй стырдæр хæзна зæххыл нæй. 
Уый кæй зæрдæйы ис, уый у æцæг хъæздыг. Æнæуый исбон 
фыдлæгмæ дæр ис. 
• Цымæ ма зæххыл хæрам уаид, фыдлæг цы фыдтæ кæны, 
уыдон-иу раздæр йæхиуыл куы бавзарид, уæд. 
• Райсомæй цы фыддзинад ракæнай, уый дæм изæры дæ 
дуар æрбахойдзæн. 
• Адæмы рисыл чи риссы, уыцы зæрдæйы фарн цæры. 
• Æхца адæймаджы цардæн фæрæз у, фæлæ йæ æгæрмæ 
фыдбылыз æмхиц у. 
• Дæхи куы ничи хъæуа, уæд дæхæдæг та æппын никæй 
хъæуыс. 
• Цыфæнды æвзаг дæр базонæн ис, фæлæ йæ тæлфын дæ 
туджы куы нæ ахъара, уæд æй зæрдæйæ нæ банкъардзынæ. 
• Адæймагæн йæ бон цы у, уымæй стырдæрмæ куы нæ тыр- 
на, уæд, йæ бон цы у, уый дæр йæ къухы нæ бафтдзæн. 
• Адæймаг æмхиц у йæ азым искæй æфсон кæнынмæ. Уымæй 
царды уæз йæхицæн рогдæр кæны. 
Рæстаг æмæ бæрнон чи у, уый та ма искæй аххос дæр йæхимæ 
исы. Уымæй йæхæдæг фæлтæрдджындæр кæны, царды нысан 
та - фидардæр. 
• Адæймаг æдзух йæ магусадзинадимæ хæцы. Тыхæй йæхи 
хъуыдыйыл æфтауы, кусын кæны. Афтæ куы нæ уаид, уæд 
ын царды хорзæй исты бакæнын нæ æнтысид, йæ хуыссæны 
258 

хуысгæйæ баззаид. Æнæуый дæр йæ тухитæ фьЬлдæр арæзт сты, 
цæмæй къаддæр змæла, рогдæр цард кæна. Уымæн æрхъуыды 
кодта бирæ фæрæзтæ, байгом кодта наукон ногдзинæдтæ. 
• Тути фæзмæгой маргъ у, фæлæ йæ куы нæ фæнда, уæд дын 
тыхæй искæй сфæзмын нæ бакомдзæн. Уæд цы мæгуыры бон 
ис, æдзух хицауы дзыхмæ чи кæсы æмæ йæ фæнда - нæ фæнда 
иудадзыг чи фæзмы, ууыл. 
• Кæрæфдзинад адæймаджы сæры магъзы мигъ бадын 
кæны. 
• Цымæ æдзух риссын-риссын чи кæны, уый цæуылнæ 
ахъуыды кæны, иннæмæй дæр кæмдæр цыдæр риссы, фæлæ 
йын фæразы. 
• Адæмæй иуæй-иутæ удыхъæдæй хыссæйæ уæлдай не 
сты, цы адæймаджы дæлбар бахауынц уайтагъд уый халдих 
свæййынц сæ хъуыдыкæнынад æмæ дунембарынад. 
• Алы адæймаг дæр иу хатт цæры, æмæ æрдзы уыцы фæтк 
чи айрох кæны, уый цард нал фембары. 
• Æвæдза, диссаг у адæймаджы сконд: йæхæдæг ницыма 
сарæзта, стæй сараздзæн-нæ сараздзæн, ууыл нæ хъуыды кæны, 
афтæмæй цин кæны искæй æнтыстыл. 
• Мæгуыры хъæздыг кæнынц æртæ миниуæджы: зæрдæйы 
хорзæх, æгъдау æмæ намыс. 
Хъæздыджы та мæгуыр кæнынц æртæ миниуæджы: хæрам 
зæрдæ, кæрæф æмæ мæнгарддзинад. 
• Мæнгард æрдхорд наркотикæй уæлдай нæу: йæ козбау 
митæй дæ йæхиуыл афтæ баууæндын кæндзæн æмæ дыл ис- 
куы гадзрахатæй рацæудзæн, уый дæ фæсонæрхæджы дæр нæ 
уыдзæн. 
• Фæразондзинад адæймаджы тыхджындæр кæны, 
куыдфæндыйы уаг - лæмæгъдæр. 
• Рæстаг æмæ зæрдæхæлар адæймаг иудадзыг йæхимæ загъд 
кæны: йæ хорз митæ, йæ хорз хъуыддæгтæ йæхимæ фаг, куыд 
хъуамæ уой, ахæмтæй нæ фæзынынц, æмæ йæхицæй разы нæ 
вавййы. Афтæмæй та цард ахæмты фыдæбон æмæ æфсармыл 
лæууы. 
• Адæймаджы стырдæр знаг: йæхицæн - йæхæдæг. 
5 259 =================== 

• Искæмæй дæхицæн хорз ракæнд ма дом - дæхиуыл хæс 
æвæрыс. 
• Мæлæтæй тæрсын нæ хъæуы. Адæймаджы фæндаг 
йæ райгуырдæй фæстæмæ уымæ арæзт у - уæддæр дзы нæ 
фæивгъуыйдзынæ. 
• Адæмы цыфæнды рæсугъд ныхæсты бын куы фæкæнай, 
уæддæр дæ зонындзинæдтæн æмæ фыдæбæттæн æвдисæн сты 
æрмæстдæр дæ хъуыддæгтæ. 
• Хæрам адæймагæн йæ курдиат дæр адæмæн хæрам 
хæссы. 
• Царды дæ бынат ссарын дæр амонд у. 
• Хъусын чи зоны, зонгæ дæр уый кæны. 
• Адæймаг йæ мæлæтыл кæй нæ хъуыды кæны, йæ амонд 
уый у. 
• Хорз æмæ æвзæр царды иу æргъомы баст сты, иу тæразыл 
æвæрд сты. Чи дзы фæуæззаудæр вæййы, уый йæхирдæм аласы 
цард. 
• Куысты уæз йæхиуыл чи нæ бавзары, уый фæллойгæ- 
нæджы фыдæбоны зын никуы банкъардзæн. 
• Алцæмæн дæр аргъгæнæг у адæймаг, суанг йæхи цардæн 
дæр. 
• Дзурын бирæ чи уарзы, уый искæй ныхасмæ хъусын дæр 
хъуамæ зона. 
• Дохтыр, рынчыны цардыл тох кæнгæйæ, Хуыцауы фарсмæ 
балæууынмæ тырны. Йæ кад дæр уымæн стыр у. Фæлæ æхцайы 
фарсмæ балæууынмæ бырсæг дохтыртæ куы сбирæ вæййынц, 
уæд ын йæ кад афтæ ныллæг æрæппарынц, æмæ алчидæр «сдох- 
тыр» вæййы. 
• Адæймаджы цард ихыл цæуæгау у, æмæ дзы рæстдзи- 
надыл куы нæ æнцой кæна, уæд кæд «фæбырдзæн», уый бæрæг 
нæу. 
• Æртах дойнаг дурыл куы æрхауы, уæд нытътъæпп кæны 
æмæ базгъæлæнтæ вæййы. Мæрыл куы æрхауы, уæд та дзы 
аныгъуылы æмæ фæйнæрдæм ахъары. Зондамынд дæр - 
афтæ... Чи йæ, дойнаг дурау, йæхимæ нæ уадзы, кæй та, æртах 
260 

мæрæн ног тау суадзыны хъомыс куыд радтй, афтæ йæ хорз 
хъуыддæгтыл бафтауы. 
• Зæхх рæсугъд у адæмæй. Адæймаг та - йе ’нкъарæнтæй, 
йæ хорз хъуыддæгтæй, Зæхх йæ хуыз скалы, йæ хъару равдисы 
сæ удыхъæд, сæ бæллицтæ æмæ тырнындзинæдтæм гæсгæ йыл 
цахæм адæм цæрой, уымæ гæсгæ. Адæймагæн йæ цæстæнгасыл, 
йæ митыл, йæ ахастдзинæдтыл, йæ цардыл бæрæг вæййынц, йæ 
зæрдæйы цахæм æнкъарæнтæ æрцард, уыдон. Æнкъарæнтæ! 
Сыгъдæг уарзты æмæ рæстдзинады, рæдау æмæ цæстуарзоны. 
Æнкъарæнтæ! Фыдæх æмæ хæрамдзинады, хæлæг æмæ 
æдзæстуарзоны. Чи сæ фæуæлахиз адæймаджы удыхъæды, йæ 
миддунейы? Фыдæх æмæ хæрамдзинад сау хæлуарæгау тын 
банывæндынц зæрдæйыл, пъæззыйау ыл ныббадынц, æмæ 
йæм нал фæхъары адæймаджы рис æмæ æхцондзинад. Рæсугъд 
æнкъарæнтæ рæвдауынц адæймагæн йæхи дæр æмæ йæ алы- 
варс адæмы дæр. 
• Ныры фæлдурæджджын дуджы адæм цагъды кæнынц 
æрдзон æмæ фæндаджы фыдбылызты, алы низтæй, марынц 
кæрæдзи, сæ къух исынц сæхимæ. Цард мæрдтæй сси хæсты 
быдырау. Æмæ адæймаджы рис бирæтæм арф хъаргæ дæр нал 
кæны. 
• Раздæр сылгоймаг йæхи ахæм уæздан æмæ аив дардта, 
раст цыма нæлгоймагæн æнæсым ныхасæй афтæ дзырдта: кæс 
мæм, æмæ дын мæ рæсугъддзинадæй дæ цæстæнгас рæвдауон, 
кæс мæм æмæ дæ ме ’гъдауæй цардыл æфтауон, кæс мæм æмæ 
дæ мæхиуыл дис кæнын кæнон, цæмæй тынгдæр тырнай мæн 
базонынмæ, мæн банкъарынмæ. Æмæ нæлгоймæгтæ цыбæл код- 
той йæ миддуне, йæ удыхъæды сусæгдзинæдтæ, йæ зондахаст, 
дунеæмбарынад базонынмæ, тырныдтой йæм, æвзæрстой йæ, 
агуырдтой йæ цардæмбалæн. Афтæмæй цот кодтой. Иу кæнæ 
дыгæйттæ нæ, фæлæ суанг иу æмæ ссæдзгæйттæ дæр. Æмæ цар- 
Ды уæзы уæрдоныл иу æфсондзы бын иумæ размæ хæцыдысты, 
уæлдæр къæпхæнмæ йæ æргъæвтой. 
Ныр та... Бур-бурид рæгъæд кæрдойау цæттæйæ йæхи æвдисы. 
Бæласы къалиуыл сæлæф кæрдо цыма афтæ фæдзуры, лæгъзтæ 
261 

кæны: æртон мæ, ахæмц мæ кæн, æз дæ дзыхы атайдзынæн, ад- 
джын дон фестдзынæн, науæд мæхæдæг хауын æмæ мæ тъæпп 
зæххыл фæцæудзæн, счъизи уыдзынæн, атъæпп кæндзынæн. 
Уыйау абоны сылгоймаг дæр йæхи æвдисы, йæ митæй, йæ 
кондæй йæхи хъары: фен мæ, цы дæн, уымæй иууылдæр - дæ 
разы, раст мадардау мæм æмбæхст ницы уал ис. Æрбакæс-ма, 
æрбакæс, дæ цæстæнгас иуварс ма лас, æфсæрмиаг мæ ницы уал 
ис. Биноныгдæр ма мæ фен: мæ уæнгты конд, мæ фыдты æвæрд, 
мæ фæкъæдзгæнæнтæ, ме тæрттæ, мæ нæрдтæ. Кæд бахъазид дæ 
зæрдæ, смондаг уаис. Айс мæ, айс! Бакомæд мæ дæ зæрдæ. Æз 
цæттæ дæн! Æз рæгъæд дæн, тонинаг дыргъау. 
Фæлæ зæрдæйыл не ’мбæлы, æнкъарæнтæ нæ агайы. Æмæ 
æнхъæлмæ кæсгæйæ баззайы. 
• Вæййы ахæм стыр хицæуттæ, сæхæдæг хорз куы 
фæцæрынц, уæд сæм афтæ фæкæсы, цыма сæ дæлбар адæм дæр 
хорз цæрынц. 
• Хицæуттæ сты æртæ хуызы. Фыццæгтæ - аразджытæ, 
сæхи фæхъарынц адæмæн исты хорзы бацæуыныл. Дыккæгтæ 
сты къодæхтау: нæдæр сæхи фæриссын кæнынц, нæдæр сæ 
æмкусджыты, æмæ семæ ныббутъро вæййы царды хъуыддаг 
дæр. Æртыккæгтæ сты халджытæ: ногæй ницы саразынц, фæлæ 
гæрзармæй халыныл ныллæууынц. 
• Ирон æгъдæуттæ карздæрæй фауынц, чи сæ нæ зоны æмæ 
сæ базоныны хъомыс дæр кæмæ нæй, ахæм адæймæгтæ. Æз кæй 
нæ зонын, уый ферох уа, æмæ йæ мачиуал зонайы охыл сыл 
даутæ мысынц, фаутæ сæм хæссынц. 
• Рæстдзинад йæ хъуыддаг сабырæй кæны, зылын та - 
хъæргæнгæ. Хæлар адæмы зæрдæты тайы, хæрам та дзы фæд 
уадзы. 
• Сывæллон у бинонты хъазты фæндыр. Сывæллон цы би- 
нонты æхсæн нæй, уым хъазт никуы вæййы. 
• Нæ фыдæлтæ мæлæтыл никуы хъуыды кодтой, искуы нал 
уыдзысты, уый сæ фæсонæрхæджы дæр нæ уыд. Æмæ сæ на- 
мысыл куыстой биноныгæй, зæрдиагæй сæ хорз æгъдау æмæ 
адæймагдзинадæй йæ фидардæр кодтой. Зыдтой, намыс æнусон 
262 

кæй у, мæлæт ын кæй нæй, æмæ уыимæ сæ удтæ дæр æнусон 
кæй сты. 
• Алы хъуыддагæн дæр сабийы фыццаг акъахдзæфау 
йæ райдайæн зын у. Саби тыхамæлттæй йæ къæхтыл 
слæууы,акъахдзæф кæнгæйæ фæцуды, фæкæлы æмæ сысты. 
Стæй, ахæм бирæ фæлварæнты фæстæ, уырдыг фидар лæууын, 
цæуын базоны. Хъуыддаджы хабар дæр ахæм у. 
• Чызг кæсæнæй уæлдай нæу, къухы фæд дæр ыл зынгæ 
кæны. 
• Хуыцау зæххыл адæмæй хæзнадæр ницы сфæлдыста. 
• Адæм сты царды сæр æмæ бындур. Адæм куы нæ уой, уæд 
цард зондæй ничи банкъардзæн. 
• Ирон адæм иугæйттæй сæхи равдисынмæ æвзыгъд, 
зæрдæргъæвд, гæрзарм æмæ хъæбатыр сты. 
• Адæймаг æрдзæй - гуырдзæй равзæрд æмæ йæ радтæджы 
йæхæдæг сафы, йæхæдæг дæр сæфты фæндагыл кæй ацæудзæн, 
ууыл нæ хъуыды кæнгæйæ. 
• Дунейы æрмæстдæр зæхмæ ис рæстдзинад. Уымæй растдæр 
ми ничи æмæ ницы кæны: тыллæг дæтты магусатæн нæ, фæлæ 
йæм чи æргуыбыр кæны, æрмæстдæр уымæн. 
• Сылгоймаджы тыххæй-иу æвзæр зæгъынмæ чи фæхъавы, 
уый уал-иу раздæр йæ мад, йæ хо æмæ йæ чызгыл куы ахъуыды 
кæнид. 
• Рынчын мæгуыр у. Уымæй мæгуырдæр - амæлæг. Магуса 
та - удæгас мардæрцыд, нæдæр рынчынтæй у, нæдæр мæрдтæй, 
афтæмæй йæхицæн цардфæрæзтыл хæст чи нæу. 
• Уарзæттæ кæрæдзийæн зæдты бынаты сты. 
• Ныры дуджы сайд æмæ тыхмийы бын цард рæстаг æмæ 
фæллойгæнæг адæймагæн хъизæмайраг сси. 
• Адæм гуырдзæй дыууæ хуызы сты: иутæ дзы цас зонынц, 
уый бæрц сæ зæгъын нæ фæразынц, иннæтæ та, цы дзурынц, 
уый сæхæдæг дæр нæ зонынц. 
• Фæндон - хъуыддаджы райдайæн æмæ йе ’нтыст аразæг. 
• Алцы базонæн нæй, фæлæ, мæгуырæг, иуæй-иутæм 
афтæ цæмæн кæсы, цы зонынц, уыдонæй уæлдай базонæн 
ницыуал ис. 
263 

• Кадæй цард æфсир æфтауы. 
• Мæсыг чи амайы, уый йæ намыс фæстагæттæн уадзы. 
• Æнусон цыртдзæвæн чи аразы, уый йæ ном уæлæуыл 
ныууадзыныл архайы. 
• Ирон æвзаджы хъысмæтыл фæстаг рæстæг уырыссагау 
хъæддыхæй уый бæрц бирæ ныхас цæуы, æмæ ирон дзырд 
хæкъуырцц нæ, фæлæ ферхæц-ферхæц кæнын райдыдта æмæ 
куы фæхуыдуг уа, уымæй йын тæссаг у. 
• Уарзæгой зæрдæ - амондджын зæрдæ, цард ыл мыдадзау 
тайы. 
• Бинонтæн сæ къæбæры хæрд иумæ куы нал вæййы, уæд сæ 
зонд дæр кæрæдзийыл нал фæбады. 
• Алцызонæг - ницызонæг. 
• Æмбисонд равзæры царды фæрсудзæнæй, фæлæ йæ уæддæр 
æнцонæй сзыгъуыммæ кæнæн ис. Зæгъæм, «Æвзæрæн хорз ма 
ракæн æмæ фыд ма ссарай»-йæ æвзæртæ сæ ном аппарынц, æмæ 
дзы рауайы «Хорз ма ракæн æмæ фыд ма ссарай». 
• Уарзондзинад - царды адджындæр комулæфт. 
• Бизнес æнæфсис хъуынджын бирæгъ у, кæд дæ аныхъуыр- 
дзæн, уый нæ базондзынæ, æмæ къæрцхъусдæр уæвын хъæуы. 
• Æхца чи йæ хъаруйæ кусы, чи - йæ зондæй, чи - иннæты 
сайынæй, чи - лæгмарæй, чи - йæ буарæй... 
• Авдæны зарæг цæрæнбонтæм зæрдæйы зайы. 
• Амонд цардмæ куы æххæсса, уæд цард дидинæг калы. 
• Ныры дуджы ирон уæвын стыр бæрнондзинад у. 
• Ирон нæлгоймаг мадзурайæ фидыдта. Ныр нæ лæгтæ сæ 
устытæй фæдзурагдæр сты: дзурынц, хъуыддаг сæ кæм нæй, 
уыцы фарстатыл дæр. Æмæ дамдумтæгæнæг сылгоймæгтæй 
фæфыддæр сты. 
• Истори у æнæбын, тар, талынг хъоргъ, æнæфсисæй ныхъу ы- 
ры æмæ ныхъуыры милуангай адæмы, адæмыхæттыты, чы- 
сыл æмæ егъау паддзахæдты цард. Æмæ сæ фылдæрыл æфтауы 
мæрдырох. 
264 

• Раздæр, дам, адæммæ зæдтæ æмæ дауджытæ æргом 
цыдысты, ныр та сæм бæстæйы исбон давджытæ æмæ 
фæллойгæнджыты стигъджытæ рацыдысты æргом. 
• Йæ фыдæлтимæ бастдзинæдтæ цы адæмыхатт фесæфта, 
уый сидзæр сывæллонау æнæбон у, æнæныфс у. 
• Хицау чи у, адæм зондджыныл дæр уый нымайынц, æмæ 
йæ сæ сæрыл сбадын кæнынц. 
• Дæ фыдæлтæй хорзæй цы райстай, уымæй фылдæр хъуамæ 
адæттай дæ кæстæртæм. 
• Козбау зондыл хæст адæймаг йæ хицæутты цардæй дæр 
нæ цæры æмæ йæхи цардæй дæр. 
• Æцæгæлон куыдз хæдзары рæбынмæ куы баирвæзы, уæд 
уый бынæттонæй хæцагдæр кæны. 
• Уарз дæ бæстæ, зон дæ хъæстæ. 
• Йæ мадæлон æвзагыл иузæрдион чи у, уый æндæр адæмты 
катай дæр бамбардзæн. Йæ мадæлон æвзаг, йæ адæмы ном чи 
фесæфта æмæ кæйдæр «цæхæрадоны» чи æрцард, уый уыдонæн 
дæр хорзы нæ бацæудзæн, сæхи дзы хъуамæ хъахъхъæной. 
• Адæймаг йæ удæй къæртт цы хъуыддаджы нæ бавæра, уый 
адæмы зæрдæмæ нæ цæуы. 
• Зæрдæйæ дæ уарзы, дæ хъыгыл дын чи хъыг кæны, уый 
нæ, фæлæ ма дын дæ циныл дæр чи цин кæны. 
• Хорзы чи нæ хаты, уый æвзæры дæр нæ уыны. 
• Усгурæн йæ дзыхæй урс уæрыччытæ хауы. 
• Цы дзуармæ кувай, уый хъуамæ уæлеау уа. 
• Цард базонынæй адæмы базонын ахсджиагдæр у. 
• Ныры дуджы хицауæн дæр хицау æхца сси. 
• Рагæй-æрæгмæ æхца æмæ æфсарм кæрæдзийæн нæ бых- 
сынц. 
• Ирон ныхасæй ныл цы фарн æрбакæлы, уый нæм нæ 
фыдæлтæй цæуы. 
• Арахъ, дам, лæгæн афтæ: «Кæд иу бануазай, уæд ды зоныс, 
кæд дыууæ бануазай, уæд та - æз». 
• Номдзыд Абаци, дам, куы фæрасыг, уæд фæдзæхста йæ 
каестæртæн: 
^ = 265 ========================== 

- Расыг худинаг цы бæсты нæу, уырдæм мæ фæхæссут. Ирон 
хъæумæ мæ ма бахæссут - худинаджы зарæг мыл скæндзысты. 
• «Куыд уыдзынæн, цы уыдзынæн?» фæндагыл баззад. «Цы 
фæдæн, уый фæдæн» бынатмæ фæхæццæ. 
• Хæлынбыттыр куы мæргъты сайы, куы та - мыстыты. 
• Зондджыны æдылы куы рахонай, уæд дæ хъуыды дæр не 
’ркæндзæн, æдылы дæм фæхæрам уыдзæн. 
• Æхсинæн фæныкгуызы уавæртæ сарæзтой, домгæ та дзы 
æхсины митæ кодтой. 
• Уасæг ныууасыд, сбон кæнын уый хъуыддаг нал у. 
• Рæстæг нæ мургай фæдавта. 
• Зылын къæцæлы дон дæр нæ ласы. Уайтагъд æй былмæ 
раппары. 
• Усджын лæг фæцæры куыдзы цардæй, фæлæ амæлы лæджы 
мардæй. Æнæус фæцæры лæджы цардæй, фæлæ амæлы куыдзы 
мардæй. 
• Зылын æдзухдæр рæстдзинадыл дзуры, рæстаг та йæ 
рæстдзинад хъуыддæгтæй æвдисы. 
• Хъæбатыр хæсты уæлахиз кæны, зондджын хæст нæ рай- 
дайы. 
• Галæн фыргуыстæй йæ бон нал уыд, йæ хицауы ныууагъта 
æмæ та кæдæм фæлыгъд, уым дæр æфсондзы раз схуыссыд. 
• Иу - æлгъыст, дыууæ - фæлдыст, æртæ - æнтыст. 
• Хуыскъæл æнæ мæкæрæз нæ зайы. 
• Тæгуызгæрдæг сырдтæн - Æфсатийы лæвар. 
• Кæрдæджы фидауц - дидинæг. 
• Хорз сиахс кæмæн ис, уый фырт ссардта, æвзæр сиахсы хи- 
цау та йæ чызджы дæр фесæфта. 
• Хъæдындз, дам, арахъæн афтæ: ды сæрмæ дæ тых сараз, 
къæхтæ мæ бар уадз. 
• Хорз лæг йæ адæмæн йæ ныгæнæн бон дæр кад скæны. 
• Хорз лæджы фырт адæмæй хæс дары. 
• Æвзæр фенын, раиртасын диссаг нæу - æвзæр йе смагæй 
дæр йæхи равдисдзæн. Хорз бафиппайын зындæр у. Уымæй 
зындæр - аккаг аргъ ын скæнын. 
266 

• Адæм (наци) йе ’взæр йæхи куы нал фæхдны, уæд йæ хор- 
зы дæр нал фæзоны. 
• Адæймагæн аргъ кæнын хъæуы йæ аиппытæм гæсгæ нæ, 
фæлæ йæ хорз миниуджытæм гæсгæ. 
• Зивæг махæй раздæр райгуырдис. 
• Ирыстонæн кæд дæ бон хорзæй ницы у бакæнын, уæд ын 
йæ ном уæддæр макуы фæчъизи кæн. 
• Дзырдæфхæрд зæрдæйæн дурæфхæрдау у. 
• Хæрджыты дугъы хæрæг фæразæй вæййы. 
• Æфсымæртæ кæрæдзийы хæдзармæ куы нал фæцæуынц, 
уæд уыдон дæр æцæгæлон кæнынц. 
• Хъæубæсты фосы тæф цы хæдзарæй нæ цæуы, уым бæркад 
нæй. 
• Тулгæ цалхау зондæн дæр кæрон нæй. 
• Иу рæсуг цæугæдон, дам, йæ хуызæй сфæлмæцыд æмæ 
йæхиуыл нал æрвæссыд, æндæрхуызон суæвынмæ бæллыд. 
Уалынмæ хохы фахсæй лæсæн рацыд, æмæ цæугæдон куы 
сызмæст, уæд йæхицæй ныббуц... 
• Кæмæндæр, дам, йæ хæдзары æгъдау нæ уыд æмæ 
хъæубæсты æгъдау æвæрдта. 
• Зонд зондмæ цæуы, мулк та - мулкмæ. 
• Зæгъинаг дын куы ницы уа, уæд дæ дзыхыл хæц, æмæ дæ 
мæгуырдзинад цæсты раз ма уа. 
• Зонды фæндаг даргъ у. 
• Адæймаджы Хуыцау скодта сфæлдыстадæн, хъуыдыйыл 
дæр æй уымæн бафтыдта. 
• Адæймаг у рæстæджы рыг. Æмæ уый æххæстæй куы 
æмбарид, уæд-иу адæймаг иннæмæ йæ къух никуы сисид. 
• Кæрæф адæймагæн йæ зонд æмæ æнкъарæнтæ исгæ кæны. 
• Знон чи нæ зоны, уый абоны дæр не ’нкъары, райсом та йæ 
фæсонæрхæджы дæр нæй. 
• Знаг дын куы нæ уа, уæд де ’фсымæрæй байуар. 
• Царды иутæ хъуыддæгтæ аразынц, иннæтæ та сын сæ конд 
хъуыддæгтæм фаутæ хæссынц. 
• Дæу хуызæн чи нæ хъуыды кæны, уымæй дæхицæн знаг 
ма кæн. 
267 

• Иу мад, дам, йæ ноггуырд сабимæ дзыхæй нæ дзырдта, 
æмæ, сывæллон дзурынхъом куы фæци, уæд дзурыны бæсты, 
йæ мад æм-иу дзидзидарынмæ цы дуарыл хызт, уый хъинц 
фæзмыдта. 
• Сырдтæ, дам, зондджынтæ æмæ рæсугъдтыл фæдих сты, 
æмæ дзы маймули, кæцытæм ацыдаид, уый нæ зыдта - йæхимæ 
зондджын дæр каст æмæ рæсугъд дæр. 
• Дæ рæмонбонтæ дæ тæфæбонтæй сæдæ хатты фылдæр 
уæнт. 
• Дуарыл цæуæн куы уа, уæд рудзынгыл ма хиз. 
• Дзыхджын - ныхджын адæмы рæстæг скодта. 
• Зондджын зонд агуры, æдылы зонд амоны. 
• Лæппутæ афтæ хъуыды кæнынц: чызджыты æхсæн усаг 
мах æвзарæм, нæ зæрдæмæ дзы чи фæцæуы, уый ракурæм. 
Дзæгъæлы! Æвзаргæ чызджытæ кæнынц. Æмæ сæ цæст кæуыл 
æрæвæрынц, уый сæхирдыгæй фæкæнынц. 
• Адæймаг дыууиссæдз азмæ мулк æмæ зонд æмбырд 
кæны, уырдыгæй æртиссæдз азмæ сæ уары, стæй та сæ кæны 
хъахъхъæнгæ. 
• Чъынды лæг кувæг æмæ аходæг дæр йæхæдæг у. 
• Рæстдзинадæн йæ цæфыл æмбал нæй. 
• Фыдæлты уаргъ кæстæр фæхæссы. 
• Хорз лæг йæ номмæ æххуырсты ис. 
• Сфæлдыстад уды уаг у. 
• Хорзы фæд нæ сæфы. 
• Иу æдылы ныхас загъта, æмæ йæ райхалынæн æстдæс 
куырыхоны сæ сæртæ састой. 
• Цард зæххы ис, æмæ йæ сисын базон. 
• Искæй æхсæвæрмæ, дам, æнхъæлмæ чи фæкæсы, уый 
æххормагæй зайы. 
• Уарзон адæймаджы æргом ныхас лæварæй зынаргъдæр у. 
• Халон цæргæстимæ йæхи барста æмæ, дам, дзы сырддон- 
цъиу дæр нал æрæвзæрд. 
• Цирчы зæронд бæхы, дам, пенсийы арвыстой, фæлæ 
йæ уæддæр йæ къæхтæ цирчы зиллакмæ хастой, æмæ-иу дзы 
иунæгæй тымбыл зылд кодта. 
268 

• Бирæгъы, дам , фарстой: «Чи у зæххыл тыхджындæр?» 
Уый сын афтæ: «Адæймаг. Фæлæ йæм ис иу лæмæгъдзинад - 
фæстæмæ кæсын нæ зоны.» 
• Пауле, дам, хицау куы уыд, уæд адæмæн салам нæ 
лæвæрдта, хицауы бынатæй йæ куы фæсырдтой, уæд та йын са- 
лам адæм сæхæдæг нал лæвæрдтой. 
• Сæтти æнæмæт, æнæмаст Бæттийæн афтæ: 
- Тæхуды æмæ дæ цардæй иу чысыл ацæр! 
- Нæ! Нæ дзы базондзынæ... - йæ къух атилгæйæ, загъта 
Бæтти. 
• Ирон адæм кæй уæрдоны фæбадынц, æдзух уый зарæг 
кæнынц, æмæ сæ сæхи уæрдоны бадгæйæ дæр сæхи зарæг рох 
кæнын райдыдта. 
• Алы адæймаджы дæр хæйрæг бады, æмæ йыл фæстæмæ 
фидар хæцын чи зоны, уый нæ рæдийын кæны, хæцын ыл чи 
нæ фæразы, уый йæ хæйрæджы зонд æмæ удыхъæдæй хъæстæ 
кæны, бынтон ыл чи нæ хæцы, уый та йын йæ хуыз æмæ уды- 
конд райсы. 
• Зонд адæмы царды фæлтæрддзинад у, фæлтæрддзинад та 
рæствæндаг амоны, рæствæндаг кæны. 
• Хъæбæр фыдæн, зæгъы, хъæбатыр зæрдæ - йæ хос. 
• Арæг мад йæ удæй уд æлхæны. 
• Хорз адæймагæн йæ райгуырæн бон бæрæгбон кæны, йæ 
амæлæны бон - мысæн. 
• Фæдисы раззаг йæ сæр нывондæн хæссы. 
• Ирон лæг, зæгъы, хицауы бынатмæ тырнгæйæ, ныфсытæ 
æвæры, хицауы бынаты куы æрбады, уæд та æрмæст йæ 
къæлæтджын хъахъхъæны. 
• Æвзæрæн фылдæр тых и, фæлæ йыл уæддæр хорз уæлахиз 
кæны. 
• Гæртамхор æфсондзы галау йæ гутоны разæй æнæбары 
цæуы. 
• Æртхъирæнтæ кæнæджы зæрдæ æнхъизгæ кæны. 
• Йæ лæгимæ быцæугæнгæйæ чи цæры, уый нæлгоймаджы 
дæр нæ зоны æмæ цард дæр. 
269 

• Ху ыцау дæ куы нæ мара, уæд зындонæй дæр раирвæздзынæ, 
куы дæ мара, уæд дæ фынæйæ хуыссæны дæр амардзæн. 
• Цард цæрынæн у, æмæ кæд цæрын зын у, - адæймаг æм йæ 
райгуырдæй хъæр-ахст кæнгæйæ, кæугæйæ хуымæтæджы нæ 
фæцæуы, уæддæр адджын у. 
• Хуыцау цы сфæлдыста, уыдонæй бинонтæй хуыздæр 
ницы ис. 
• Хъæбулы рис ныййарæджы зæрдæйы мыггагмæ хъæдго- 
мæй баззайы. 
• Цард авд авды куырмæлхынцъ у, æмæ сæ райхалын алкæй 
къухы нæ бафты. 
• Кæмæйдæр ницы рыст, æмæ рынчынтæм хæлæгæй йæ 
цæсты сындз фæтъыста. 
• Куыст мард у, лæг - удæгас. 
• Хæринаджы ад æххормагæй хуыздæр ничи æнкъары. 
• Сылгоймаг у хæдзары цырагъ. Уый куыд судза, афтæ рухс 
кæны, афтæ тавы бинонты дæр æмæ уазæджы дæр. 
• Бирæ бавзарæг цæссыг нæ калы. 
• Зындоны æмæ Дзæнæты бадæг адæмæн, дам, радтой 
æмхуызон даргъ уидгуытæ. Дзæнæты адæм хæргæ-хæрын 
кæрæдзийæн æххуыс кодтой: кæрæдзийы дзыхтæм арæхстысты 
æмæ кæрæдзийы æфсæстой. Зындоны адæмæй алчидæр æрмæст 
йæхи кой кодта, афтæмæй сæ дзыхтæм нæ арæхстысты æмæ 
æххормагæй баззадысты. 
• Адæймаг дыууæ хъусæй хъусгæ кæны, дыууæ цæстæй - 
уынгæ, иу дзыхæй - дзургæ. Æмæ, цы хъусы, уыны, уыдонæн 
сæ цыппæрæм хайæ фылдæр хъуамæ ма дзура. Уымæн æмæ, цы 
хъусы æмæ цы уыны, уыдон се ’ппæт дзурыны аккаг не сты. 
Дзурыны аккаг дзы цы у, уыдон та хъуамæ æвзара йæ зонд. 
• Æдзух «нæй, нæй» - чи кæны, уымæ цасфæнды бирæ куы 
уа, уæддæр бонзонгæ адæймагæй мæгуырдæр у: «нæй» кæн- 
гæйæ фæцæры, «нæй» кæнгæйæ амæлы, цардхуыз никуы 
вæййы. 
• Æрыгон тагъд никæдæм кæны, йæ фидæн даргъ æмæ 
уæрæхæй уыны, азтæн фæуынæй нæ тæрсы æмæ æдыхстæй, 
270 

уæзбынæй йæ царды кой кæны. Рæзгæ тагъд кæны сыстырмæ, 
æмæ бонæй-бонмæ райы йæ зæрдæ. Зæронд, цы рæстæг ма йын 
баззад, уымæн фæуынæй тæрсы, фу-фу йыл кæны, тагъд кæны, 
йæхи хæры алы чысыл хъуыддагыл дæр. Йæ цард цыбырдæр 
кæны йæхæдæг. 
• Адæймаг хъуамæ кæнæ æфсæрмы кæна, кæнæ тæрсгæ, 
кæннод хæрæгæй хуым бакæндзæн. 
• Адæммæ иудзинад нæ уыд, сæ ныхас кæрæдзиуыл нæ 
бадт... Æмæ уæд сæ зондджындæртæ алы рæтты алы динтæ 
æрхъуыды кодтой. Уыцы хъуыды сæм фæзынд нæлгоймаг 
æмæ сылгоймаджы уарзондзинады фæлтæрддзинадæй, ног 
къай кæрæдзиуыл куыд тынг иузæрдион вæййынц: ныхасæй 
нæ, фæлæ цæстæнгасæй дæр кæрæдзи куыд арф фенкъа- 
рынц, уымæй. Фæлæ адæм абоны онг, уарзондзинад цы у, уый 
кæронмæ куыд нæ рахатыдтой, афтæ нæма базыдтой, Хуыцау 
чи у, уый дæр. 
• Ирон адæмы фыдæлтæм æгад уыдысты хæлæг æмæ 
æдзæстуарзон, æлгъин æмæ мæрддзæст, хæтаг æмæ уадзаг, 
гуыбындзæл æмæ фыдгуыбын, хъал æмæ æнæрвæссон, 
уæнгмард æмæ æнæныфс адæймæгтæ. 
• Алы адæймаг дæр иннæты уыны йæхи хуызæтты: рæстаг - 
рæстаджытæ, мæнгард - мæнгæрдтæ, æлгъин - æлгъинтæ æмæ 
афтæ дарддæр. Æмæ уыдоны æхсæн æппæты зындæр цæрæн у 
рæстагæн, фæлæ дзы адæймаджы цардæй уый цæры. 
• Хъæздыг йæ мулкæй куы фæрынчын уа, уæд удæй 
мæгуырæй-мæгуырдæр кæны, мæгуыр та йæ зын царды йæ сæр 
сисынхъом куы нал уа, уæд сæ уыцы уавæры чи мæгуырдæр 
вæййы, уый зын рахатæн у. 
• Æрдз йæхионтæ кæны кæддæриддæр, адæймаг æй йæхимæ 
гæсгæ барæстытæ кæны, хæдзæрттæ, галуантæ, мæсгуытæ, 
фидæрттæ йыл аразы, цæугæдæтты къабæзтæ кæны, æндæр - 
æрдæмты сæ здахы, фæндæгтæ аразы, хæхты риутæ хуынчъытæ 
кæны... Фæлæ рацæуы рæстæг, адæм цæрынмæ æндæр ранмæ 
алыгъдысты, æмæ та æрдз йæ раздæры хуыз райсы, цыдæр 
фæвæййынц адæмы фæдтæ. 
271 

• Цæрын зонын хъæуы. Цæрын нæ, фæлæ хæрын æмæ нуа- 
зын дæр. Цæмæй дæ цæсгом ма бахæрай, дæ ном ма бануазай. 
• Æвзæр æнæрвæссон у: йæхи хорзæй цæмæй равдиса, уый 
йæм нæй æмæ ацы фæрæз ссары. Цыбырзонд æмæ магуса та 
æдзухдæр зондамонæг сты. Уыдонмæ дæр, сæхи цæмæй рав- 
дисой, уый нæй - хъуыддагаразæг не сты, æмæ æндæр цæмæй 
хъуамæ разыной... 
• Аипп фенын диссаг нæу. Диссаг йæ сраст кæнын у. 
• Курдиат хъуыддагæй æвдыст куы нæ æрцæуа, уæд ницы 
мары. 
• Ирон адæмон зарæджы ис ахæм ныхæстæ: «Адæм се ’ппæт 
кæй уарзынц, уый мæ мойаг куы уаид». Адæм се ’ппæт кæй уар- 
зынц, ахæм адæймаг нæй. Растдæр зæгъгæйæ та, уый аккæгтæ 
ис, се ’ппæтæн уарзинаг чи у. Фæлæ ис ахæмтæ дæр, æппæтæн 
уарзинаг адæймаджы дæр йæ зæрдæмæ æввахс чи нæ уадзы. 
• Адæймаг куыд зæронддæр кæны, афтæ куырыхондæр 
хъуамæ кæна, цард арфдæр æмбара, адæмы хуыздæр æнкъара, 
фыдæх æмæ мастхæссын йæ зæрдæйæ сура, зæрдæхудтæй йæхи 
хиза. Фæлæ фарсты хъуамæ дзура æрмæстдæр рæстдзинад. 
• Адæймаг цардыл, йæхи хуызæттыл хъуыды кæнын æмæ 
дзурын куы базыдта, уæд ссис адæймаг. Фæлæ, йæ хъуыдыйæ 
рæстдзинад зæгъынхъом кæй нал у, уый йæ бабын кæндзæн. 
• Ис ахæм адæймæгтæ, рæдийыс, уый уынынц, æмæ дын æй 
нæ зæгъдзысты, фæлæ æнхъæлмæ кæсынц, цалынмæ фæкæлай, 
уæдмæ. Æмæ дын уæд амонын райдайдзысты, куыд æмæ цы 
кæнын дæ хъуыд, уый. Уыцы уагæй уыдон кеф кæнынц. 
• Зæхх æнæфсис у, бирæ мингай фæлтæрты аныхъуырдта. 
Æфсис нæ зоны ныр дæр, кæд æй нæ мад, нæ дарæг, нæ уромæг 
хонæм, уæддæр. 
• Дæ удæн тæссаг уавæрты дæхи тынгдæр хъахъхъæн, йæ 
аиппытæ хуыздæр кæмæн зоныс, уыцы адæмæй. Уыдон æппæт 
хъарутæй дæр архайдзысты, ды мауал уай, ууыл. Цæмæй сын 
сæ хъæнтæ мачи зона. 
• Ивгъуыд дугыл цъыф чи калы, уый йæ йæ фыдæлтыл дæр 
калы. Уымæн æмæ дзы уыдон цардысты, фыдæбойнаг дæр дзы 
уыдон уыдысты æмæ сæ цард, кæд абоны цæстæй акæсгæйæ, 
272 

дæумæ хъизæмайраг кæсы, уæддæр ыл уыдон *цин кæнын дæр 
зыдтой. Фыдæлты хорз кæстæр нæ фауы. 
• Хæрзтæ æвзæртæй къаддæр цæрынц: алцыдæр сæ 
зæрдæмæ хæссынц, сæхи нæ, фæлæ иннæты царды уавæртыл, 
сæ уагыл дæр тыхсынц. Æвзæртæ та æрмæстдæр сæхи зонынц, 
сæ мæт дæр æрмæст сæхиуыл у æмæ сын цæрын æнтысы. О, 
фæлæ хæрзтæн сæхи аргъгæнæг кæй скæнынц, уый царды йæ 
размæцыды къуылымпы кæны. 
• Тыхджын æнкъарæн иу æвзагыл дæр кæронмæ зæгъæн 
куыд нæй, афтæ дæ уарзондзинад дæр ныхæстæй нæ 
равдисдзынæ. Уымæй, æцæг чи уарзы, уый йæ зæгъын нæ 
фæфæразы. Йæ зæрдæ мардыл кæмæн нæ фæриссы, уымæн 
митинджы куыд æнцон дзурæн у, афтæ æнцон дзурæн у, æцæг 
уарзтæй чи нæ фæуарзы, уымæн чызгимæ йæ уарзондзинадыл. 
Йæ ныхæстæ фæцæуынц йæ былалгъæй, бындур сын нæ вæййы 
æмæ кæлæддзаг хæдзарау иуахæмы ныррыпп кæнынц. 
• Æхцайы хъæбултæ табу æрмæстдæр æхцайæн кæнынц, 
мад, фыд, хион, тæригъæд нал зонынц æмæ систы дуджы 
цардхалджытæ. 
• Де ’взæрдзинад цыфæнды арф куы бамбæхсай, уæддæр ыл 
кæддæр чидæр йæ къах бакъуырдзæн, æмæ йе смаг ракæлдзæн. 
Фæлтау æвзæрдзинад ракæнынæй дæхи бахиз. 
• Цардмæ цы цæстæй кæсай, уыцы уагæй дзы дæ цард- 
цæрæнбонтæ арвитдзынæ. 
• Мæстыгæр æмæ фыд-зыкъуыр адæймаг фыццаджыдæр 
йæхи хæры, стæй та - йæ алыварс адæмы. 
• Адæмæн иу фæлтæрæй аргъгæнæн нæй: хорз æмæ æвзæр 
фæлтæргай сты, сæ кæрæдзи ивынц. 
• Адæймаг искæй рæдыдтытæй зонд нæ исы, цалынмæ 
йæхæдæг фæрæдийа, искæй рис афтæ арф не ’нкъары, цалынмæ 
йæхæдæг фæрисса, уæдмæ. 
• Абон цы хъуыддагæн бакæнæн ис, уый райсоммæ чи 
аергъæвы, уый абон-райсом кæнгæйæ йæ царды бонтæ арвиты: 
скæнын та йын ницы бантысы. 
• Ирон рæдау æфсин тынгæрфыг, Сатанакъух-бæркадкъух 
вæййы. 

• Алы адæймаг дæр хаттæй-хатт хъуыдыты аныгъуылы, 
химидæг цыдæр хъуыддæгтæй хатдзæгтæ фæкæны, кæимæдæр 
сбыцæу вæййы, суанг йæхимæ дæр фæзагъд кæны, йæхи 
фефхæры. Æцæг æрыгонæй - йæхинымæры, зæрондæй та- 
хъæрæй. 
• Куырдиат æмбæхст уæрццæй уæлдай нæу, кæцæй спæррæст 
кæндзæн, уый нæ базондзынæ. 
• Ирон мад йæ хъæбулимæ уырыссагау куы фæныхас кæны, 
уæд цымæ цæуыл фæхъуыды кæны? Йæ мадæлон æвзагæй йæ 
иппæрд кæй кæны, йæ фыдæлтимæ йын йæ бастдзинад цæхгæр 
кæй лыг кæны, ууыл æппындæр нæ бамæт кæны? 
• Цæрынæн адæймаджы куыд гыццыл хъæуы, уый мæлæг 
адæймагæй хуыздæр ничи зоны. 
• Адæймагæн йе стырдæр знаг бады йæ хуылфы. Уый у 
хиуарзондзинад, æмæ йын йæ рохтыл куы нæ хæца, уæд ын 
хæлæгæй, мастæй хæры, æвдæрзы йæ зæрдæ, йæ зонд, рæдийын 
æй кæны. Немыц зондджын адæм сты, алцыдæр сæм барст æмæ 
карст у, фæлæ уыдоны дæр Гитлер фæрæдийын кодта, сæ хиу- 
арзондзинады æнкъарæнтæ сын скусын, сабухын кæнгæйæ. 
• Адæймаджы зонд дун-дунейыл æххæссы, бары æмæ 
кæрды, иртасы æмæ аразы: хорз дæр æмæ æвзæр дæр. Хорзæн 
кæрон нæй! Æвзæрæй цы кодта æмæ кæны, уыдонæй хæстæй 
карздæр ницы ис, æмæ йыл хъоды куы нæ бакæна, уæд йæхи 
æмæ Зæхх дæр бабын кæндзæн. 
• Зондджын йæ ныфс цы хъуыддагмæ нæ бахæсса, уый цы- 
бырзонд æнæдызæрдыгæй райдайдзæн. Уымæн æмæ йын йæ 
зын, йæ бæрн кæронмæ не ’мбары, цы дзы рауайдзæн, уый йæ 
зонд нæ ахсы. 
• Хорз зæрдæйы хицау æрæгмæдæр зæронд кæны, йæ 
зæрдæйы конд æй зæронд кæнын нæ уадзы. Дыгурмæ диссад- 
жы арфхъуыдыджын арфæ ис: «Хæрззæрæ кæн», зæгъгæ. Хорз 
ма йæ алыварс адæмыл дæр хорзæрдæм ахады. Хæрам зæрдæ 
та йæхи дæр хæры æмæ йæ алыварс адæмы дæр. Æмæ тагъд 
зæронд кæны. 
• Бирæгъы, дам, йæ къæхтæ дарынц. Бон-изæрмæ йæ гуы- 
быны фæдыл цы хъæды къуым, хъæдгæрон нæ басгары, ахæм 
274 

нал ныууадзы. Бирæгъы мæгуыры бон скодта йе Стыр Цæдисы 
цæрджытыл дæр, бæстæйы быныхъæр куы райхъуыст, æгуыст, 
æнæхицау куы фесты, уæд. Царды фæрæз агургæйæ, тыхту- 
хæнты дунейы цы къуымæй нал ракастысты, æгаддзинадæй цы 
нæ бавзæрстой, ахæм нал ис. 
• Базоныны фыццаг фæрæз у хи дзурæгмæ хъусын са- 
хуыр кæнын. Хъусын куы нæ базонай, уæд дæумæ дæр ничи 
хъусдзæн. Уымæн æмæ ницы базыдтай, æмæ дæм зæгъинаг 
ницы уыдзæн. 
• Хуры тынтæ куыд нæ уынæм, афтæ нæ уынæм рæсугъд 
æнкъарæнтæ дæр, хурау нæ тавынц, рæвдауынц, царды цин 
уадзынц нæ зæрдæтæм. 
• Хуыснæгæн давинаг куы ницыуал вæййы, уæд йæ иу 
дзыппæй иннæмæ давы. 
• Куырыхон хицаумæ зондджын кæстæр куы æрбацæуы, 
уæд ыл бацин кæны фидæныл хъуыды кæнгæйæ æмæ йыл ауды. 
Цыбырзонд та тæрсгæ кæны, йæ бынат ын куы байса, уымæй 
æмæ йын цæлхдур свæййы. 
• Йе ’хца нымайынæй чи фæллад, фæлæ дзы æфсис чи нæ 
зыдта, уымæй, йæ фæндырдзагъд , зард æмæ кафынæй адæмæн 
лæггад кæнынæй чи нæ фæллад, уый царды ад хуыздæр бан- 
къардта, хуыздæр фæцард æмæ йæ фæстæ йæ рæсугъд уды фарн 
ныууагъта. 
• Раздæр адæм Хуыцауы ном æхсæнады арæх нæ дзырд- 
той, фæлæ йыл тынгдæр æууæндыдысты, æмæ сын сæ удты 
рæвдыдта, ныр та хъæуа-нæ хъæуа кæмфæндыдæр сæ дзыхы 
радавинаг сси, афтæмæй йыл къаддæр æууæндынц, æмæ сæ 
удтæ афтид кæнынц. Æгъатыр, æгæнонæй мулчы сæрыл кæй 
бастигъой, кæй амаройыл систы. 
• Æнаипп адæймаг нæй, фæлæ иуæй-иутæн сæ аиппытæ уый 
бæрц сты, æмæ сæ бынæй зынгæ дæр нæ кæнынц. 
• Адæймаг бæллицты базыртыл ратæхы цардмæ. Бирæ 
цæмæдæрты фæтырны æмæ йæ фæуырны, йæ къухы кæй бафт- 
дзысты. Фæлæ йын цард йæ базырты пакъуытæ иугай æртоны, 
æмæ йæм стæхыны зæрдæ, ныфс нал вæййы. Бынтондæр ныхъ- 
275 

хъус вæййы, цот ын куы фæзыны, уæд. Уыдонæн снывонд кæны 
йæ цард. 
• Намыс хæзнаты хæзна у, арты нæ судзы, дон æй нæ ласы, 
стæй, фæуæн кæмæн нæй, ахæм исбон у. Цыфæнды стыр 
хъæздыгæн дæр фæмæгуырæй тæссаг у, йæ ис - йæ бис ын йæ 
фæстæ йæ байзæддаг ныппапылой кæндзысты. Адæймаджы на- 
мысыл йæ цоты лæмæгъ зонд дæр нæ тых кæны. 
• Хъæздыджы сагъæстæ мæгуыры сагъæстæй фылдæр сты. 
Мæгуыры йæхимæ фылдæр æвдæлы. Хъæздыг та йæхиуыл 
стæм хатт вæййы, - афтæмæй царды ад къаддæр æнкъары. 
• Хорз адæймаг адæмæй хæс дары æмæ йæ бафидынæн 
снывонд кæны йе ’ппæт зонд, хъару æмæ цард дæр. Хорз 
адæймаг хæрздæф дидинæгæй уæлдай нæу, мыдыбындзытау 
йæ алыварс тыгуыртæ, æмбырдтæ кæнынц адæм. Чи, мыды- 
бындз дидинæджы рыгдзæф куыд бакæны, афтæ - ныфсæн, 
æмзæрдæдзинадæн, æххуысæн, чи та «мыдагур» кæнæ дыдын 
бындзау гуыв-гуывæн, хи равдисынæн. 
• Хъусын кæй нæ фæнды, уый нæ хъусы, уынын кæй нæ 
фæнды, уый нæ уыны, зонын кæй нæ фæнды, уый нæ зоны. 
• Зондджын зæрдæхæлар куы уа, уæд куырыхон кæны, 
хæрамзæрдæ - уæд та - мæнгард. 
• Махæн, ирон адæмæн, нæхионæй хорзæн ничи æмæ ницы 
бæззы. Цас стырдæр лæджы, егъаудæр хъуыддаг рафауæм, уый 
бæрц нæхимæ лæгдæр кæсæм. 
• Ирон адæм сæ зианы фынгыл дæр сæ кæстæрты тыххæй 
рæгъ уадзынц, сæхи сын нывонд кæнынц, хорз мад кæнæ фыд 
та сын, Стыр Хуыцаумæ кувгæйæ, æнæмæнг фæзæгъы: «Кæд 
сæм исты фыдбылыз кæсы, уæд æй мæхи сæрыл рауадз». 
• Æрдз рæсугъд у йæ бирæвæрсыг хуызтæ æмæ змæлдæй. 
Йæ æдзæм æмæ сæрбихъуырæйттæй, йæ рæдау æмæ 
æгъатырдзинадæй. Æрдзы хъомыс бирæ у, фæлæ уæддæр 
сылгоймагæй рæсугъддæр, аивдæр, æмбæхст сусæгдзинæдтæй 
дзагдæр удгоймаг не скодта. Уæлдайдæр йæ миддунейы 
хæрзуылæн йæ хъуыддæгтæй, йæ митæй, йæ цæсгомыл æддæ- 
мæ куы æнхъæвза, уæд! 
276 

• Раздæр-иу адæймаг йæ цыфæнды зын куЬгсты дæр царды 
ад æнкъардта, ныр та фæскуыст дæр æнцой нæ зоны, йæ зæрдæ 
йын ницы агайы, æмæ йæ царды бонтæ талф-туфæй тоны. 
• Дам-думгæнæгæн йæ зæрдыл цы æрæфты, кæмæй йæ цы 
зæгъын æрфæнды, уый искæй номæй дзуры. 
• Æнусон егъау бæлас куы рафæлдæхы, уæд йæ алыварс къад- 
дæр бæлæстæ бацин кæнынц, йæ аууонæй фервæзтыстæм, 
зæгъгæ. Тыхдымгæтæй дæр сæ хъахъхъæдта, уый сæ 
фæсонæрхæджы дæр нæ вæййы, цалынмæ сæ ныууигъынц, 
уæдмæ. Уыцы уавæр хауы адæммæ дæр: сæ хуыздæр куы амæлы, 
уæд æвзæртæ бацин кæнынц, ныр разындзыстæм, зæгъгæ, ном 
сын кодта, ууыл нæ ахъуыды кæнгæйæ. 
• Цард-цæрæнбонты адæм кæрæдзийыл нæ ауæрдынц. 
Кæрæдзи хæрынц, кæрæдзи цæгъдынц, фæлæ дзы нырма ничи 
ницы фæфос кодта, Хуыцауы фыдæхæй уæлдай. 
• Бæрнон адæймаг цардаразæг у, уæлдайдæр хицауы бы- 
наты куы æрлæууы, адæм ыл се ’ууæнк куы бафтауынц, уæд. 
Æбæрнон хицау йæ куыстыл, йæ хæстыл нæ фæхъуыды кæны, 
уайтагъд йе стырдæр сагъæс свæййы, йæ бынатæй йæхицæн 
куыд хуыздæр фæпайда кæна, уый. 
• Нæ хорзæн хорз æмæ бузныг зæгъын нæ цæст нал уарзы, 
æмæ йæ ныфс, йæ разæнгарддзинад сæттынц. Не ’взæрæн йæ ных 
бакъуырын æмæ йын макæ зæгъыны бæрнондзинад нæм нал ис, 
æмæ уый цыфыддæр кæны, артæн бын фæнык ын нал ис. 
• Ирон адæм мингай азты кувынц Дунескæнæг Иунæг 
Стыр Хуыцаумæ. Нæ дины Иунæг Цытджын Хуыцаумæ ку- 
выны фæтк Библийы динæй раздæр ныффидар. Нæ фыдæлтæ, 
æвæццæгæн, чырыстон æмæ пысылмон динтæм дæр уæлæнгай 
цæстæй уымæн акастысты - нæ сæ райстой, сæхион сæм растдæр 
фæкаст. Уый хыгъд сыл, Хуыцаумæ нывыл кувын цы адæмтæ 
нæ зыдтой, уыдон фæхæлоф кодтой. 
• Адæм хицауæн нæ, йæ бынатæн сты кадгæнæг, чифæнды 
дзы сбадæд, козбау ын кæндзысты, зондджын, кондджын æмæ 
йæ уындджын хондзысты. Фæлæ... куыддæр къæлæтджынæй 
фæхауы, афтæ къæссавæлдæхт фæвæййынц, сæхи йыл атигъ 
кæнынц. 
277 

• Адæймаджы буары æнæнхъæлæджы рак (къуыдилы) 
куыд фæзыны, æмæ йæ ныхмæ тох куыд фæзын вæййы, уыйау 
ирон адæмы æхсæн дæр уæрæседзауы низ стыхджын æмæ сæ 
сæфтмæ тæры. 
• Цалынмæ иронау дзурын нæ зонын иронæн худинаг суа, 
уæдмæ не ’взагæн тæссаг у фесæфынæй. 
• Адæм кæрæдзийыл фаутæ æвæрынæй хуыздæр ницы зо- 
нынц. Æмæ дзы æппæты фылдæр æнтысы, йæхæдæг æнæхъæнæй 
дæр фау чи у, уымæн. 
• Æмбисæндтæ иууылдæр раст æмæ хорз сты, уæлдайдæр та 
сæ цæфыл, чи дзы кæд бахъæуы, уæд. 
• Курдиат Дунейы фарны лæвар у, æмæ йæ кæмæн сак- 
каг кæны, уый йæхицæй хъуамæ ма ныббуц уа, йæхиуыл ма 
фервæсса, фæлæ зона, адæмимæ йын иумæйаг кæй у, æмæ йæ 
уыдоны хорздзинадмæ сараза. 
• Зæрондæн цыма кæстæртæ йæ мæлæтмæ фенхъæлмæ 
кæсынц, йæхæдæг та цыма балцы цæуынмæ йæхи æррæвдз код- 
та - иуæй-иу хатт адæймагмæ афтæ фæкæсы. 
• Зæрондæй царды тæф бонæй-бонмæ тагъдæй-тагъддæр 
цæуы æмæ бонæй-бонмæ тагъддæр зæронд кæны, йæ уды хъару 
та - лæмæгъдæр. 
• Чи цы загъта, уымæй нæ, фæлæ, чи цы скодта, уымæй рæзы 
цард. Бирæ дзурынæй хъуыддаг аразæн нæй, дæ цæнгтæ куы нæ 
басчъил кæнай, куыстæн дæ уд куы нæ дæттай, уæд. 
• Адæмы æвзæр ма хон! Ды дæр уыдонæй дæ, сæ аиппытæ 
дæумæ дæр сты. Аргъ сын кæн сæ хорздзинæдтæм гæсгæ æмæ 
кæд дæхæдæг дæр схорз уаис. 
• Ныры дуджы алы рынчын йæхæдæг дæр «дохтыр» 
нæ, фæлæ профессор у. Дæ низы кой йын скæн æрмæст, уый 
йеддæмæ дын уайтагъд цынæ «хос» «рафысдзæн», ахæм нæй. 
• Раздæр-иу иу иннæйы куы бафарста: «Куыд дæ?». Уæд-иу 
уæзданæй дзуапп радта: «Бузныг. Хуыцауы фæрцы». Ныр уай- 
тагъд фæцæттæ вæййы: «Æхцайы фæрцы». Æхца сси адæмæн 
сæ Хуыцау. 
278 

• Æхцайы фæрцы ацы фæлдурæджджын дуджы балхæнæн 
ис паддзахы бынат дæр. Нæй дзы балхæнæн намыс æмæ 
рæстдзинад. 
• Дунейы хорзæй цыдæриддæр ис, ууыл зыны Хуыцауы 
фæд, æвзæр та у дæлимоны фæлдыст. 
• Адæймаг цас цауддæр уа, уый бæрц йемæ зындæр цæрæн 
у - фылдæр хатт ныхас æмæ хъуыддаг раст не ’мбары. 
• Иу хуыскъ бæласмæ, дам, сæгъты дзуг суасыд, сыфтæр 
дыл цæуылнæ ис, зæгъгæ, æмæ сыфтæр рафтыдта. Адæм 
дæр æмзæрдæйæ сæ уд цы хъуыддаджы бавæрынц, уымæн 
æнæфесгуыхгæ нæй. 
• Куырдиат мысаны хуызæн у, уынджытæ æмæ йæм 
хъавджытæ бирæ ис, фæлæ йæ акъахынц стæмтæ. 
• Æнамонд уый у, йæхи царды чи не ссардта. 
• Зондджын дын дæ рæстдзинад кæдфæнды дæр бамбардзæн, 
иннæты мæт дæ ма уæд. 
• Æдзух йæхиуыл чи у, «æз дæн, æз дæн» чи кæны, уый 
адæмы сæрвæлтау тохы дæр йæхиуыл хъуыды кæны. 
• Цæрæгойтæй адæймагмæ йæ мондæгтæй æппæты 
æввахсдæр лæууы бирæгъ. Уый дæр адæймагау æфсис нæ 
зоны æмæ, фосы дзугмæ куы бабырсы, уæд сæ иууылдæр 
ныццæгъдыныл фæархайы. 
• Адæймаг иудадзыг чъизийæ йæхи бахизыныл куы архайа, 
уæддæр ын нæ бантысдзæн: йæ цардвæндагыл йæ фарсмæ ис- 
куы æнæнхъæлæджы ахæм адæймаг февзæрдзæн, чъизи йыл чи 
æрбакала. Уый тыххæй хи чъизийæ хъахъхъæнын нæ хъæуы, 
фæлæ æдзухдæр рæстаг хъуамæ уай. Уæд дыл рæстдзинад чъи- 
зи абадын нæ бауадздзæн. 
• Къоста йæ адæмæн цас хæрзты бацыд, уый бæрц йæ адæмæн 
ныры онг дунейы мидæг иу адæймагæн дæр нæма бантыст. 
• Цалынмæ ирон æвзаджы хъысмæтыл иронау дзурын нæ 
райдайæм, уæдмæ хъуыддаг йæ бынатæй нæ фенкъуысдзæн. 
• Адæймагæн йæ историон фæндагыл йæ сырдон заманæй 
æвзæрæй цыдæриддæр ферох кæнын бантыст, уыдон ын йæ 
зонды, йæ удыхъæды райхъал кæныныл æппæт мадзæлттæй 
архайы рекламæ. 
279 

• Хорз чиныг зондмæ рухс уадзы, зæрдæмæ - æнкъарæнтæ. 
• Искæй хорзæй хорз зæгъын чи фæразы, уый адæмы цæсты 
йæхи дæр уæлдæр кæны. 
• Лæгъз ныхас зондмæ тавс уадзы, зæрдæмæ та - цæрыны 
ныфс. 
• Ус йæ лæгæн аккаг аргъ скæны æрмæстдæр йæ амарды 
фæстæ. Æмæ йыл уæд æртæфсынц йæ рæдыдтытæ. 
• Дæ мады мард, дам, йæ мад кæмæн амард, уымæн зæгъ. 
Ома, уымæй арфдæр дын дæ зын йæ зæрдæмæ ничи айсдзæн. 
Æмæ куыд раст у, нæ ныййарджытæй исчи куы фæхъæуы, 
æххæстæй æрмæст уæд банкъарæм, чи нын уыд æмæ нын чи 
нал ис, уый. 
• Алы фæлтæр дæр хæсджын у, йæ фæстæ цы фæлтæртæ 
цæуы, уыдонæй. Уый сæм царды рохтæ куыдæй радта, уымæй 
аразгæ уыдзæн сæ фидæн. 
• Ныры дуджы æфсарм æмæ æгъдау ницыуал ахадынц, за- 
къон æмæ фæхудинаг ницæмæ уал дарынц, æрмæст ма баззад 
тас, амарынæй тæрсын. 
• Адæймаг царды агуры йæхихуызæтты. Æппæлгæ æмæ 
фæзмгæ дæр уыдоны кæны. 
• Ирон адæмы паддзахад бабын æмæ нал ис, алчидæр нæ 
йæхи зондджындæрæй æмæ паддзахы бынаты кæй уыны, 
æрмæстдæр уый фыдæй. 
• Бакастæй сылгоймæгтæй фыдуынд нæй. Алчидæр дзы 
йæхирдыгонау рæсугъд у. Фыдуынды ном дзы кæуыл сбадт, 
уый æрмæстдæр йæ æвзæр удыконды фыдæй. 
• Ирон адæм сæхи уромын фæрæзтой цины æмæ хъыджы 
дæр. Уымæн æмæ зыдтой: æгæр ницæмæй фæтчы, цардмæ иу 
боны цæстæй кæсæн нæй, цин æмæ дзы маст кæрæдзийы ивынц. 
Абон дæ кæд худын кæны, уæд цæттæ у, райсом дæ кæй скæуын 
кæндзæн, уымæ дæр. 
• Зæронд хъусын нал фæзоны. Уый хыгъд, йæ зæгъинæгтæ 
зæгъынæн рæстæг куы нал сфаг уа, уымæй фæтæрсы, æмæ йыл 
ныхасы низ бахæцы. 
• Амонд хъæздыг æмæ мæгуыры не ’взары. Амонд æрцæры 
цъиуы ахстоны дæр. 
280 

• Æхсæвы тармæ артдзæстæй æмхуызон стъæлфæнтæ хауы, 
фæлæ йæ алыхуызон ныррухс кæнынц. Уымæн æмæ дзы дардмæ 
чи асхъиуы, уый кæронмæ басудзы, æввахс чи æрхауы, уый та 
æрдæгсыгъдæй баззайы. 
• Адæм диссаг та куыд нæ сты: иутæ дзы адæмы иудзина- 
ды сæрвæлтау сæ цард дæр не ’вгъау кæнынц, иннæтæ та сæ 
кæрæдзийыл ацардауынæй цæрынц. 
• Хуыцау сфæлдыста адæмы, адæм та - алыхуызон динтæ. 
Хуыцау адæмы иу кæны, динтæ та - хæлиу, суанг кæрæдзийы 
ныхмæ дæр. 
• Фыссæг цæры, цалынмæ йын йæ уацмыстæ кæсынц, 
уæдмæ. 
• Адæм æнусæй-æнусмæ хуыздæр æмæ рæстагдæр нæ 
кæнынц, фæлæ удæй мæгуырдæр, зондæй - мæнгарддæр æмæ 
налатдæр: алы тыхæвзарæнты цагъды кæнынц сæ хуыздæртæ, 
цæргæйæ баззайынц сæ æнæнамыстæ, сæ нæрæмонтæ, æмæ сæ 
байзæддаг кæны æгæнондæр, æгъатырдæр. 
• Адæймаг иу нæг вæййы æрмæстдæр йæ гуырæн æмæ мæлæн 
сахат. Йæ цард-цæрæнбонтæ та æнгом баст сты адæмимæ, 
æхсæнадимæ. 
• Зæххыл сылгоймагæй ахсджиагдæр удгоймаг нæй: у 
царддæттæг, хъомылгæнæг. Фæлæ, ох... иуæй-иутæ дзы сæхи 
куыд æлгъаг дæлеау æруадзынц, сæ уаз хæсы сæрты фосы 
æрдон уагмæ куыд æнцонæй ахизынц, сæ уынд æмæ конды 
фæхъау фæуой. 
• Рынчын мæгуыр у, æнæниз адæмæй йæ цуры йæхи мæгуыр 
чи хоны, уый та сæрæй мæгуыр у. 
• Адæмæй иутæ бирæгъты зондыл хæст кæй сты, æмæ 
иннæты дзæрмæй аныхъуырынмæ кæй хъавынц, уый ирдæй 
зыны базарадон экономикæйы дуджы. Уыцы уагæн дунейы 
хæрззонд ахуыргонд адæм йæ ныхмæ æрæвæрдтой комму- 
нистон зондахаст æмæ цардарæзт. Фæлæ та уый дæр цъы- 
сымы бахауд. Уымæн æмæ æнæнамыс адæм сæхи куыстæй 
фæриссын кæныны бæсты асайдзысты, кæнæ адавдзысты 
фæллойгæнджыты исбон. 
281 

• Æхца æппæтаразæг нæу. Адæмы уарзондзинад, зæрдæрухс 
æмæ намыс дзы не ссардзынæ, дæ митæ, дæ цард æгъдауыл, 
æфсармы уагыл куы нæ уой, уæд. 
• Нæ алы хорз хъуыддагæн дæр Къостайы ном куы дæттæм, 
уæддæр нæ бафсæддзыстæм Къостайы ном дзурынæй. 
• Раздæр рæзгæ фæлтæры мад, фыд, сæ нанатæ æмæ дадатæ 
хъомыл кодтой, ныр та - телевизор. Æмæ сæ уаг, сæ зондахаст 
уый нывыл сты. 
• Цæугæдон куы раивылы, уæд алы дзыхъ - алы къуымæй 
алы бырон йæ разæй айсы, йæ уылæнты сæрмæ сæ сисы, æмæ 
змæст доны разынынц се ’ппæт хуызтæй. Афтæ у царды цыд 
дæр: куы сабухы, уæд ничиты дæр базмæлын кæны, æмæ 
адæмæн уынаффæгæнджытæ дæр свæййынц. 
• Талынджы рухсы тын тынгдæр зыны. 
• Мах хуыздæр зонын хъæуы Къостайы цардвæндаг. Уый 
адæмы, рæстдзинады сæрвæлтау тохы цы зындзинæдтæ 
бавзæрста, уыдон зонгæйæ нæ цæсты ноджы кадджындæр 
уаид. 
• Хорз адæймаг адæмæн сæ хæрзтæ уыны æмæ сæ фæзмгæ 
кæны; æвзæр та сæм аиппытæ æмæ хъæнтæ агуры æмæ уымæй 
йæхи уыдонæй уæлдæр сисынмæ хъавы. 
• Хуыцау иу у, ис уæларвы, æмæ йæм алы адæм дæр гæрдынц 
сæхи фæндаг. Алчидæр æм йæ фыдæлты къахвæндагыл цæуы. 
Æндæр адæмы цæттæ фæндагмæ дзы чи барæдийы, уый 
дзæгъæл фысæй уæлдай нæу Кæд ыл цы бæллæх æрцæудзæн, 
уый зын зæгъæн у. Бæлвырд у иу хъуыддаг, йæ фыдæлтæй кæй 
нал у, уый. 
• Ирон адæм, иннæ адæмтæн тæригъæд кæнгæйæ, сæхи дæр 
ферох кæнынц. 
• Дзуапджын лæг вæййы куырыхон æмæ зæрдæджын, 
рæстдзинад зæгъын фæразы, æмæ йæ ныхас адæммæ хъары. 
• Адæм æгъатыр сты, дæ зæрдæйы фæлмæндзинад дын 
куы базоной, уæд дæ, сæхæдæг уый не ’нкъаргæйæ, мургай 
бахæрдзысты. 
• Къоста у ирон адæмы фæдисы дзæнгæрæг. Йæ хъæрмæ йын 
фæдисонтæ куы нал уæм, уæд нæ быныхъæр райхъуысдзæн. 
282 

• Хуыцау адæймагæн цард радты. Йæ адаргъ æмæ ауæрæх 
кæнын та йæхимæ кæсы. 
• Бафæрсын аипп нæу. Чи нæ фæрсы, уый ницы зоны. 
• Удыхъæдæй ахæм мæгуыр æмæ фыдцъылыз адæимæгтæ 
ис æмæ сæхицæн тæригъæд кæнын дæр нæ уадзынц. 
• Адæймаг æрдзы сусæгдзинæдты арфæй-арфдæр ныгъуы- 
лы, фæлæ йæхи хуыздæр базонын, йæ удыхъæд, йæ зондахаст 
фæхуыздæр кæнын йæ къухы не ’фты. 
• Диссаг сты иуæй-иутæ: хъуыддаг рæстмæ нæ фæзонынц, 
афтæмæй йæм сæхи æдзæсгомæй, æбæрнонæй тынг куыд 
сдæсны кæнынц. 
• Мæгуыр уый нæу, йæ боны бакуыст цæрыны фаг кæмæн 
нæ кæны, æцæг мæгуыр у, йæ хъуыды æргом зæгъынæй чи 
тæрсы. 
• Ныры дуджы иронæй цæрын зын у, æмæ чи йæ хъузджы 
бабырыд, чи та, ирон у, ууыл нал сæтты. 
• Адæмæй йæхи дард чи ласы, адæмæй йæхи чи æмбæхсы, 
уый адæмы хъæр никуы бамбардзæн. 
• Æнæфыдæбонæй цард ад нæ кæны. 
• Фæлтæр фæлтæры ивгæ цардæн кæрон нæй. 
• Раздæр адæм туг истой сæ туджджынæй, ныр та давд æхца 
туг исы йæ давæгæй. 
• Саби йæ мадмæ, чызг йæ уарзонмæ йæхи æвзагыл куы нал 
дзурой, сылгоймаг йæ хъарæг йæхи æвзагыл куы нал кæна, уæд 
уыцы æвзагæн фидæн нал ис. 
• Зондджын æмæ амондджын уый у, йæ фагæй фылдæр кæй 
нæ хъæуы. 
• Адæймаг æнустæ нæ цæры, æнусты цæры йæ кад кæнæ йæ 
худинаг. Фæрнджын адæймаг худинаджы бæсты мæлæт уымæн 
равзары. 
• Адæмы хæрзтæй йæхицæн зонд чи исы, уый кæны зонд- 
джын. 
• Хъæздыг уæвын хорз у, фæлæ дæм исбон йеддæмæ куы 
ницы уа, уæд мæгуыр дæ. 
• Хуыцау æмæ паддзахы бынат æхца куы бацахсы, уæд 
хорзмæ ма æнхъæлмæ кæс. 

• Ком мæсыгæй фидауы, наци та - лæгæй 
• Лæджы хорз хъуыддаджы рабæрæг вæййы. 
• Рæстдзинадмæ æрмæстдæр иунæг фæндаг ис. 
• Ивгъуыд дугæй дæ фыдæлты зынг райс æмæ дзы дæ 
кæстæртæн ныфсы арт скæн. 
• Хорз адæймаг царды хæзна у. 
• Адæймагæн йæ хорз дæр æмæ йе ’взæр дæр йæхи сты, ничи 
йын сæ байсдзæн. 
• Егъау цæугæдон йæхицæй æгæр ма ныббуц уæд, йæ къабæз- 
тæй йæм дон куы нæ кæлид, уæд фурдмæ дæр нæ бахæццæ 
уаид. 
• Адæймаг царды нысаныл цас арфдæр хъуыды кæны, уый 
бæрц æрхуымдæр кæны. 
• Мулк скæнынæй ном скæнын арфæйагдæр у. Дæ 
фæстагæттæ дын дæ мулк бахъахъхъæнын нæ базондзысты, 
æмæ нал уыдзæн. Номыл та адæм сæ фарн æфтауынц, æмæ йæ 
цас фылдæр фæлтæртæ зоной, уый бæрц цардхъомдæр кæны. 
• Зæххыл иу æндæр ахæм цæрæгой дæр нæй, адæймагау 
йæхи хуызæтты афтæ карз чи æфхæры, бирæгæйттæй сæ чи 
цæгъды. 
• Йæхицæн аккаг аргъ кæнын чи нæ зоны, уый хорз æмæ 
æвзæр кæрæдзийæ фæхицæн кæнын дæр нæ зоны. 
• Царды алы фарстайæн дæр йæ бон кæддæр ахсджиагдæр 
суæвын у, æмæ цæмæй чысыл хъуыддæгтæ дæр ахсджиагдæртæ 
ма кæной, уый тыххæй сæ афоныл лыг кæнын хъæуы. 
• Цæстмæхъус ныхас, дам, фыдбылыз хæссы. Афтæмæй дзы 
ныры дуджы чидæртæ хæдзæрттæ, пайдайаг бынæттæ æмæ 
мулк скæнынц. 
• Раст не сты, афтæ чи хъуыды кæны, зæгъгæ, ныры дуджы 
æхцайы цур æгъдау, æфсарм мур дæр нæ марынц. Нæ! Æгъдау, 
æфсарм кæм нæй, уыцы царды æхцайы дæр кад нæй. 
• Алы адæмыхаттæн дæр ис йæхи удыхъæд. Уый фæрцы 
цæрын фæразы иннæ адæмтимæ. Йæхи удыхъæд кæмæн нал 
вæййы, уый атайы иннæты æхсæн. Советон дуджы уыцы фæтк 
ницæмæ дардтой - иу сæ кодтой, уый бæрц бирæ адæмты 
284 

иу сасирæй луæрстой. Æмæ та дзы, æвæццæгæн, ирæттæй 
тынгдæр луæрст ничи æрцыд. Ахæм у нæ уаг: алы хъуыдда- 
джы дæр мах хъуамæ уæм разæй, хорз у, æви æвзæр, уый рага- 
цау нæ рахатгæйæ. Советон адæймаджы удыхъæд абоны царды 
нал бæззы, нæхион та нæ бахъахъхъæдтам. Æмæ нæ иудзинад 
бонæй-бонмæ тайы, иннæ адæмты æхсæн хицæн адæмыхаттæй 
цæрынхъом нал стæм. 
• Ирон фынджы бадты Хуыцауысконд æгъдау уыны, 
гуыбындзæл - хæрд æмæ нозт, хæйрæджы фæлдыст адæймаг - 
хæрам. 
• Адæймаг куы фæзæронд вæййы, уæд мæлæтæй тынгдæр 
тæрсы, æнæкондæй йын исты куы баззайа, уымæй. 
• Абоныл знон хъуыды кæнын хъуыд, райсомыл - абон, 
знонæй та фæлтæрддзинад райс. 
• Адæймаджы фæцæрынæн йæ фагæй фылдæр нæ хъæуы, 
бирæ йæ хъæуы зонд æмæ намысæй. Уымæй дæр афтæ бирæ 
æмæ сæ æфсæдгæ дæр нæ кæны. 
• Фæдыл ацæуын диссаг нæу, уæлдайдæр æй лæгъзæй куы 
уынай, уæд йæхимæ здахы. Дæхæдæг фæд акæнай! Гъе уый у 
номхæссæн! 
• Ныры дуджы адæймаг йæхицæн знæгтæ скæны, куы фес- 
гуыхы кæнæ, искæмæй хорз куы фæзæгъы, уæд. 
• Адæймагдзинады æртæ æууæлы сты: 1. Æнæхъуаджы 
макæй зæрдæхудты бацу. 2. Дæ бон хорз ракæнын куы уа, уæд 
æй ма бахæлæг кæн. 3. Макæй мæлæтмæ бабæлл... 
• Зæрондæн рæдийæн нæй - рæдыд сраст кæнынæн ын 
рæстæг нал ис. 
• Адæм ивылд цæугæдонæй уæлдай не сты, бауромæн сын 
нæй, æрмæст сын ис цæугæдонау иуæрдæм, стæй иннæрдæм 
дæр аздахæн. 
• Ныры дуг æнхъæвзæнтæ донæй уæлдай нæу, æмæ дзы 
сыгъдæгæй рацæуын алы адæмæн дæр у йæ сæйрагдæр хæс. 
• Хорз хистæр хъуамæ уа зондджын æмæ куырыхон. Куы- 
рыхон уымæн æмæ уый фæзоны, кæм цы зæгъын хъæуы, 
хъуыддаджы сæр кæд æрлæууын хъæуы, уый. Æрмæст зонд- 
285 

джын чи у, уый йæ зондæй дæр йæхимæ сных æмæ сфыдæх 
кæны адæмы. 
• Мыггаг йæ хорз кæстæртæй хъал у. 
• Мыггаджы фарн хистæртæй цæуы æмæ кæстæртыл æнцой 
кæны. 
• Ис ахæм адæймæгтæ æмæ сæм искæмæй хорз зæгъынæй 
зындæр ницы кæсы. 
• Ис ахæм адæймæгтæ, искæмæй хорз куы зæгъай, уæд уай- 
тагъд йæхиуыл ахъуыды кæны, цымæ уый мæнæй цæмæй 
хуыздæр у, зæгъгæ, мæ цуры дзы цæмæн æппæлы. 
• Историйы цыдмæ абоны цæстæй чи кæсы, уый йæ дуджы 
нæрæмон цæлхъытæ дæр не ’нкъары. 
• Адæмыхатт, наци цас фæстæззаддæр æмæ талынгдæр уа, 
уый бæрц æрхъуыдыгонд диныл тынгдæр æууæнды. 
• Цард у адæймаджы хуыздæр ахуыргæнæг, чи йæм нæ хъу- 
сы, уымæн уысмæн над кæны. 
• Хуыцау сфæлдыста адæмы, адæм та - алыхуызон динтæ 
æмæ кæрæдзийы хъæр нал æмбарынц. 
• Иу динæн дæр Хуыцауæй адæймаджы цард байсыны бар 
нæй. 
• Адæймаг куы амæлы, йе ’цæг кад уæд разыны. 
• Зæхх куыд стыр у, куыд егъау æмæ мингай азты куыд нæ 
фаг кæны адæмæн. Кæрæдзийы йыл куыд хæрынц, æргæвдынц, 
марынц, цæгъдынц! Сæ мæрдтæ минтæ, милуантæ, миллиардтæ 
систы, афтæмæй йæ уæлæ зынгæ дæр нæ кæнынц, йæ рыджы 
дæр не сты. Уæд сын цæргæйæ куыд нæ фаг кæны! 
• Нæ ду г - ту гæй аху ырст, æрхæмтæ, адæмы зæрдæтæ - агъу- 
ды æвæрдау, ницы сæм хъары, æнкъарæнтыл бакодтой сахсæн. 
Сылгоймаг нæлгоймаг кæны, нæлгоймаг - сылгоймаг. Хистæр 
зæронд кæнын нæ комы, кæстæр - цардхъом. 
• Ныры дуджы, мад æмæ чызгæй чи кæцы у, уый нал ис 
равзарæн. Сæ д ыууæтæ дæр аху ырст. Аху ырст сæ сæрыхъу ынтæ, 
сæ цæсгом, сæ цæстытæ, сæ былтæ. Уымæй ноггуырд цъиутау 
иууылдæр ныббуртæ сты. Ахæм ахуырстытæй та сæ, чи цы 
нацийæ у, уый рахатæн дæр нал ис. 
286 

• Йæ дины сæрыл адæймагмæ йæ къух чи сисы, уый йæ дин 
иннæ адæмты цæсты æфтауы, æгад æй кæны. 
• Адæмæй дзур ахæм ныхæстæ, дæхицæй дын сæ куы 
зæгъой, уæд дæм хъыг цы нæ фæкæса. Стæй ма: адæмæн дзур, 
дæхицæн дын сæ куы зæгъой, уæд дæм хъыг цы нæ фæкæса, 
ахæм ныхæстæ. 
• Царды нæлгоймаг сыхырнайæ луары, сылгоймаг та - 
сасирæй. 
• Царды адæймаг йæхæдæг цы бавзары, уыдонæй тынгдæр 
йæ зæрдыл ницы дары. Искæй рис æй айрох вæййы, йæ 
мадызæнæджы куы уа, уæддæр. 
• Адæймаджы царды цы фæнды, уый уыны, уый æнкъары, 
уый æвдисы, дзуры. Гъе уымæ гæсгæ йыл чи заргæ кæны æмæ 
дзы адæмы рæвдауы, кæмæ та æнтъыснæг хъуыдытæ æвзæры, 
æмæ йæ адæмæн æнæуынон кæны. 
• Ис ахæм адæймæгтæ, æмæ сæм хорз кæсы, æрмæстдæр 
сæхæдæг цы кусынц, цы аразынц, цы дзурынц, уый. Искæй ар- 
хайд фыдæбон æмæ конд хъуыддагыл фау æвæрынæй та сын 
бафсис нæй. 
• Зæхх нæ дарæг, нæ уромæг у, фæлæ адæмы тæригъæдтæн, 
сæ фыдракæндтæн куыд быхсы, уый диссаг у! Адæймаджы 
марынмæ, адæмы цæгъдынмæ йæ къухмæ хæцæнгарз чи райсы, 
уый бын цæуылнæ фескъуыйы æмæ йæ цæуылнæ аныхъуыры. 
• Æрдзкуыдрæсугъд æмæкуыдтызмæгу! Йæрæсугъддзинад 
ын абарæн куыд ницæимæ ис, афтæ - йæ тызмæгдзинад дæр. 
Цымæ цæимæ абарæн ис хурыскаст æмæ зæрæхсид, мæйрухс 
æхсæв æмæ æрвæттывд, ивылд цæугæдоны абухын æмæ денд- 
жызы стыр уыулæн! Стæй зæххæнкъуысты æмæ зæйласæны 
фыдракæндтæ, фыддзинæдтæ. Фæлæ уæддæр нæй æмбал æрдзы 
рæсугъддзинадæн! 
• Адæймагæн йæ иу уæхскыл зæд бады, иннæуыл та - 
хæйрæг. Сæ дыууæ дæр ын зонд, цæрын амонынц, æмæ дзы 
кæмæ тынгдæр хъусы, ахæм у йæ цард. 
• Адæймаг базонынмæ тырнаг у, фæлæ йын исчи зонд амо- 
на, уый йæм хъыг кæсы. 
287 

• Алы адæймаг дæр йæ уд цы куыстæн дæтты, уымæй 
хуыздæр æм ницы кæсы, суанг магусамæ дæр - йæ бонасадæн, 
расыггæнæгмæ - карз нозт нуазын. 
• Адæмы хъæр чи æмбары, уый цардыл æфтыд у, йæхи 
хæсджынæй æнкъары дзыллæйы раз æмæ адæмæй у. 
• Зæххы цъарыл адæймаджы цардæй зынаргъдæр ницы 
ис. Дунейы хъæздыгдзинæдтæ иу ноггуырд сывæллоны аргъ 
не сты. 
• Тæппуд мардæй райгуыры. Уымæн æмæ тæрсгæ-ризгæйæ 
цæрæн нæй, йæ ад ын нæ банкъары. Тæсæй мард дæр æй уымæн 
хонæм. 
• Æвзæр адæймаг искæй рисыл батыхсдзæн, йæ циныл та - 
фæрисдзæн. Искæй циныл фæцин кæны^ зæды зæрдæ кæмæн 
ис, уый. 
• Мад æмæ, дам, фыд цотæн хæринаг сты. О, уый раст у! 
Фæлæ сыл кæдæм фæтагъд кæнынц: сабыргай хæрын сæ чи нæ 
уадзы?! Мад æмæ фыд дæр ма-иу семæ фылдæр ацæриккой. 
• Лæмæгъ хицау, йæ алыварс чи ис, уыдонæй дарддæр никæй 
уыны. Æмæ дзы уыдон хъазæнхъул саразынц. 
• Рæстаг æмæ мæстыгæр адæймаг фыд-зонд кæны, рæстаг 
æмæ куырыхон та - уæлахиз. 
• Стыр лæгæн йæ рæдыд дæр стыр у. 
• Раздæр фыргуыстæй нæ уæнгтæ æмæ нæ сæртæ рыстыс- 
ты, ныр та телевизорæй - нæ цæстытæ æмæ æбæрнон хицæутты 
зæрдæвæрæнтæй - нæ хъустæ. 
• Адæймаг удæй лæмæгъ кæй у, зондæй - æдых, йæ амонд - 
тæссонд, уымæн ирд æвдисæн у, алыхуызон динтæ æмæ уыр- 
нынадтыл кæй ныххæцыд, уый. 
• Æвзагæн дæр йæ дыргътæ зайынц йæ къабæзтыл: йæ 
диалекттæ æмæ ныхасыздæхтыты фæрцы кæны фæрæзджын- 
дæр, аивдæр æмæ хъæздыгдæр. 
• Цардæн цыдæриддæр æнцой у, уымæн дæ уд фæхъхъау 
кæн. 
• Цы нæ зоныс, уымæй «нæй» ма дзур, фæлтау тырн йæ 
базонынмæ. 
288 

• Рæстдзинадыл кусæг - цардаразæг. * 
• Искæмæн цы нæ барыс, уый дæхицæн дæр ма бар. 
• Æргом ныхасы къæм нæй, фæлæ йæ дамæй куы фехъусай, 
уæд риссаг у. 
• Хæдзары хистæр бинонтæм æххуырсты бацæуы. 
• Æгæр фæлмæн куы уай, уæд дæ адæм гобан сараздзысты. 
• Йæхимид мæстæй чи æнхъизы, уый хъуыддаг аразæг нæу, 
фæлæ - хихор. 
• Æгæр рæдау ма у, адæм дæ фæйнæрдæм фæхæсдзысты. 
• Æгæр мæстыгæрыл адæм сæхи атигъ кæнынц. 
• Дæхицæн дæ цæст цы уарзы, уый иннæмæн дæр бауарзæд. 
• Уд зæххы ис, æргуыбыр æм кæн æмæ йæ сис. 
• Хъуыддаг саразын зын у, йæ фехалын - хæрзæнцон. 
• Ирон адæм сæхи алы нæмттæй хонынц: куырттатæгтæ, 
тæгиатæ, къобæгтæ, тырсыйæгтæ, чысайнæгтæ, къуыдайрæгтæ, 
захъайæгтæ, туаллæгтæ, дыгурæттæ æмæ æндæртæй. Фæлæ сæ 
ариаг адæмимæ бæтты æрмæстдæр сæ иунæг ном: ирæттæ, стæй 
ма бынæтты æмæ цæугæдæтты ахæм нæмттæ: Уæлладжыр, 
Æрджынарæг, Æргуыдан, Æрыдон, Æрæф, Арагун æмæ 
æндæртæ. 
• Алы фæлтæр дæр дзуры йæхи æвзагæй, æмæ йæм уыцы 
æвзагыл дзурын куы нæ фæлварай, уæд йæ зæрдæмæ фæндаг не 
ссардзынæ. 
• Адæм иууылдæр цалынмæ раст зондыл æмæ куыстыл 
ныххæцой, уæдмæ сæ цард уыдзæн карды комыл цæуæгау. 
• Хъæбул дидинæгдон у, хъæбулы хъæбул та - дидинæг 
йæхæдæг. 
• Адæмæй, æз рæдыд не ’руадздзынæн, зæгъгæ, хъæддыхæй 
чи дзуры, уый уымæй дæр рæдийы. 
• Мады ад - ныфсдæттæг, мады уарзт - тыхдæттæг. 
• Арвы цæфæн зæхх дæр нæ фæразы. 
• Цоты рис ныййарæгæн йæ цæстырухс исы, йæ туг та йын 
сысгæ кæны. 
• Хатыр ракуры, чи фæрæдыд, уый нæ, фæлæ æфсæрмджын 
адæймаг. 
• Чи нæ зоны, уый цæмæй бафæрса, уый дæр нæ зоны. 
•""- 289 ===== 
*19 

• Зæрондæн йæ буары рис къаддæр у, йæ зæрдæйы хъæдгом 
та дзæбæх нæ кæны. 
• Хуыцау галуæрдонæй цæуы, фæзæгъынц. Ома, тагъд нæ 
кæны, æфхæрын кæй хъæуы, уыдон бафхæрынмæ. О, фæлæ -иу 
галмæ рæстæгæй-рæстæгмæ цъæхснаг уисæй куы февзидид, 
уæд кæд фыдгæнæгæн йæ тæригъæд йæ цоты кæнæ цоты цоты 
нæ, фæлæ йæхи сæрæй сисид. 
• Адæймаг, куыд зæронд кæны, афтæ хъысмæтыл тынгдæр 
æууæнды, йæ ныфс та сæтгæ кæны. 
• Сидзæргæс усы уаргъ кæд уæззау у, уæддæр æй кæронмæ 
ахæссы, сидзæргæс лæгмæ уыцы хъару æмæ ныфс стæм хатт 
разыны, кæд хæдзардарæг у, уæддæр. 
• Нæлгоймаг цардаразæг у, фæлæ йæ сылгоймаг куыд саив 
æмæ бабиноныг кæна, уый йæ фæсонæрхæджы дæр нæй. 
• Хорзæн кæрон куыд нæй, афтæ кæрон нæй æвзæрæн дæр. 
• Йæхæдæг зынтæ чи бавзæрста, уый иннæтæм æгъатырдæр у. 
• Сылгоймагæн нæлгоймаг æгæр куы коммæ кæса, уæд дзы, 
йæхæдæг æй æмбаргæ дæр нæ бакæндзæн, афтæмæй хуым дæр 
бакæндзæн. 
• Адæймагæн йæ хорздзинæдтæ гуырынц алырдыгæй, йæ 
æвзæрдзинæдтæ та - иу ранæй: æз уон - мæнæн уайæ. Æмæ 
удæй мæгуыр адæймагыл уыцы иу гуырæн фæуæлахиз вæййы. 
• Адæймагæй дæ бон хорз зæгъын куы нæ уа, уæд йæ фыд- 
гой дæр ма кæн. 
• Иу стурмæ адæм бацыдысты æфсондзимæ, æмæ сын уый 
афтæ зæгъы: 
- Æз гал нæ дæн, хъуг дæн. 
Къæртаимæ йæм куы бацыдысты, уæд та сын загъта: 
- Æз хъуг нæ дæн, гал дæн. 
• Бæрнон адæймаг удæй æнкъары йæ бæрнондзинад, уæз ыл 
кæны йæ адæймагдзинад, суанг йе ’гъдау æмæ йæ зонд дæр. 
• Къостайæн йæ уды рис бирæтæ банкъардтой, йæ буары рис 
та æрмæст стæмтæм бахъардта. 
• Мæстыгæр хъуыддаг аразæг нæу. 
• Чи чъизи æхцатæ ссивы, чи та чъизи удтæ сыгъдæг кæны. 
=============================== 290 ~~ 

• Кæрæф æмæ чъынды адæймаг у* мæгуыргурæй 
мæгуырдæр. 
• Цыфæнды фидар паддзахады æвæрд закъæттæ æрдзы 
æмæ сылгоймаджы гæнæнтæ æмæ домæнтæй лæмæгъдæр сты. 
• Зонд æмæ хъуыддагæй стыр лæджы фарсмæ балæууынмæ 
цытуарзаг адæм тырнынц сæхи равдисыны охыл. 
• Сфæлдыстад адæймаг йæ удæй ратоны, йæ удæй йæ 
æлхæны. 
• Динтæ адæймаджы ныфс, тырнындзинад æмæ зонд куыд 
ссæндынц æмæ сæттынц, уый бæрц мæлæтыл хъуыдыйæн дæр 
не ’нтысы. 
• Уæлæнгай адæймæгтæй, кæмæ цы ис, уымæй æппæлы: 
чи - йæ куыстæй, чи - йæ мыздæй, чи - йæ зондæй. 
• Алчидæр Хуыцауы раз йæ удæй хæс дары. 
• Цæгаты хæдзары къултæ æнæ мадæй уазал сты. 
• Рæсугъд ирон æвзаг, дæ мæтæй мæ зæрдæ у дзаг. 
• Бæркад ссарын зын у, йæ бахæрын - зындæр. 
• Хуын æрбахæссын æнцон у, йæ радтын та - зын. 
• Конд хъаруйæн æххуыс нæу. 
• Хурæн - бæрæг æмæ донæн - сусæг. 
• Куырыхон адæймаг зæрдæджын æмæ Ныхы дзуарджын 
вæййы. 
• Уым бæхты мыр-мыр, уым кæрдты зæлланг - фæндыры 
цагъдау. 
• Хистæртæ хордтой, адджын ронг нуæзтой, 
Кæстæртæ хъазты тымбыл симд кодтой. 
• Уæйгуытæ уазæджы тых хæрдæй æвзæрстой. 
• Лæгтæ куы уаиккат, уæд устытæ ракуриккат, - 
Хæргæфсау æвæд уæхи нæ кæниккат. 
• Йæ фыр хъæздыгæй мæгуырты хъуаг у. 
• Фыд амæла, мад... йæ хъæбул æмæ уæ йæ удыхай макæмæн 
амæлæд. 
• Æрмæст не ’взаг нæ сæфы, фæлæ йемæ - нæ ирон удыхъæд 
Дæр. 
• Хъæнтæамонæг æмæ хистауæг - кадылмард. 
¦ 291 ==========^^ 

• Ирон нæлгоймагæн - иу цалынмæ йæ цот конд нæ фесты, 
уæдмæ хъæбæр нуæзт йæ дзыхмæ нæ хаста. 
• Йæ рæдыдыл чи нæ сæтты, уый йын йе знаггад дæр не 
’нкъары æмæ йæ нæ раст кæны. Ахæммæ хорзмæ æнхъæлмæ 
кæсæн нæй. 
• Ныры дуджы нæм фæзынд ахæм «куырыхон» адæймæгтæ 
æмæ сæ бинонты æхсæн æгъдау нæй, афтæмæй радиойæ, 
телеуынынадæй, мыхуыры æппæт Ирыстоны нæфсармæй 
æгъдау сæвæрыныл сæхи хъарынц. 
• Æнæгъдау æгъдауæвæрæг куы свæййы, æгъдауæн йе сæфт 
уæд æрцæуы. 
• Адæймаджы йæ фагæй фылдæр нæ хъæуы Ирон фын- 
гыл бæркады сидты хуымæтæджы нæ фæкувынц - фæкурынц: 
махæн - нæ фаг, не знагæн та - бирæ. Уæддæр дзы знаг йæ фагæй 
фылдæр нæ фæхъаудзæн æмæ кæд сабыр йæхи дарид. 
• Раздæр ирон лæг йæ сау цæф хъæр нæ кодта, стæджы 
састæй та - хъæрзгæ. 
• Ирон «уæрæседзау» йæ фыдæлты æвзаг базоныны бæсты 
фæлтау цъиуты æвзагæй дæр суасдзæн. 
• Фыст динтæ адæймаджы æвæрынц нывонд коммæгæс 
фысы бынаты, наукæ та - зæды бынаты. 
• Рынгчын мæгуыр у. Æнæниз адæмæй йæхи мæгуыр чи 
хоны, уый та сæрæй мæгуыр у 
• Цымæ ма мах, ирæтты, йеддæмæ йе взаджы хъысмæтыл, 
йе ’гъдæуттыл æмæ суанг кувæндæтты мысайнæгты хардзыл 
æхсæнады, радиойы, телеуынынады æмæ мыхуыры æндæр 
æвзагыл искæцы адæмыхатт дзуры, сагъæс кæны. Афтæмæй нæм 
ахæм æмбисонд куы ис: «Дæ бинонты царды аиппытæ уынгмæ 
ма хæсс - дæхи ма худинаг кæн! Дæхи растгæнинаг сты». 
• Адæймагæн йæ хæзнаты хæзна сты йæ цот, йæ байзæддаг. 
Иннæ хъæздыгдзинæдтæ æрцæуынц æмæ ацæуынц. Рæстæгæн 
ницы быхсы, æрмæст адæмæн фæуæн нæй. 
292 

шгашшвшишяи 
АФТÆ ЦÆМÆН ДЗУРÆМ 
Ирон æвзаджы ахæм фидар дзырдбæстытæ ис, адæймаджы 
хъуыды цыбырæй зæгъынæн афтæ ахъаз сты, уымæй 
фæлгонцджынæй, цæстытыл ауайыны онг æмсе дæ уайтæккæ 
сæхиуыл ныддис кæнын кæндзысты. Уыдонæй бирæтсе 
равзæрдысты царды фæлтæрддзинадæй. Сæ фылдæрæн ма 
абон дæррахатæн ис сæравзæрд, иннæты тыххæй афæлгæсын 
хъæуы фылдæр азты æмæ æнусты сæрты. Зæгъæм, куыд 
равзæрдысты фидар дзырдбæстытæ: «Къутуйы бынуыдтæ?», 
«Тибиты рын», «Титыччы фæрдыг», «Мæ бон бакæла» æмæ 
æндæртæ Æнцондæр равзарæн дзы кæмæн ис, уыдонæй иу- 
цалдæры тыххæй зæгъдзынæн. 
ЧЪИРИЙЫ СÆРЫЛ - ЦЪУПП 
Амоны равдисыны охыл кæнгæ ми. Бæркадæн, хъауынæн нæ, 
фæлæ цæст фæсайынæн чи у, ахæм æвдисæн, предмет, хойраг. 
Дзырдбастравзæрд царды æцæгдзинадæй. Фыдыбæстæйы Стыр 
хæсты фæстæ азты мæгуыр рæстæджы. Уæд быдыры цæрæг 
адæм фылдæр цардысты нартхоры кæрдзын æмæ хæрынæн 
бæзгæ кæрдæджытæй. Стæм уыд дзидза, урсаг, мæнæуы ссад. 
Фæлæ ирон адæм уæддæр кодтой сæ бæрæгбæттæ, куывдтæ, 
чындзæхсæвтæ. Æмæ æргæвстой стуртæ дæр, фыстæ дæр, код- 
той чъиритæ дæр. Уæд куывдтæ æмæ чындзæхсæвтæм хæстæг, 
хиуæттæ, сыхбæстæ, хъæубæстæ æхца нæ хастой (æхца кæмæ 
Уыд), фæлæ æртæ уæливыхы, карк (кæнæ æйчытæ) æмæ гра- 
фин арахъ. Уæливыхтæ, цыхт кæй нæ фаг кодта, уымæ гæсгæ 
сын чъиригæнæг æфсинтæ сæ хуылфы æвæрдтой хæрзчысыл. 
Фаелæ цæмæй дзаджджындæр æмæ аивдæр зындаиккой, уый 
293 

тыххæй сын-иу пецы бавæрыны размæ сæ тæккæ астæу æдде 
цыхты цъупп авæрдтой. Уый сæ кæд бæркадджындæр кодта, 
уæд фыдæнхъæйлаг уыд чындзæхсæвдзаутæн, куывддзаутæн. 
Уымæн æмæ-иу хæбизджыны хуылф хатт афтидгомау разынд. 
ХЪÆДДЗАУЫ ХÆРД БАКОДТА 
Зыдæй æмæ бирæ чи бахæры, уымæй фæзæгъынц афтæ. 
Ныры дуджы æрдзон газ бахæццæ рæбыны хъæутæм дæр. 
Æмæ уымæй пайда кæнынц хæринаг кæнгæйæ, стæй хъызт 
зымæг хæдзары уæттæ хъарм кæныны дæр. Раздæр та горæтты 
æмæ хъæуты цæрджыты каст уыд хъæдмæ. Уырдæм адæм гал- 
тыл æмæ бæхтыл цыдысты сугмæ. Фыдæбойнаг фæндагыл. 
Сæумæдæвдæгæй дæ галты кæнæ бæхты хифтындз æмæ куы 
æрдæгæфсæстæй, куы æххормагæй - райсом раджы хой- 
раг алкæй зæрдæ нæ агуры, афтæмæй æдзыд фæндæгтыл - 
хъæдмæ. Уым дæ бричкæйы дзаг суг ракалын хъæуы фæрæтæй, 
бахсæдын сæ æмæ самайын. Дæ хидæйдзаг хæдон дæ фæсонтыл 
нындæгъд, афтæмæй изæрæрдæм сугты сæрыл сбадтæ æмæ 
фæцоб кодтай хъæумæ. Уымæй æрмæст дæхицæн нæ ласыс, 
фæлæ радгай колхозонтæй алы хæдзарæн дæр. Хъæддзауы 
куыст уæззау фыдæбон кæй уыд, уый зыдта алчидæр æмæ 
йын-иу йе ’рцыдмæ, кæмæн куыд йæ бон уыд, ахæм хуыздæр 
хæринаг æрцæттæ кодта. Бирæ бинонтæ-иу сын суг бричкæйæ 
ракалын дæр нал бауагътой, сæхæдæг-иу февнæлдтой, холлаг- 
иу æрæвæрдтой хайуантæн дæр. 
Хъæддзау-иу йæхи куы æрфистæг кодта, йæ хидæйдзаг 
цæсгомыл-иу дон куы скалдта æмæ-иу фынгыл уыцы æххорма- 
гæй куы æрбадт, уымæй ма-иу арахъ куы анызта, уæд уымæ 
бакæс - хæрдæй йæ чи æфсæста. Æфсæст та æххормаджы не 
’мбары. Æмæ йыл æгæр тагъд æмæ бирæ хæраджы ном сбадт. 
МÆ АРТ БАУАЗАА 
Мæ артыл дон бакалд. Мæ зынг ахуыссыд. Хæдзархæлд фæ- 
дæн. Царæфтыд фæдæн æмæ ма æндæр ахæм фидар дзырдбæс- 
тытæ кæд комкоммæ хъу ы д ы æвд исынц, уæд сæ фæсномыг нысан 
та уымæй у карздæр. Раздæр æнусты артдзæстæй кадджындæр, 
294 

æвæринагдæр, бæрзонддæр хæс нæ уыд æвæрд сылгоймагыл. 
Хæдзары артдзæсты зынгмæ æфсин фаг цæстæнгас куы нæ 
дардтаид, уæд ын-иу ахъуызыд, æмæ йæ уæд цæуын хъуыд зынг- 
гур. Кæдæм? Сыхагмæ. Зынггур цæуын æнафоны нæ фæтчыд, 
æмæ дын ничи ратдзæн. Стæй дын сыхаг куы нæ уа, хохы фах- 
сыл иунæгæй куы цæрай. уæд та. Дæ сæрыхицау, - сывæллæтты 
фыд тыхкуыстæй, фæлладæй, æххормагæй куы æрыздæха, дæ 
саби дын, стонджы мын у куы зæгъа, уæд ын цы акæндзынæ. 
Хом дзидза, хом хыссæ, хом картоф чи хæры?! Уыцы уавæр 
адæймаджы удынарæгмæ кæны. Уæдæ æнæхæдзар бинонтæ 
дæр афтæ. Æмæ уыцы уаг сылгоймагæй тынгдæр йæ зæрдæмæ 
арф ничи исы, уый бæрц нæлгоймагыл нæ уæз кæны. Æмæ, 
йæ бинонтæй, йæ хиуæттæй искæуыл исты куы æрцæуы, уæд 
йæ рис бары уыцы уавæрыл. Ацы ныхæстæ дæр уый йеддæмæ 
уымæн ничи дзуры. 
АЙ БОДЗÆН КÆРЦ НÆУ 
Ирон адæмы мыггæгты хæстæгдзинады хабæрттæ иртасæг, 
зындгонд куырыхон лæг Хъайттаты Хъайтмырзæ куыд дзыр- 
дта, афтæмæй, дам, Уæлладжыры комы Цъамады Черчестæм 
рахъомыл уæйыгарæзт лæппу. Йæ ном та уыд Бодз. Йæ ускурыны 
кармæ куы бахæццæ, уæд иу зымæгон хъызт рæстæг сфæнд кодта 
хъуыддаг бакæнын. Раздæр адæм мæгуыр цардысты. Уæлдайдæр 
та - хæхбæсты. Нæ фаг кодта зæхх, хизæнтæ, фос. Сæ цин æмæ 
зианы хъуыддæгтæ дæр кодтой кæрæдзийы æххуысæй. Суанг 
усгуры дзаума дæр истой æфстау: райст-бавæрды хорз хæлаф 
иумæ уыд, хæдон - иннæмæ, къахыдарæс, куырæт, цухъа, худ - 
аннæтæм. Æмæ-иу усгур хæрзарæзтæй агæпп ласта. 
Усгуры дзаумайæ сцæттæ Бодз дæр. Æрмæст ма йæ, зымæг 
кæй уыд, уымæ гæсгæ хъуыд кæрц. Æрзылди хъæуыл, фæлæ 
дзы йæ аккаг кæрц никæмæ разынд. Йæ цæнгтæ сæ-иу бæргæ 
атъыста, фæлæ-иу гуырыл нал æрбаххæссыд, цæнгтæ дæр-иу 
рæмбыныкъæдзтæм æввахсы онг гомæй аззадысты. Æмæ та-иу 
Бодз дæр афтæ бакодта: «Ай Бодзæн кæрц нæу». 
Бодз уый фыдæй зымæджы йæ ус курыны фæнд уалдзæгмæ 
аивта. Йæ чындзæхсæв куыд рауад, уый ничиуал хъуыды кæны, 
295 

фæлæ йæ ныхас: «Ай Бодзæн кæрц нæу» баззад æнусты, адæм 
æй иу фæлтæрæй иннæмæ дæттынц дзыхæй-дзыхмæ. 
МÆГУЫР ЛÆГ - СОЙÆДЗАГ 
Хæхбæсты цæргæйæ, хистæртæй æнæ кæрцæй ничи фæрæзта. 
Зымæгон хъызты, уæлдайдæр райсомæй æмæ изæрыгæтты 
куыстыты, ирон æгъдæутты, Ныхасы зæронд нæ, фæлæ ас лæг 
дæр æнæ кæрц уазалæн нæ фæрæзта. Æмæ мæгуырæн цæмæй йæ 
кæрц фылдæр лæууыдаид, уый тыххæй йæ фæлмæн кодта стуры 
сойæ. Фынгыл бадгæйæ дæр-иу йæ сойæдзаг къухтæ хуыздæрæн 
йæ кæрцыл æрсæрфта, æмæ йын-иу хурмæ æрттывта. Ныры 
дуджы ахæмыл худиккой, йæ сойы тæф кæлы, зæгъгæ, Фæлæ 
раздæр уый аипп нæ уыд, сой, царв фылдæр кæмæ уыд, сойы тæф 
кæмæй цыд, уыдон хъæздгуытыл нымад уыдысты. Стæй уыдо- 
ны кæрц сойæ сæрдыны сæр ницæмæн хъуыд: ногæй-ногмæ сæ 
ивтой. Иударон кæрцы хицауыл та сбадт ном: «Мæгуыр лæг - 
сойæдзаг». Æмæ ма ныр дæр ирæттæ кæрæдзи куы афæрсынц, 
куыд цæрыс, зæгъгæ, уæд арæх фехъусæн вæййы: «Ницы мын у. 
Мæгуыр лæг - сойæдзаг». 
ЦГЪОЙТЫ ББТЪРБЙАУ ÆЙ ÆГЪДАУ ÆРЦАХСТА 
Уæд ма Цгъойты зындгонд Бетъре æрыгон уыд. Ссæдзæм 
æнусы, ссæдзæм азты Майрæмададжы цард. Хъæуы зиан æрцыд, 
æмæ йæ Зæронд Бæтæхъойыхъæумæ бæхыл хъæргæнæг арвыс- 
той. Марды хабар фехъусын кодта зианджынты хæстæджытæн 
æмæ фæстæмæ Хуымæллæгыл йæ хæлар лæппутыл йæ фæндаг 
ракодта. Уыдон æм æрхатыдысты, цом немæ Чырыстонхъæумæ 
чындзхæссæг, зæгъгæ. Бетъре ма «нæ»-тæ бæргæ кодта, 
хъæргæнæгæй мæ чындзхæссæг куыд кæнут, зæгъгæ, фæлæ 
йыл йæ хæлæртты æфсарм фæтых - æгъдау æй æрцахста - æмæ 
семæ араст. 
Майрæмадагмæ Зæронд Бæтæхъойыхъæуæй мæрддзыгой 
ссыд, марды дæр баныгæдтой, фæлæ хъæргæнæг дыккаг бон 
дæр нæма фæзынд, Хъæубæсты зæрдæ ахсайдта Бетъремæ, 
уæдæ цы фæци, кæд ыл исты бæллæх æрцыд, зæгъгæ. А ныр æм 
агурæг арвитой, афтæ Бетъре дæр æрбахæццæ. Сыхбæстæ йыл 
296 

бацин кодтой, æнæфыдбылызæй æгас хæдзар кæй ссардта, уый 
тыххæй æмæ йæ фæрсынц, кæм бафæстиат, уымæй. Æгъдау 
мæ æрцахста, зæгъгæ, бакодта æмæ сын радзырдта йæ хабар. 
Адæммæ уый æнахуыр хъуыддаг фæкаст æмæ уæдæй фæстæмæ 
баззад ныхас: «Цгъойты Бетърейау æй æгъдау æрцахста». 
БÆРОЙТЫ НАСАУ НЫННÆРСТ 
Ацы дзырдбасты æмбарынад куыд фæзынд, уый дзурынц 
алыхуызон. Сæ иу у афтæ: 
Раджы кæддæр, дам, Бæройтæ сæ уæтæрты фарсмæ 
чысыл цæхæрадон скодтой. Советон дуджы Ирыстоны 
фылдæр хæдзарæдты фермæты фарсмæ дæр конд уыд ахæм 
цæхæрадæттæ. Сагътой дзы хъæдындз, нуры, картоф, тыдтой 
хъæдур, хъуыдыдыйæн нартхор æмæ æндæртæ. Бæройтæ дæр 
сæ уæтæры фарсмæ цæхæрадоны алы халсартæ байтыдтой, 
ахуыйæнæн бæзгæ чи уыд, ахæмтæ. Стæй настæ дæр, фаджыс 
ран. Хъацæнæй, донæй æфсæст мæрыл сæ настæ афтæ фесгуых- 
тысты, æмæ дзы иу уæрдоны гуыффæйы дæр нæ цыд. Хъæумæ 
йæ куы æрбаластой, уæд ыл сæхæдæг куыд дис æмæ цин кодтой, 
уымæй диссагдæр та фæци сыхбæстæн. Æмæ уайтагъд хабар 
æнæхъæн хъæуыл айхъуыст. Адæм æм уынынмæ цыдысты. 
Уæдæй фæстæмæ, адæмæй æгæр чи ахæрзхуыз вæййы, фосæй 
та - нард, уыдонæй, стæй æгæр ставд халсар æмæ дыргъæй дæр 
фæзæгъынц: «Бæройты насау ныннæрст». 
КУЫРМ ЦÆСТЫРДЫГÆЙ ЙÆМ БАЦУ 
Ирон адæмон сфæлдыстады бирæгъты бардуаг Тутыр æмæ 
хæдзарон фосы бардуаг Фæлвæрайы тыххæй ис ахæм ха- 
бар: «Иуахæмы Тутыр уазæгуаты уыд Фæлвæрамæ. Хорз куы 
фæминас кодтой, уæд хъулæй хъазынæй сæхи ирхæфстой. 
Хъазгæ-хъазын сын ныхас ацайдагъ æмæ сын быцæу расайдта. 
Быцæу та фесты, кæй фос сæ хуыздæр æмæ кадджындæр у, ууыл. 
Фæлвæра бузныг загъта Хуыцауæн, хæдзарон фос ын йæ бар 
кæй бакодта, уый тыххæй. Адæмæн, дам, царды хос сты, æмæ 
сæ дарынц, уарзынц сæ, стæй Хуыцау æмæ йе сконд зæдтæ æмæ 
297 

дауджытæ дæр нывондаг уыдонæй агурынц. Гъе, уымæ гæсгæ 
Фæлвæра йæхи рахуыдта зæдтæй æппæты амондджындæр. 
Тутырæн хъыгау уыдысты Фæлвæрайы æппæлæн ныхæстæ, 
бахæлæг æм кодта, фæлæ йæ уаг нæ равдыста. Уый нæ, фæлæ йæ 
бирæгъты сæрыл дзурын райдыдта æмæ сæ цæмæй раппæла, у ый 
нæ ардта. Йæ ныхас нæ рæстмæ кодта, стыхст, йæ хæлæгдзинад 
фæтыхджындæр æмæ, уыцы уавæрæй куыд фервæзтаид, 
уый нал зыдта. Фæстагмæ йæ фысымимæ хъазгæмхасæнты 
хъæбысæй хæцын, схуыстытæ йæ кæнын райдыдта. Æмæ цыма 
барæй нæ уыд, афтæ йын тымбыл къухæй йæ галиу цæст ахъ- 
аззаг бацафта. 
Фæлвæра фæсохъыр: йæ галиу цæстæй нал уыдта. Тутыр 
хорзау нал уыд, хатыр курын дзы райдыдта. Фæлмæнзæрдæ 
у Фæлвæра, йæ фосæн тæригъæд кæнгæйæ, йæ номыл кусарт 
кæнын дæр нæ уадзы, ирон адæм æм цыхтæй, дзыккайæ ку- 
вынц. Тутырæн дæр та ныххатыр кодта йæ цæсты цæф æмæ йæ 
уый нысанæн йæ хъæбысы æрбатыхта. 
Уыцы ми дæр не ’рсабыр кодта Тутыры хæрам зæрдæ æмæ 
фыд-зонд. Сæхимæ куы æрбаздæхт, уæд фæдзырдта бирæгъты 
раздзог Цъæхоймæ. Бамбарын ын кодта, Фæлвæрайы га- 
лиу цæст кæй фæсахъат, уый æмæ йын бафæдзæхста æппæт 
бирæгътæн дæр куыд фехъусын кæна ацы хабар, æмæ, цæмæй 
йæ фосæй сæ къухы фылдæр æфта, уый тыххæй сæм бырсæд 
галиуæрдыгæй. 
Афтæ Тутыр гадзрахатæй рацыд Фæлвæрайыл. Адæмы 
æхсæн та баззад ныхасæн, куырм цæсты ’рдыгæй йæм бацу, 
зæгъгæ. Фæзæгъынц æй, хъуыддаг кæмæй аразгæ вæййы, уый 
ком куы нæ фæдæтты, уæд. Æмæ йæ, ома, истæмæй балхæн. 
«ДÆ ТЫН ДÆ КЪУХ ССАРДТА» 
Афтæ та фæзæгъынц, дæ æфстау æппынфæстаг дæ къухы 
куы бафта, кæнæ йыл дæ къух куы ауигъай, уæд. Ацы фидар 
дзырдбаст нæ ныхасмæ æрбацыд Нарты кадджытæй. Ис дзы 
Сырдоны тыххæй ахæм кадæг: «Дæ тын дæ къух ссардта». Уым 
Сырдон иу лæгæй тын хæсджын фæци. Цыбыркъух лæг уыд 
298 

Нарты Сырдон æмæ, йæ хæс цæмæй бафыстаид, уый фадат ын 
нæ уыд. Æдзух ын æмгъуыдтæ, æфсæнттæ кодта. 
Хæсдæттæг та йæ иу æмгъуыды фæстæ бацагуырдта. «Ам 
нæй, -загътой йын хæдзары. - Дæлæ хъæугæрон донхæрæн 
къахы». Ацыдис æм хъæугæронмæ, Сырдоны уым баййæфта 
донхæрæн къахгæ. Сырдон, мæ тын мын, зæгъгæ, йын куы за- 
гъта, уæд ын уый дæр афтæ: «Æз дæр дæ кой кæнын. Донхæрæн 
скъахдзынæн, дон æм рауадздзынæн, йæ былтыл ын сындз 
ныссадздзынæн. Фос, хохмæ цæугæйæ, хæхтæй здæхгæйæ, сын- 
дзытыл сæхи хафдзысты, сæ хъуын сындзытыл баззайдзæн. 
Уыцы къуымбил æз æрæмбырд кæндзынæн, тын бауафдзынæн 
æмæ дын дæ хæс бафиддзынæн. 
Ха-ха-ха, - зæгъгæ, хæсдæттæг ныххудт йæ дзыхы дзаг. 
- Цæуылнæ худай, - загъта Сырдон, - дæ тын дæ къух 
ссардта. 
Уыйадыл хæсдæттæг йæ къух ауыгъта æмæ афардæг йæ 
хæдзармæ. 
ЦЫ ЦОППАЙ КÆНЫС? 
Адæймаг æрдзон фæзындтыты раз цас æдыхдæр уа, уый 
бæрц йæхи лæмæгъдæрæй æнкъары æмæ йæ лæмæгъдзинадæн 
æфсæнттæ агуры. Афтæмæй райгуыры цæуылдæрты 
мæнгуырнындзинад. Æдых уыдысты нæ фыдæлтæ хæхбæсты 
тызмæг æрдзон уавæрты цæргæйæ. Рæстмæ фæрæз нæ ардтой 
æрдзы фæлдурæджджын митæй хи, сæ цæрæн бынат, сæ фос, 
уæлдайдæр та сæ хуымзæххыты тыллæг бахъахъхъæнынæн. 
Зæххъуаг хохаг ирон лæг уалдзæгæй фæззæгмæ, цалынмæ йæ 
хуымты тыллæг гонты нæ ныккодтаид, уæдмæ хъуырыцъарæй 
лæгъстæ кодта Хоры Уациллайæн: тых уарынæй, их къæвдатæй, 
хурвæлтæрæй сæ бахиз, куывдтæ дын дзы кæндзыстæм, 
зæгъгæ. 
Хоры Уацилла иннæ зæдтæй уæлдай кадджындæр уыд ирон 
адæммæ. Уастырджийы фæстæ лæууы. Суанг йæ бакаст дæр 
сæм каст аив, æмæ рæсугъд нæлгоймаджы дæр ууыл барстой, 
Арвуациллайы хуызæн у, зæгъгæ. Зæххыл хæрам тыхтимæ дæр 
уый тох кæны, уаргæ-уарын сæ расур-басур кæны, йæ цæхæрæй 
299 

сæ дзæхстытæ кæны. Арвыл, дам, мигъты кæрæттæ цæхæртæ, 
æрттывдтытæ уымæн фæкалынц. О, фæлæ-иу арвыцæф 
адæймагыл куы æруад, уæд дæр æй Уациллайы аххос кодтой. 
Уациллайæ та ахæм нымд кодтой æмæ ма дзы-иу хатыртæ дæр 
куырдтой, кувгæ-кувын-иу æй фарстой, цæуыл нæм фæхъыг дæ, 
зæгъгæ. Кувдзыстæм дæм, нывондтæ дын кæндзыстæм, æрмæст 
нæм фыдæх ма кæн, дæ азар ныл ма кал. 
Арв-иу кæй æрцавта, уыцы адæймагыл кæуын нæ фæтчыд, 
Арвуациллайы тасæй дзы йæхи мæтъæлæй, кæуынхуызæй 
хъуамæ мачи равдыстаид. Уый хыгъд-иу уыдысты хъуыд- 
дагхуыз, мардыл-иу сыджыт бакалдтой, стæй-иу нæлгоймагæй, 
сылгоймагæй кæрæдзийы цæнгтыл æрхæцыдысты æмæ 
дæларм-уæларм Уацилламæ заргæ, кувгæ, кургæ: райгас æй 
кæн, зæгъгæ, йæ алыварс кафыдысты. Уыцы æгъдау хуын- 
дис Цоппай. Æрвдзæвдтæй-иу стæмтæ тынг хъыгдард нæ 
баййæфтой, æрвæрттывдæй сæ-иу цы ток бацыд, уый-иу уымæл 
зæхх йæхимæ куы айста, уæд-иу æрæгас - йæхи æрæмбæрста. 
Фылдæр хатт та адæмы Цоппай уыд дзæгъæлы, æмæ-иу марды 
баныгæдтой, арв æй кæм æрцавта, уыцы ран. 
Цоппай кæнынц Чырыстон аргъуаны кусджытæ дæр, сæ 
тырысатæ æмæ аргъуаны æндæр уаз дзаумæттæ уынгтæм куы 
рахæссынц, иу аргъуанæй иннæмæ куы фæцæуынц, уæд уый 
дæр хуыйны Цоппай, Дзуары Цоппай. 
Уыцы дыууæ æгъдаумæ гæсгæ æвдæлон адæймаг, кæнæ 
хъуыддагыл хæст чи нæу, ахæм уæгъды, æнæсæрфат рацу-бацу 
куы фæкæны, уæд æй афæрсынц: «Цы цоппай кæныс?» Ацы 
фарсты дзырд цоппайы фæсномыгæй æвæрд ис æппæрццæг 
хъуыды. Ома, æдзæлгъæдæй дæ рæстæг цы сафыс? Цæуылнæ 
исты кусыс? 
«БÆТÆГАТЫ БÆХЫ НАД» 
Советон дуджы агъоммæ бæх ирон лæгæн йæ бинонты дарæг 
дæр уыд æмæ йæ хъалгæнæн дæр. Кады аккаг уыдысты, сар- 
гъы, уæлдайдæр та дугъон бæхтæ кæмæ уыд, уыдон. Æмæ сыл 
уыдон дæр фу-фу кодтой, зылдысты сæм. Хорз бæх бинонтыл 
300 

нымад цыд, æмæ-иу ыл исты бæллæх куы ’р**ыд, уæд ыл-иу 
тынг фæхъыг кодтой. 
Дугъон бæх, дам, уыд Бæтæгатæй иу хæдзармæ дæр. 
Бинонтæй йыл алчидæр узæлыд, хосы, холладжы хуыздæр ын 
лæвæрдтой, сыгъдæг æй дардтой. Æгæр арæх æй кæй надтой, 
уый адæм бафиппайдтой æмæ уайтагъд сæ ныхасы фæзынд 
дзырдбаст: «Бæтæгаты бæхы над». Дзургæ та йæ кодтой æмæ 
кæнынц хъазгæмхасæнты, искæмæ уæлæнгай зылын ми куы 
бафиппайынц, уæд мидбылхудгæ акæнынц: «Бæтæгаты бæхы 
над дын фæкæндзынæн». Ома, рисгæ нæ, фæлæ æхцон над. Ам 
дзырд нады кæд фылдæр мивдисæг нæмыны мидис хъуысы, 
уæддæр æй дзурæг æмæ йæ кæмæн зæгъы, уыдон дæр бамба- 
рынц, Бæтæгатæ сæ бæхы нæмгæ нæ, фæлæ найгæ кæй кодтой. 
Ахæм дывæр хъуыды æвæрд ис ацы дзырдбасты. 
ЙÆ ХЪУЗÆТТÆ 
«Уыдоныл ма æууæнд, уыдон йæ хъузæттæ сты». «Йæ 
хъузæттæй йæ ныфс хæссы». «Йæ хъузæтты фæрцы бацах- 
ста уыцы бынат». Æмæ ма æндæр ахæм ныхæстæ фехъусæн 
вæййы ирон адæмæй. Цы у хъузон? Цы амоны? Афтæ цæмæн 
дзурæм? Хъузон у рагон ирон дзырд, у дзырд æххуысгæнæджы 
синоним. Раджы-иу бæхты дугътæ куы уыд, уæд-иу дугъы чи 
уад, уыдонæй кæмæндæрты уыд хъузæттæ-æххуысгæнджытæ. 
Уыдон-иу сæ бæхтыл дугъæтты размæ рацыдысты æмæ-иу 
сæ хæлары фæллад бæхмæ чи ехсæй æвзыста, чи йын йæ идо- 
ны уæлдай рохтыл размæ хæцыд. Афтæмæй йæ размæ схуыс- 
той, æххуыс ын-иу кодтой иннæты разæй фæуынæн кæнæ, йæ 
цæмæй иннæтæ ма æрбаййафой, уымæн. Уыцы уавæр тынг хорз 
æвдисы Тугъанты Махарбег йæ ныв «Рагон ирон дугъты». 
Фæстæдæр дзырд хъузоны ирон адæм бавæрдтой æндæр 
хъуыды дæр ма, фæфылдæр ын кодтой йæ мидис. Бæхты 
дугътæй йæ рахастой цардмæ, адæмы æхсæн ахастдзинæдтæм. 
Бафтыдтой йыл æппæрццæг миниуæг. Ома, адæймаг зондæй, 
хъаруйæ æмæ ахуыргонддзинадæй цы нæу, ахæм бынаты куы 
сбады, кæнæ, цæй аккаг нæу, ахæм аргъ ын куы скæнынц, цы 
нæу, уымæй йæхи уæндондæрæй куы февдисы, уæд ракæнынц 
301 

йæ хъузæтты - йе ’ххуысгæнджыты, фарсхæцджыты кой. Æмæ 
кæд дугъы рæстæджы хъузæттæ дарын, уыдоны æххуысы 
фæрцы разæй æрбацæуын æмбæлд, уæд царды та уый у худинаг. 
Уымæн æмæ цард дугъ нæу, дугъ иу хатт, иу бон вæййы, цард та 
бирæ бонтæ æмæ азтæй нымайгæ у, æмæ уый бæрц рæстæг искæй 
фæрцы цæрын, уынаффæ кæнын худинаг у. Цард алкæмæй дæр 
хицæнæй домы зонын æмæ фæразын. Уыцы миниуджытæ кæмæ 
не сты, уыдонмæ намыс никуы æрцæудзæн. Уымæн у æгад, йæ 
хъузæтты аууон чи цæры, уый. 
ГАБАНТЫ ХАРДЗÆЙ 
Ссæдзæм æнусы райдайæны Габантæй иу æвзыгъд æмæ 
зæрдæргъæвд лæппу уæлдæр скъола каст фæци æмæ Бакуйы 
кусын райдыдта инженерæй нефткусæн заводы. Уым уый йæхи 
тынг хорзæй базонын кодта, æмæ йын кад уыдис кусджыты, 
стæй разамынды æхсæн. Арæхстджын æмæ зонындзинæдтæй 
ифтонг кæй уыд, уымæ гæсгæ хуымæтæг инженерæй бирæ нæ 
бакуыста, уайтагъд ын йæ хæстæ фæфылдæр кодтой, ныфс сæ 
дзы уыд. 
Лæппуйы хорзы кой айхъуыст горæтыл æмæ æрбахæццæ 
суанг Ирыстонмæ дæр. Уыцы рæстæг Бакуйы ирæттæ дзæвгар 
цард, куыстагурæг афтыдысты уырдæм. Бафтыд ма сыл Габан- 
ты лæппуйы фæрцы дæр. Уый сæ куыстмæ исын кодта, йæхæдæг 
кæм куыста, уырдæм, стæй йæ хорз зонгæты куыстуæттæм. 
Æмæ йæ хæстæджытæй, зонгæтæй, æнæзонгæтæй бирæтæ 
атындзыдтой Бакумæ. Стыр улупа истой æмæ бæркадкъухтимæ 
здæхтысты Ирыстонмæ. Ам сæ-иу дисгæнгæ фарстой: 
- Де ’хцатæ иууылдæр куы схастай, уæд ма цæргæ та цæмæй 
кодтай? 
- Габанты хардзæй! - уыдис-иу хъазгæмхасæнты сæ дзуапп. 
Æмæ æцæгдæр Габанты инженер ирæттæн Бакуйы уыд 
сæ фæрныг фысым. Фыццаджыдæр уымæ цыдысты æмæ-иу 
цалынмæ кусын нæ райдыдтой, уæдмæ цардысты йæ хæдзары 
йæ хардзæй. Дыккаджы-иу, кусын куы райдыдтой, уæд дæр 
цалынмæ мызд нæ райсой, уæдмæ хæрæндоны сæ хæрд фыст 
цыд Габанты инженерыл. 
302 

ХАЛОНЫ АЙКАУ НЫППЫРК 
Халон диссаджы маргъ у. Цы йæ бакаст, цы йæ митæ, цы 
йæ зонд. Хъуыддагыл рагацау биноныг чи ахъуыды кæны æмæ 
раст барæнтæ чи скæны, уыцы адæймагæй афтæ фæзæгъынц: 
«Халонау йе уæны кæсы». Уый уымæн æмæ халон хæдмæлы 
холыйы, туджы тæф дардмæ æнкъары æмæ йæм уайтагъд 
тæхыныл ныллæууы. Раст уæны акæсæгау, дам, æй фены, базо- 
ны. Уый та... йæхи уæны. Стæй ма, цас раст у, уый æз нæ зонын, 
фæлæ искуы стур къæдзæхæй куы рахауы, уæд, дам, йæ цæстыл 
туджы хуыз абады æмæ йæ кæцырдыгæй уыны, уыцырдæм йæ 
базыртæ айтындзы. 
Халон, дам, æртæ сæдæ азы цæры. Æцæг ахуыргæндтæ афтæ 
нæ зæгъынц, стæй йын иннæ адæмæй дæр йæ азтæ ничи ма ба- 
нымадта. Бæлвырдæй зонæм иу хъуыддаг: халон у зондджын 
тæхгæ маргъ, фæлæ зыдыка, стæй алцыдæр чи хæры, ахæм. 
Фаджысы рагъыл слæудзæн æмæ дзы уаллæттæ уидздзæн. 
Уымæй, йæ базыртæ уæлæмæ сисгæйæ, йæ гуыбынæн дзы 
счъизийæ нæ тæрсы, фæлæ - йæ базыртæн. Хуымæтæджы 
нæ фæзæгъынц, йæхи даргæ иухуызон чи фæкæны, йæ митæ 
та æндæрхуызон кæмæн вæййынц, уыдонæй: «Халонау йæ 
базыртæн счъизийæ тæрсы, чъизи та йæ удыхъæд у». 
Халон цæры йæ гуыбынæн, йæ гуыбыны тыххæй, дам, зымæг 
Мæскуыйы цурæй Парижы онг батæхы. Халоны тыххæй бирæ 
хабæрттæ фехъусæн ис. У къæрных, давы карчы æмæ тæхгæ 
мæргъты æйчытæ, бацахсы иннæ мæргъты ахстæттæ. Йæхæдæг 
дæр бæрзонд бæлæстыл аразы ахстон, æйчытæ æрæфтауынæн 
æмæ дзы апрелы-майы цъиутæ рауадзынæн. Фæлæ йæ царды- 
уаг куыд уæгъд æмæ быгъдæг у, йæ ахстон дæр афтæ: цыдæр 
хъилтæ æмæ къæцæлтæй. Гæмттæ æмæ йын хуынчъытæ вæййы. 
Гъе уый аххосæй, къуыртты сыл куы фæбады æмæ сæ куы 
фезмæлын кæны, уæд дзы кæнæ хуынкъæй искæцы æрхауы, 
кæнæ уæлæнгай ахстонæй ратулы. Æмæ дæ фыдгул дæр афтæ: 
уыцы бæрзондæй чи æрхауы, уымæй дæр ма бæласы бын дуртæ 
куы уа, уæд айк куыд ныппырх вæййы, уый ма уæ цæстытыл 
ауайын кæнут. Гъе уымæ гæсгæ, исты куы асæтты, уæд цæмæй 
303 

карздæрæй разына, уый тыххæй фæзæгъæм: «Халоны айкау 
ныппырх». 
Халон зондджын маргъ у, фæлæ магуса. Алцыдæр цæттæйæ 
уарзы, искæй фæллоймæ ныхилы. Фæлæ йыл джызæйлаг 
Уæлыгæсты Саркис уаргъ сæвæрдта. Цæвиттон, цалдæр 
уалдзæджы-иу ын йæхи æйчытимæ (æрæфтауы 4-5 айчы) карчы 
æйчытæ йæ ахстоны сæвæрдта, æмæ-иу уыдонæй дæр цъиутæ 
рауагъта. Æцæг-иу сæ бæрзонд бæласæй афоныл райсын 
бахъуыд, науæд, карчы цъиу уæлеауæй куы рахауа, уæд уый 
дæр ныппырх уыдзæн. 
АРСИМÆ КÆРДО ЦÆГЪДЫН 
Ацы дзырдбасты хъуыды дæр абон бирæтæн æмбæрстгонд 
нал у. Уымæн æмæ, горæтты цæргæйæ, æрдзæй фæиппæрд 
стæм. Булæмæргъы зард халоны хъуахъæй куы нал æвзарæм, 
уæд арсы та ма кæрдо бæласы дыргъ цæгъдгæ чи федта. Арс 
фылдæр цæры æрдзы лæвæрттæй, хæры æвзаргæ кæрдæджытæ, 
гагадыргътæ, дыргътæ, халсартæ. Æппæты фылдæр та уарзы 
мыд æмæ кæрдо. Мæлдзыджытæ адджын сты æмæ уыдоныл 
дæр йæхи аирхæфсы. Адджыны тыххæй йыл ахæм æмбисонд 
ис: арсы, дам, мыдмæ ластой æмæ йын йæ хъустæ атыдтой: нæ 
куымдта. Фæлæ дзы куы ахордта, уæд та дзы комгæ нал кодта, 
æмæ йæ фæстæмæ куы ластой, уæд та йын йæ къæдзил атыдтой. 
Уый аххос кæнынц йæ цыбыр хъустæ æмæ цыбыр къæдзил. 
Арсыл ма ис æндæр æмбисонд дæр: «Арсау цымы бын баз- 
зад». Афтæ фæзæгъынц, бирæ æнхъæлмæ кæсгæйæ фыдæнхъæл 
чи фæвæййы, уымæй. Цым уалдзæджы дидинæг тынг раджы 
ракалы, йæ дыргъ та æрæгмæдæр сцæттæ вæййы. Гъе æмæ арс 
дыргъ бирæ кæй уарзы, уымæ гæсгæ цым бæласы уалдзæджы 
дидинæг калгæ куы федта, уæд ахъуыды кодта: ай дидинæг 
иннæ бæлæстæй кæд раздæр ракалдта, уæд йæ дыргъ дæр раздæр 
сцæттæ уыдзæн. Æмæ йæ цурæй нал ацыд. Фæлæ фыдæнхъæл 
фæци, цалынмæ цым цæттæ кодта, уæдмæ иннæ дыргътæ хæрд 
фесты. 
Арс егъау æмæ хъаруджын сырд у, бæлæстыл хилынмæ 
рæвдз у, сæ дыргътæ хæрынмæ. Куы сæ ныууигъы, уæд ма сæ 
304 

уидæгтæ дæр базмæлынц æмæ сæ бынтæ айдзаг вæййынц сæ 
рæгъæддæртæй. Æрхизы бæласæй, æмæ йын цæлы фынг - цæттæ. 
Адæймагæн бæлас йæ бон афтæ тынг ныууигъын - йæ дыргътæ 
йын æрцæгъдын нæу. Арсимæ кæрдо цæгъдынæй быцæуы нæ 
фæуæлахиз уыдзæн. Гъе уымæ гæсгæ, йæхицæй тыхджындæр, 
амалджындæр, фæрæзджындæр, æдзæсгомдæр адæймагимæ чи 
сбыцæу вæййы, уымæй фæзæгъынц: «Арсимæ кæрдо цæгъды». 
Уæдæ абарст «Арс цилы бынæй куыд кæса», дæр цæстытыл 
ауайы. 
ГЪБ ХÆРÆГ МÆЛДЗÆН, ГЪБ - ЙÆ ХИЦАУ 
Фырхъалæй цардæй хъайла чи цагъта, ахæм бонджын сфæнд 
кодта йæ цъæх хæрæджы чиныджы кæсын сахуыр кæнын. 
«Ахуыргæнæгæн» хорз мыздæй зæрдæ æвæрдта, фæлæ ахæм 
æдылыдзинадмæ йæ хъус ничи дардта. Уæд иуахæмы фæзынд 
ахæм дæр. Æцæг рагацау бацагуырдта йæ мызд æмæ ахуыры 
æмгъуыд - фондз æмæ ссæдз азы. Сразы бонджын дæр. 
«Ахуыргæнæг» ахуыргæнæн чингуытæ æлхæнынмæ 
дуканимæ куы бацыд, уæд ын дуканигæс афтæ: 
- Æдылы дæ, æви цы? Хæрæг уасын йеддæмæ куы ницы 
зоны,уæд æй чиныджы кæсын куыд сахуыр кæндзынæ?! 
- Фондз æмæ ссæдз азмæ гъе хæрæг мæлдзæн, гъе - йæ хи- 
цау, - уыд «ахуыргæнæджы» дзуапп. 
УЫЙАУ АБÆ ДÆР ЙÆ ЦÆХХЫ 
ПУТ КУЫ ССАРИД 
Абæ хохæй Алагирмæ æрцыд, цæххы пут балхæдта. 
Фæстæмæ цæугæйæ йæ комы Æрыдоны цæугæдоны сæрты 
бахизын хъуыд, фæлæ цæугæдон уæдмæ раивылд æмæ хид 
аласта. Абæ цæугæдоны фистæгæй балæгæрста, æмæ йæ знæт 
уылæнтæ семæ аскъæфтой. Донимæ хъуырдухæны йæ цæххы 
дзæкъул бæргæ не суагъта, фæлæ, былмæ куы рахызт, уæд аф- 
тид разынд - ссад цæхх доны атад, Абæ ма йæ бæргæ агуырдта, 
фæлæ цæхх дон аласта. 
= 305 
*20 

ЦЫМЫДИСАГ ХАБÆРТТÆ ИРÆТТЫ 
ТЫХХÆЙ 
Ирон адæймаг цынæуавæры, хъуыддаджы, цъысымы бахауы, 
фæлæ йæ хорз удыхъæды, йæраст зонды фæрцы йæ намыс ни- 
куы фæцуды. Сыгъдæгæй, фæрнджынæй диссагæн дзуринагæн 
дзы куыд рацæуы, уый тыххæй нын дзурынц ацы цымыдисаг 
хабæрттæ. 
ЦАРД ХÆСТЫ БЫДЫР НÆУ 
Ацы хабар баззадис стыр нывгæнæг Тугъанты Махарбеджы 
ныхæстæй. 
Уæрæсе æмæ Турчы хæсты иу мæйрухс æхсæв кæмдæр 
акъоппыты бадтысты ирон хæстонтæ. Тынг сфæлмæцыдысты 
иу ран æхсæвасадæн кæнынæй. Уæд, дам, сæ иу иннæмæн афтæ 
зæгъы: 
- Аслæнджери, дæ хорзæхæй, ацы боны хуызæн мæйрухсы 
ам кæдмæ ривæд кæндзыстæм? Ау, ирæттæ нал стæм, æви?! Цом 
азилæм, афæлгæсæм, кæддæра Турчы паса цы ми кæны? 
Гъе æмæ дын сæ командиры æвастæй æнæхъæн взводы 
бæрцæй ацыдысты сæ бадæн бынатæй иуварс. Иуцасдæр куы 
ауадысты, уæд кæсынц æмæ уæртæ Турчы ’рдыгæй æрбацæуы 
стыр чырæ: бæхтыл, хæргæфстыл. Махуæттæ, зæгъы, айтæ- 
уыйтæ нал фæкодтой, фæлæ фæсвæдтæм фыранчы сæррæтт 
акодтой æмæ цалдæр ранæй æхсын райдыдтой чырæласджыты. 
Уыдон, æвæццæгæн, фенхъæлдтой, ома, уырыссæгты æрхъулайы 
бахаудтой, æмæ ма цы сæ бон уыд, уымæй лидзæг фесты. Сэе 
фæллой уым фæуагътой. 
306 

Аслæнджериитæ куы базыдтой, туркæгтæ фæлыгъдысты, 
уæд чырæмæ сæхи байстой. Уæрдæттæ æмæ бричкæтæ семы- 
дзаг уыдысты хæцæнгарз, хæлц, уæлæдарæс, стæй æндæр 
хæстон æрмæгæй. 
- Цæй, ныр цы кæнæм, Аслæнджери? - фæрсы сæ иу, - фæл лой 
бирæ байстам, фæлæ ардæм командирты æвастæй рацыдыстæм 
æмæ?.. 
- Уæллæй, ацы хайуантæ æмæ хæцæнгæрзтæ, зæгъгæ, Ирыс- 
тоны мæ къухы сты, уæд, хъæлæк, базонин, цы кæнын хъæуы, 
уый, - йæ сины сæртыл хæцгæйæ, дзуапп радта, Аслæнджери 
кæй хуыдтой, уый. 
Боны цъæхтыл хабар бахæццæ кодтой полчъы командирмæ. 
Уый уыцы æппæт хъæздыг чырæ куы федта, уæд æвæстиатæй 
Бетъырбухмæ фехъусын кодта, зæгъгæ, тæккæ дысон ме 
’фсæдтæ хъазуат тохы знагæй байстой стыр чырæ æд хотыхтæ, 
æд хæлц, æд дарæс, æд тырысатæ. Афтæмæй булкъонæн къуы- 
рийы æмгъуыдмæ инæлары цин радтой. 
Хæст куы фæци, уæд уыцы инæлар басидт ирон хæстонтæм 
æмæ сын афтæ: 
- Ирæттæ, хæсты быдыры кад æмæ намыс сымахимæ 
ссардтон æмæ ныр сабыр царды рæстæг дæр цæуын сымахмæ, 
Ирыстонмæ, уе ’хсæн кусын æмæ цæрынмæ. 
Зæгъынц, уыцы инæлар, дам, æцæгдæр кусынмæ æмæ 
цæрынмæ ссыд Дзæуджыхъæумæ. Цалдæр азы дзы куы фæци, 
уæд иу бон æрæмбырд кодта йе ’мхæстон ирæтты æмæ, дам, 
сын афтæ зæгъы: «Æз табу кæнын Хуыцауæн, сымахимæ мын 
хæсты быдыры фесгуыхынæн фадат чи радта, фæлæ мæ Хуыцау 
бахизæд сымахæн сабыр царды разамынд дæттынæй. Сымах 
хъæуа-нæ хъæуа алы ран дæр æмхиц стут кæрæдзиимæ быцæу 
кæнынмæ, уый мæнæй цæмæй хуыздæр у, мæ разæй цæмæн ис, 
зæгъгæ. Удыхъæды ахæм миниуæг хæсты быдыры иттæг хорз 
У, фæлæ уæ тынг хъыгдары уæ сабыр царды, кæрæдзи размæ 
Цæуын нæ уадзут. 
Афтæ мæм кæсы, æмæ уын уæхи паддзахад куы уаид, уæд 
Уæ паддзахыл хъаст кæниккат уырыссаг городовоймæ дæр. 
Паддзах кæй у, æрмæстдæр уый тыххæй. Уымæн æмæ уæ 
8 307 ============= 

алчидæр йæ бынатмæ тырнид. Сабыр дуджы та афтæ хъуамæ 
ма уа - цард хæсты быдыр нæу, разæй дæр дзы фесгуыхæн ис 
æмæ фæсте дæр». 
ЛÆДЖЫХЪÆДДЖЫН СЫЛГОЙМАГ 
Ирон адæм кæддæриддæр буц æмæ сæрыстыр уыдысты сæ 
сылгоймæгтæй. Уымæн æмæ сын сæ фарныл фарн æфтыдтой, 
сæ кадыл - кад. Хуымæтæджы се ’взаг дæр мадæлон нæ рахуы- 
дтой. Мадæн аргъ нæй, нацийы фидæн уымæй аразгæ у. Æмæ 
йын чи куыд аргъ кæны, уымæ гæсгæ базонæн ис, адæмыхатт 
дунейы рæзты цавæр къæпхæнмæ схызт, уый. 
Зондджын, æгъдауджын æмæ зæрдæджын сылгоймагæй-иу 
нæ фыдæлтæ афтæ дзырдтой: «Уый лæджыхъæдджын сылгой- 
маг у» æмæ йæ фарстой Ныхасы, тæрхоны. Йæхицæй хистæр 
нæлгоймæгтæй дæр-иу йæ разы йæхи бандоныл ничи æруагъта. 
Лæугæйæ йыл æмбæлдысты, лæугæйæ йæ фæндараст кодтой. 
Уæвгæ ирон нæлгоймаг сылгоймаджы раз йæхи æнæуагæй ни- 
куы æвдыста, йæ разæй бандоныл нæ бадт, йæ цуры бандоныл 
йæхи уæгъдибарæй нæ ауагътаид, уæлдай, æнæзæрдæмæдзæугæ 
ныхас не скодтаид. 
Ирон сылгоймагæн йæ фарн бирæ у. Нарты Сатанайы фарн ыл 
æфтыд у. Кадæджы Зæрисæры чызджы чызгæфсады сгуыхт, ис- 
торион Томирисы æфсады хæстон намыс æй бæрзонд æвæры. За- 
далесчы Нана æмæ Гокъонаты Киабæ дæр уыдонау зæрдæджын 
æмæ лæджыхъæдджын уыдысты. Лæгдзинад равдыстой, æмæ 
сæ нæ рох кæнæм. Лæджы æмсæр, лæджыхъæдджын уыд 
Бæдтиаты Гадзи дæр. 
Йæ кадджын ном баззад Ирыстоны фæлтæртæн зонд 
базонынæн, фæзминагæн, сæрыстырдзинадæн. Уый разагъды 
лæгты æмрæнхъ тыхст Ирыстоныл, ирон адæмыл æмæ, йæ зонд, 
йæ ныфс, йæ зæрдæ цæй бæрц карстой, уый бæрц æххуыс сын 
уыд. Фарст цыд стыр уынаффæты, хæстон хабæртты. Йæ ныхас 
ахадыдта хъуыддаджы. Адæмæн уыд уарзон, ныфс. Зæгъынц, 
фæцардис, дам, 200 азы. Уал азы лæггад кодта ирон адæмæн. 
308 

ХУСÆЙ ДАСДЖЫТÆ * 
Историйы цыды лæгдзинад кæм хъуыд, уым ирон адæм 
фæсте никуы фæлæууыдысты. 1877-1878 азты Болгарийы 
зæххыл Туркимæ хæсты цы хъæбатырдзинад æмæ лæгдзинад 
равдыстой, уый та æнустæм дзуринагæн баззад. Мæнæ куыд 
фыста уыцы хæсты хъæбатыр «урс» инæлар М.Д. Скобелев 
ирæтты тыххæй: «Поведение осетин в эту кампанию, по бес- 
примерному самоотвержению и рыцарской храбрости выше 
всякой похвалы...» 
Ирыхъæуккаг Дзлиаты Бицко (Георги) цард 1829-1922 азты. 
Туркмæ хæстмæ ацыд ас лæгæй. Техникон наукæты доктор, 
профессор Дзлиаты Ладе мын куыд радзырдта, афтæмæй 
хæстмæ куы цыд, уæд, дам, ыл цыд 50 азы, æмæ Ирыхъæуæй 
араст йæхи бæхыл. Болгарийы уырыссаг-туркаг хæсты фæци 
йæ райдайæнæй йæ кæронмæ. Бирæ хæттыты дзы фæцæфтæ. 
Ирыстонмæ сыздæхт стыр хæрзиуджытимæ. Уæлдай 
кадджындæр дзы уыд «Золотой Темляк». Уый, дам, кæмæ уа, 
уый нымад цыд дворянтыл. 
Бицкойы зæрдыл ма хорз лæууыдысты хæсты хабæрттæ, æмæ 
сæ кæстæртæн арæх дзырдта. Æз уын дзы Ладейы ныхæстæй 
ракæндзынæн иу: 
«Шипкæйыл тохы ирон адæм стыр хъæбатырдзинад равдыс- 
той. Цалдæры ном дзы Шипкæйы цыртдзæвæныл дæр ма фыст 
æрцыд. Бицко дæр хъæбатырæй архайдта Шипкæйы хæстыты. 
Иуахæмы хохы рагъыл иу абырстæй иннæйы æхсæн ирæттæ 
фæкъорд сты. Сæ фæллад куы æрцыд, уæд сæхи адасын сфæнд 
кодтой. Раздæр нæ фыдæлтæ сæ сæртæ дасгæ кодтой, гомсæрæй 
худинаг уыд æмæ, æдзух худ кæй дардтой, уымæ гæсгæ сæ сæртæ 
худы бын хид кодтой. Уый тыххæй, балцы цæугæйæ, ирон лæг 
йæ хъамайы кæрддзæмыл фидаргонд дыккаг кæрддзæмы хаста 
сæрдасæн кард. Хæсты дæр уыцы кæрдтæ семæ бæргæ уыдыс- 
ты, фæлæ Шипкæйы рагъыл дон æмæ сапон та кæм самал код- 
таиккой. Æмæ уæд хусæй адасæм, зæгъгæ, сфæнд кодтой. Сæ 
кæрдтæ хорз адаудтой, стæй кæстæртæ хистæрты сæртæ дасын 
райдыдтой. Хусæй дасгæйæ сæры царм, ай-гъай, рыст, цæссыг- 
иу рустыл æрцыд, фæлæ фæрæзтой. 
^" 309 ================== 

Уыцы рæстæг зындгонд «урс» инæлар Скобелев зылд йæ 
æфсадыл - бæрæг сын кодта радон ныббырстмæ сæ цæттæдзи- 
над.Скобелевйæхъæбатырдзинадæмæйæзæрдæхæлардзинадæй 
зындгонд уыд, хæстонты ’хсæн ын стыр кад уыд. Йæхæдæг 
ирæтты хъæбатырдзинады тыххæй бирæ хорз ныхæстæ 
ныууагъта, хорз цæстæй сæм каст, стыр аргъ сын кодта. Ныр дæр 
сæм æрбацыд æхсызгонæй. Ирон хæстонтæ йæ уайтагъд ауыд- 
той, сæ сæртæ дасын фæуагътой æмæ уырдыг алæууыдысты. 
Уый сын салам радта, стæй афтæ: 
- Что вы делаете, молодцы? 
- Бреем головы, - дзуапп ын радта хистæр Бицко. 
Дзæуджыхъæуы схъомыл æмæ уырыссагау зыдта. 
Инæлармæ диссаг фæкаст сæ фæразондзинад æмæ та сæ 
дисгæнгæ афарста: 
- На сухую? 
- Да. Воды нет. 
- А вы можете меня побрить? 
- Извольте, садитесь. 
«Урс» инæларæн бандон ацæттæ кодтой. Уый æрбадт. Хусæй 
йæ дасынц кæстæртæ. Бицко йæ фæрсы: 
- Вам не больно? 
- Конечно, больно. Но раз вы терпите, то и я потерплю». 
Ахæм хъæбатыр æмæ зынтæн фæразон уыдысты нæ 
фыдæлтæ, æмæ ма уымæй хæствæлтæрд инæлæртты дæр дисы 
æфтыдтой. Сæ уæндон æмæ фидар удыхъæдæй, се ’гъдау æмæ 
уæздандзинадæй махæн, абоны, стæй фидæны фæлтæртæн сты 
æмæ уыдзысты фæзминаг. Сæ фарн нын сæфт макуы уæд.Уæд 
царды уыдзыстæм ныфсджындæр, хъомысджындæр. 
АДÆЙМАГ ЙБ ТЪДАУÆЙ АДÆЙМАГ У 
1906 азы Атлантикæйы фурдыл тæфлас науы Америкмæ 
цыд паддзахы æфсады отставкæйы афицер. Науы бирæ адæм 
уыд. Бæлццæттæн бадæнтæ дæр нæ фаг кодта. Уыдонимæ- 
ирон бæхылбадджытæ. Америкмæ цыдысты сæ аивад æмæ 
арæхстдзинæдтæй æхца бакусынмæ. Æрыгон æвзыгъд, гуы- 
рвидауц лæппутыл йæ цæст æрæвæрдта отставкæйы афицер. 
310 

Ирон уæлæдарæс сыл рæсугъд кæй фидыдта, ^ый тыххæй нæ! 
Се ’гъдауыл, сæ фезмæлдыл дис кодта. Хистæрæн фæндаг 
куыд лæвæрдтой, искæимæ ныхас кæнгæйæ-иу раст куыд 
алæууыдысты, куыд биноныг, æнæуæлдай змæлгæ йæм хъуыс- 
той, хионæн куыд лæггад кодтой, æцæгæлонæн дæр - афтæ, 
даргъ æмæ зын фæндагæй иннæтæй уæлдай фæлмæцыдхуыз 
куыд нæ æвдыстой. Уæлдай диссагдæр та йæм фæкаст, ацæргæ 
нæлгоймагæн сæ бынат куыд радтой, уый. Æмæ уый иу бон 
нæ, фæлæ дзæвгар бонты фæндагыл! Европæйæгтæ ацы зæронд 
лæгæй загътаиккой, æмæ йын кæд бынат нæ уыд, уæд кæдæм 
цыд, зæгъгæ. Хъуыды дæр æй не ’ркодтаиккой. Ацы æнæзонгæ 
адæм ын сæ бынат радтой æмæ ма йæм хионы цæстæй дæр акас- 
тысты - лæггад ын кодтой. 
Афицер йæхи нал баурæдта: бацыд æмæ базонгæ семæ. 
Уайтагъд иумæйаг æвзаг ссардтой. Суанг Америкмæ сæ нал 
фæхицæн. Зæрдæ сын бавæрдта, Америчы йын хорз зонгæтæ 
кæй ис, æмæ сæм йæ хъус кæй фæдардзæн. 
Нæ фæсайдта паддзахы æфсады отставкæйы афицер ирон 
дард бæлццæтты. Уый нæ, фæлæ йæ зæрдæмæ се ’гъдау, сæ 
удыхъæд афтæ тынг фæцыд æмæ, Уæрæсемæ куы ’рбаздæхт, 
уæд сфæнд кодта Ирыстон бабæрæг кæнын, ирæтты хуыздæр 
базонын, сæ цард сын сахуыр кæнын. Æмæ та уыцы фæнд дæр 
сæххæст кодта. 
Гъе, афтæ фæзынд фыссæг Владимир Яковы фырт Икскуль. 
Паддзахы æфсады отставкæйы афицер уæвгæйæ, уый цард 
Нейенгофы йæ фыды хъæздыг хæдзары. Литературон 
фæлварæнтæ кодта, фæлæ, зæгъæм, Америкмæ цæугæйæ, 
ирæттыл нæ фембæлд, уыдон æй Ирыстонмæ, Кавказмæ 
не сцыбæл кодтой, уæд кæд æмæ куыд хъуамæ ныффыста- 
ид ирæтты, цæцæйнæгты, мæхъæлæтты æмæ дагестайнæгты 
Цардæвдисæг уацмыстæ «Святой Илья Горы Тбау», «Назван- 
ные братья», цыппарархайдон драмæ «Имам Гамзат» æмæ бирæ 
новеллæтæ. Куыд хъуамæ суыдаид кавказаг фыссæг! 
Адæймаджы æрдз радты фыды мурæй, уды тафс та дзы ба- 
уадзынц йæ мад æмæ фыд, йæ хъомылгæнæг, йæ радтæг адæм. 

Уыдоны фæрцы банкъары адæмы хъæр æмæ свæййы адæймаг, 
йæ уæнгты ахъары адæймагдзинад. 
Йæ адæмы хъæбул бæрæг дары алы ран дæр: чи - æвзæрæй, 
чи -хорзæй, æмæ Икскуль науы цы ирæттыл фембæлд, уыдон сæ 
адæмы куыдæй равдыстой, уый фæзминаг у абоны фæлтæртæн 
дæр. Алы ирон дæр: нæлгоймаг уа, сылгоймаг кæмфæнды дæр, 
уæлдайдæр та Ирыстоны æдде, йæ нацийы минæвар у, æмæ йæ 
хъуамæ уый иу уысм дæр рох ма уа. Уый зæрдыл даргæйæ, йæ 
сæрмæ æгаддзинад не ’рхæсдзæн, æмæ йæ хорзы кой æнæмæнг 
баст уыдзæн йæ радтæг адæмы номимæ. 
Мæ хæлар зындгонд журналист Гутнаты Валодя мын ахæм 
цау радзырдта: Советон дуджы, дам, фæсарæйнаг туристты иу 
къордимæ ацыдтæн Хохы Дæргъæвсмæ, зæппадзтæ уынынмæ. 
Уазджытæ рагон зæппадзты алыварс куы фæразил-базил код- 
той, уæд та фæндаггæрон автобусы бабадтысты. Автобус 
нæма азмæлыд, афтæ сæ цæст æрхæцыд дæргъæвсаг уæлыгæс 
скъоладзауы кары сырхцъаррус лæппуйыл. Сæ кæрæдзийæн 
цыдæртæ адзырдтой, сæхимæ йæм фæдзырдтой, уырыссагау æм 
цъæррæмыхстытæй цыдæртæ сдзырдтой, фæлæ уæдмæ автобус 
скуыста æмæ араст. Уазджытæ ма лæппуйæн фæндаггæроны 
хъæбæрмæ æууилæн чъиу раппæрстой. 
Автобус хъæуы сæрмæ ссыд, туристтæн цæугæ-цæуын хохаг 
хъæу Дæргъæвс фенын кодтам æмæ фæстæмæ нæ фæндаг ра- 
кодтам. Дæргъæвсаг скъоладзауы йæ фосимæ кæм фæуагътам, 
уырдæм куы ’рхæццæ стæм, уæд кæсæм æмæ лæппу йæ сæгъимæ 
хъуырдухæн кæны - æууилæн чъиу ын мæстыйæ йæ хæмхудты 
тъыссы. Туристтæ йæм диссагмæ кæсæгау рудзгуытæй ныккас- 
тысты. Не ’мбарынц лæппуйы ми. Махæн та йæ цы базонын 
хъуыд, чъиу ын куыдзæн æппарæгау кæй раппæрстой, уый йын 
йæ сæрыстырдзинад кæй фæцагайдта æмæ йæ фыддæрадæн 
сæгъæн кæй дæтты, исты хуызы дзы фервæза, ууыл кæй ар- 
хайы. Мах сын уый куы бамбарын кодтам, уæд дисгæнгæ 
хъуыдытыл фесты. Чи зоны, æндæр рæтты дæр æууилæн чъиутæ 
сывæллæттæн цæугæ-цæуын зæхмæ æппæрстой, æмæ сæ уы- 
дон цингæнгæ уыгътой. Ам, Ирыстоны, нæ адæмы хорз кæстæр 
уый йæ сæрмæ не ’рхаста, æфхæрд æм фæкаст. Уымæн æмæ йæ 
312 

адæмæй базыдта: адæймагæн йæ гуыбынæй йæ сæр уæлдæр у, 
æмæ йæ йæ гуыбын хъуамæ ма худинаг кæна. Адæймаг хъуамæ 
йæ сæрыстырдзинад ма сафа. 
Афтæ алы адæймагæн дæр - чифæнды уæд, чысыл уа, стыр, 
йæ адæмæн йæ бон у цæсгом скæнын æмæ йæ фæчъизи кæнын 
дæр. Æмæ дыл цæмæй рæдыд ма ’рцæуа, уый тыххæй дæхи иу- 
варс ма лас дæ фыдæлты фарны æгъдæуттæй. Æнæгъдау цард 
æнцондæр у, фæлæ уый адæймаджы нæ, фæлæ фосы цард у. 
УАРЗОНДЗИНАД ЦЫ НÆ КÆНЫ! 
Болгарийы сæрыл Туркимæ хæсты хъæбатыр Цæлыккаты 
номдзыд инæлар Данелбег бинонты хъуыддаг æрæджиау ба- 
кодта. Æфсæддон службæйы афтæ арф аныгъуылд æмæ йæ 
дзы ус курынмæ нал æвдæлд. Цыппор азы бæрц ыл цыдаид, 
афтæ уырысы æфсады булкъон, полкъæн командæ кæнгæйæ, 
хъæбатырæй архайдта Болгари туркæгты дзæмбытæй суæгъд 
кæныныл тохты Шипкæйы бынмæ. Иуахæмы Болгарийы хицау- 
ад уырысы æфсады командирты кадæн сарæзтой хæлардзинады 
фынг. Уым уыд Данелбег дæр æмæ дзы базонгæ болгайраг къ- 
ниаз Ибрагим Хурамовичы чызг Зулеймаимæ. Кæрæдзийы 
зæрдæмæ фæцыдысты, æмæ сын-иу фадат куы фæци, уæд 
æмбæлдысты. Афтæ се ’хсæн стыхджын уарзондзинад. Уымæй 
дæр ахæм уарзондзинад, сыгъдæг æмæ басæттæн кæмæн нæ 
уыд. Се ’хсæн фидар æнкъарæн кæй равзæрд, уый бæлвырдæй 
сбæрæг фæстæдæр. 
1878 азы Болгарийы скодта карз зымæг. Хæст та не ’нцад. 
Данелбеджы полкъ знаджы ныхмæ бон бырста цалдæр хатты. 
Иу ахæм ныббырсты йын туркаг гранат йæ бæхы фæйнæрдæм 
фæхаста, йе схъистæй та байдзаг сты Данелбеджы цæстытæ. 
Туркæгтæ уый куы федтой, уæд ма сæ цинæн кæрон уыд. 
Цæлыччы-фырты хъæбатырдзинад æмæ сгуыхтдзинæдтæ сын 
зындгонд уыдысты æмæ сæ ныр бафæндыд сæ Вессельпасамæ 
æнæбасæтгæ булкъоны фæхæццæ кæнын. Цæф булкъоны ’рдæм 
ныббырст сарæзтой, фæлæ сæ хъазахъ сæ разæй ассыдтой æмæ 
сæ командиры фæсвæд ранмæ рахастой. 
313 

Данелбег йæхи госпитæлы куы æрæмбæрста, æмæ куы базы- 
дта, цæстæй нал уыны, стæй дзурын дæр йæ бон нал у, уый, уæд 
фыццаджыдæр йæ уарзон чызг Зулеймайыл ахъуыды кодта: 
«Куыд æй хъуамæ фенамонд кæна, ку ырм æмæ къуытты лæгимæ 
йæ хъысмæт куыд хъуамæ сбæдта. Нæ, уымæн гæнæн нæй, æмæ 
ууыл бацархайын хъæуы». Йæ æххуысгæнæгæн бамбарын код- 
та, цæмæй чызгæн фехъусын кæна, булкъон Цæлыккаты Данел- 
бег хæсты фæмард, зæгъгæ. Ахæм хабар æнæуый дæр æфсадыл 
айхъуыст, бахæццæ къниаз Хурамовичы бинонтæм дæр, фæлæ 
йыл уæддæр Зулейма нæ баууæндыд. Æмæ ныр госпитæлты 
цæфты ’хсæн йæ уарзон адæймаджы агурын райдыдта. Ссар- 
дта йæ куырмæй æмæ къуыттыйæ, фæлæ йыл йæхи нæ атигъ 
кодта. Уый нæ, фæлæ ноджы фæтыхджындæр йæ уарзондзинад. 
Ууыл баууæндын кодта Данелбеджы дæр йæ иузæрдиондзинад 
æмæ аудындзинадæй. Æхсæвæй-бонæй йæ цурæй нæ цыд, йæ 
цæфтæм ын зылд, хæрдцух æй нæ уагъта. 
Цасдæр рæстæджы фæстæ Данелбег фæдзæбæхдæр æмæ 
госпитæлæй рацыд. Йæ къахыл куы слæууыд, уæд Зулеймаимæ 
сæ цард баиу кодтой æмæ ссыдысты Ирыстонмæ, æрцардысты 
Ногхъæуы. Ам Цæлыккаты хъæбатыр хæстон Данелбег, 
Зулеймаимæ цæргæйæ, йæ цæстытæй ракаст, стæй сдзырдта. 
Уарзондзинад цы нæ кæны. 
Цæлыччы-фырт Болгарийы зæххыл туркæгтимæ хæсты йæхи 
хъæбатырæй кæй равдыста, уый нæ ферох уырысы æфсады 
уæлдæр командыгæнынадæй æмæ, куы базыдтой, фæдзæбæх, 
уæд та йæм æфсадмæ фæсидтысты æмæ йын æртæ азы фæстæ 
саккаг кодтой инæлар-майоры цин. 
КУЫРТТАТАГ АКАДБМИ 
Хоранты инæлар Созырыхъойы уæздандзинад æмæ æддаг 
бакаст дзуринæгты дзурынц. Зæгъынц, æфсæддон уæлæдарæсы, 
дам, афтæ хорз фидыдта æмæ йыл Уырысы паддзахы хæдзары 
сылгоймæгтæ сæ цæст æрæвæрдтой. Уæдæ йæхи куыд дардта, 
уый та! Дис ыл кодтой, ай цавæр адæмы æхсæн схъомыл, кæм 
сахуыр ис уæздандзинад æмæ ахæм хорз æгъдæуттыл. Æмæ йæ 
314 

иуахæмы куы афæрсиккой, цавæр академи каст фæдæ, зæгъгæ. 
Уый сын сæрыстырæй фидар дзуапп радта: 
- Куырттатаг академи, Куырттатаг! 
Чи йæ фарста, уыдон дзуапп фехъуыстой, фæлæ ма йæ 
истæмæй афæрсой, уымæ сæ ныфс нал бахастой. Уымæн æмæ 
сæ Куырттатаг академи иу дæр нæ зыдта, æмæ сæм ахæм акаде- 
ми ма зонын худинаг фæкаст. 
ДЫ ХЪÆР НЫККОДТАЙ 
Иу райсом инæлар Хоранты Созырыхъо Æрыдоны уынджы 
æрцæуы. Уыцы рæстæг йе ’мхъæуккаг та сцæйцыд йæ ныхмæ 
уынджы иннæ фæрсты. Дардмæ дæр ын цы базонын хъуыд зынд- 
гонд инæлары æмæ йæ куыд фехъуыстаид, афтæ фæхъæр кодта: 
- Дæ райсом хорз, Созырыхъо! 
Созырыхъо йын дзуапп нæ радта. Æмхъæуккагæн уый, 
кæй зæгъын æй хъæуы, фæхъыг, фæлæ ницыуал сдзырдта. 
Созырыхъоимæ куы сиу сты, уæд ын инæлар уæзданæй салам 
радта. 
- Созырыхъо, æмæ дын æз, дæ райсом хорз, раджы куы 
загътон. 
- Ды салам нæ радтай, хъæр ныккодтай, - дзуапп ын радта 
Созырыхъо. 
ХОРЗДЗИНАД НÆ СÆФЫ 
Хох, дам, сæр у, быдыр - дæлфæдтæ. Кæрæдзийæн сты, фæлæ 
хохæн æнæ быдыр фæцæрæн нæй. Гъе уымæ гæсгæ хохæгтæн 
сæ зын царды æдзух сæ каст уыдис быдырмæ. Ссæдзæм æнусы 
райдайæны Тырсыгомы Абанайы хъæуæй Бызыккаты Муссæ 
дæр йæ æртæ фыртимæ (Дими, Лади æмæ Тотырбег) уымæн 
ралыгъд быдырмæ. Æмæ æрцард Ирыстонæй дæрддзæф ран 
Стъараполы губернийы. Ам абоны Къобы хъæуы зæххытæ 
балхæдта сауджынæй æмæ йæм 1910 азы уыд 20 мины фыстæ, 
60 дуцгæ хъуццытæ, аст цæды галтæ, 6 теуатæ æмæ иу ахæм 
бæхтæ. Æххуырстытæ нæ дардта, фæлæ сæм-иу хохæгтæй - йæ 
хæстæджытæй, йæ зонгæтæй фенынмæ чи æрцыд, уыдон сын 
æххуыс кодтой. Уым æрцæрын-иу дзы кæй бафæндыд, уымæн 
315 

иу афтæ: «Ацу æмæ хъæуы дæхицæн хæдзары бынат æмæ зæхх 
рахицæн кæн, фосæй та - 5 фысы æмæ иу хъуг. Æппæт дæр - 
лæвар.» 
Афтæмæй Быдыры Къоб егъауæй-егъаудæр кодта. 
Ралæууыд Октябры революци, коллективизаци. Хъæубæстæйы 
æнгомдзинад ноджы фæтыхджындæр. Æмзондæй иу колхоз 
сарæзтой. Муссæмæ иннæтæй кæд фос дæр æмæ зæхх дæр 
бирæ фылдæр уыд, уæддæр æй кулак скæнын нæ бауагътой. Йæ 
ахæссыныл Шелковскойы районы разамындæй чидæртæ куы 
ацархайдтой, уæд хъæубæстæ йæ алыварс æрбалæууыдысты 
æмæ йæ æфхæрын, æрцахсын нæ бауагътой, йæ аудындзинад 
сæ нæ ферох. 
КОАЫТЫ АКСО ÆМÆ КУЫНДЫХАТЫ МУССÆ 
Куындыхаты Муссæ пысылмон дин райста, афтæмæй Уыры- 
сы паддзахы раз йæхи чырыстæтты фарсхæцæг скодта. Паддзах 
ын инæлар-майоры цин радта æмæ йæ Терчы зылды ирæтты 
хицауæй снысан кодта. Муссæйæн фадат фæци сусæг-æргомæй 
ирæттæн сæ фыдæлты дин фауынæн æмæ сæ пысылмон динмæ 
здахынæн. Хъæуты арæзта мæзджыттæ, æрвыста сæм моллотæ. 
Дзæуджыхъæуы чырыстон ирæтты та Олгинскæйы хъæумæ 
фæсырдта æмæ, пысылмон дин чи райста, уыдоны Туркмæ 
алидзыныл разæнгард кæнын райдыдта. 
Архимандрит Иосиф æмæ Колыты Аксо йын уайтагъд йæ 
хин рахатыдтой æмæ йыл Уырысы паддзахмæ ныффыстой. 
Иу бон Куындыхы-фырт амбæлд Аксойыл æмæ йæм 
æртхъирæнтæ кæнын райдыдта: 
- Ды мæ ныхмæ куы дзурай, уæд дын ме ’хсаргардæй дæ сæр 
атæхын кæндзынæн. 
Аксо Муссæйы æртхъирæнтæй нæ фæтарст, фæлæ йын са- 
быргай афтæ бакодта: 
- Мæ хъазы сис дын дæ къæхтæ раздæр атæхын кæндзæн, 
ирон адæмы сæ уагыл куы нæ ныууадзай, уæд. 
Æмæ æцæгдæр афтæ рауад. Муссæйы, ирон адæмы пысыл- 
мон диныл кæй æфтауы æмæ сæ Туркмæ лидзыныл кæй арда- 
уы, уый тыххæй йæ бынатæй систой. 
316 

ИНÆЛАР - УЫРДЫГЫСТÆГ 
1942 азы рагвæззæг Фыдыбæстæйы Стыр хæсты мæлæтхæс- 
сæг арты цæхæр бæстæ араугæ, судзгæ сцæйхæццæ кодта 
Ирыстонмæ дæр. Адæм суыргъуыйау сты, сæхи цæттæ код- 
той цыфыддæр знагæн ныхкъуырд радтынмæ. Æрбацæуæнты, 
кæмттæм бахизæнты фидæрттæ арæзтой, æрхытæ къахтой. 
Æппæт уыцы куыстытæн, кæй зæгъын æй хъæуы, разамынд 
лæвæрдта бынæттон хицауад, сæ хъус сæм дардта бæстæйы æмæ 
æфсады разамынд. Уæд Ирыстонмæ фæдисы Мæскуыйæ бирæ 
бæрнон лæгтæ æрцыд, комкоммæ Сталины æрвыст чи уыд, 
ахæмтæ дæр. Уыдонæй иу М.Суслов - Хъахъхъæнынады сове- 
ты уæнг. Уый ам бæрæг кодта знаджы кæмттыл Фæскавказмæ 
ахизын ма бауадзыны, Грознайы нефтмæ, уырдыгæй та Бакумæ 
йæ абырсыны фæнд бакъуылымпы кæныны гæнæнтæ. Йемæ 
бынæттыл зылд Мамсыраты номдзыд инæлар Хаджумар дæр. 
Адæм, æнæхъæн Цæгат Кавказы дзыллæтæ дæр æмбæрстой 
сæ уавæр, иузæрдион уыдысты сæ Райгуырæн бæстæйыл æмæ 
иу адæймагау æрлæууыдысты йæ бахъахъхъæныны фарс, 
сæхиуыл нæ ауæрдгæйæ удуæлдай куыст кодтой. М.Суслов 
разы уыд йæ балцæй, æмæ йæ иу æнцойбон Мамсыраты Хаджи, 
куыд фысым, ирон лæг, афтæ фæхуыдта сæхимæ Олгинскæмæ. 
Уазæг - Хуыцауы уазæг, - фæзæгъынц ирон адæм, фæлæ 
йæ бынтон Хуыцауы бар нæ ныууагътой Мамсыратæ. Уæды 
рæстæджы ирон хъæууон бинонты къух цы амыдта, уымæй 
фæсвæд нæ алæууыдысты. 
Æмæ уайтагъд цыты уазæджы фынг ацæттæ. Ирон адæммæ 
йæ уазæджы сусæгæй ничи хынцта, кæй зæгъын æй хъæуы, 
сыхæгты хистæртæй кæмæдæрты дæр фæдзырдтой. 
Фынджы фарсмæ рабадтысты. Фыд Джиор - хистæрæй, 
йæ фарсмæ рахизæрдыгæй дыккаг хистæрæн М. Суслов. 
Хаджи йæхæдæг та арахъы цайданимæ æрлæууыд уырдыг. 
Уырдыгыстæг йæ хъус дардта фынгæвæрдмæ дæр, алыхуызон 
лæггæдтæ кодта цæлгæнджытæн, рæвдз сын æххæст кодта сæ 
фæндæттæ. 
317 

Суслов дисгæнгæ каст Хаджийы фезмæлдмæ, фынджы 
æгъдаумæ, ахæм зындгонд æмæ бæрнон адæймаг хуымæтæг 
зæхкусджытæн куыд лæггад кодта, уымæ. Æмæ сæ йæ зæрдыл 
бадардта. Хаджумаримæ сæ хæлардзинад ахаста кæронмæ, 
рæстæгæй-рæстæгмæ æмбæлдысты æмæ, йæхæдæг куыд 
дзырдта, уымæ гæсгæ йын-иу Олгинскæйы сæ фынджы бадт йæ 
зæрдыл арæх æрлæууын кодта. Хъазгæйæ, дам, мын-иу афтæ: 
«Ды та цæй инæлар дæ, дæхæдæг колхозонты раз салдатау уыр- 
дыг, раст куы лæууыдтæ!» Цинтæ æмæ бынæттæй ирон æгъдау 
бæрзонддæр кæй у, уый йæм диссагау каст. 
КУЫЙТЫ ДÆР ХÆРЫН ХЪÆУЫ 
Æртынæм азты зындгонд ирон фыссæг, газет «Рæстдзинад»- 
ы редактортæй иу Бæдоаты Хъазыбеджы дæр æрцахстой. Хъ- 
азыбегыл ахæстоны разамынд йæ уæззау зонд æмæ уæздан 
ахасты фæрцы баууæндыдысты, бабар ын кодтой рæгъаугæсы 
лæдзæг, æмæ-иу бон-изæрмæ, фосы фæдыл цæугæйæ, уыд йæхи 
бар. Уымæй иннæты хуызæн æххормаг не ’ййæфта, фос йæхи 
бар уыдысты, æмæ æхсырхъуаг никуы уыд. Уый нæ, фæлæ ма 
йемæ ахæсты чи уыд, уыдонæн дæр, йæ къух æмæ фадат куыд 
амыдтой, афтæмæй цæмæйдæрты ахъаз кодта. 
Адæмы ’хсæн дзуринагæн баззад йæ иу ныхас: «Махар, куый- 
ты дæр хæрын хъæуы, хæрын». Уый Гатеты Махары тыххæй 
загъд у. Иумæ бадтысты ахæстоны. Махар дæр æхсæнадон куыс- 
ты зæрдиаг архайæг уыд, фыста газеттæм уацтæ, æмдзæвгæтæ. 
Уый дæр æнаххосæй æрцахстой æмæ адзал ы къæсæрæй фæстæмæ 
раздæхт. «Рæстдзинад»-ы редакцимæ-иу арæх æрбауад, уыд йæ 
активон уацхæссæг. Æмæ йæ иуахæмы аивæй бафарстон, афтæ 
цæмæн дзурынц, зæгъгæ. Уый йæ мидбылты гæзæмæ бахудт 
æмæ радзырдта: 
- Адæймагæн йæ адзал куы нæ уа, уæд амонд йæ фæдыл 
цæуы. Хъазыбегæн, стæй мæнæн дæр нæ адзал нæ уыд, æндæр 
мах цытæ бавзæрстам, уый радзурынæн дзырдтæ иу æвзаджы 
дæр фаг нæ разындзæн. Тæхудиаг уыд ахæстоны Хъазыбег. 
Бон-изæрмæ - æрдзы хъæбысы. Мах та... Иунæг хатт мæ рар- 
выстой пыхсытæ æмбырд кæнынмæ. Иу къуыбырыл хæрдмæ 
318 

хилын райдыдтон, йæ сæрæй куы акæсон, уæд мæм цыма 
Ирыстон разындзæн, афтæ мæм каст. Фæлæ мын нæ бантыст. 
Афтæ лæмæгъ уыдтæн, æмæ мæ сæр разылд, фæцудыдтон æмæ 
бынмæ ратылдтæн. 
Уый цæмæн дзурын. Æз абон Хъазыбеджы фæрцы дæн 
удæгас. Алы изæр дæр æм, дзидзидай сывæллон йæ мадмæ 
куыд æнхъæлмæ кæса, афтæ æнхъæлмæ кастыстæм. Хорзæй 
нын йемæ цы хаста? Алы изæр дæр ахæстоны куыйтæн фых- 
та хойраджы фæлхæрттæй кас. Кас-иу куы æруазал, уæд-иу йæ 
æвзæртæ йæ быныл ныббадтысты, йæ сæртæ та кодтой хъæбæр, 
æмæ сæ сусæгæй хаста махæн. Уыдон дæр цас хойраг уыдыс- 
ты, сæ змисы муртæ-иу нæ дæндæгты ’хсæн ныффидар сты. 
Фæлæ мах стыр разы уыдыстæм Хъазыбегæй æмæ дзы домд- 
там касæй фылдæр хæссын. Цард цыфæнды зынæй дæр цард у, 
æнæ хъæлдзæг ныхас марды уæлхъус бадын дæр нæ фидауы. 
Уый дæр мын иуахæмы хъазгæйæ афтæ: «Махар, куыйты дæр 
хæрын хъæуы, куыйты!» 
Ацы ныхас, кæй зæгъын æй хъæуы, хъазæн ныхас уыд. Фæлæ 
нын уæзданæй бамбарын кодта, фылдæр рахæссын йæ бон кæй 
нæ уыд». 
БААО ÆМÆ В.САНАЕВ 
Æвдайæм азты Советон Цæдисы сæргълæуджытæ Мæс- 
куыйы сарæзтой бæстæйы сфæлдыстадон цæдисты съезд. 
Уырдæм хуынд æрцыдыдсты Цæгат Ирыстоны минæвæрттæ 
дæр. Сæ сæйрагдæр - ССР Цæдисы адæмон артист Тæбæхсæуты 
Бало. Съезд цыдис цалдæр боны. Уым Бало хæстæгмæ базонгæ 
театр æмæ кинойы артист Всеволод Санаевимæ. Кæрæдзийæ 
нал хицæн кодтой. 
- Цæуыл ныхас кодтаиккой, уый зын зæгъæн уыд, - дзыр- 
дта Дзугаты Барис (уый уæд уыдис Журналистты цæдисы 
сæрдар æмæ архайдта съезды), - фæлæ мæм иуахæмы фойейы 
Бало æрбацыд æмæ мын афтæ: «Барис, ныр Ирыстонмæ куы 
сыздæхæм, æмæ уым нæ хæлæрттæн куы дзурон, Всеволод Са- 
наев ирон Санатæй у, уæд та мыл нæ баууæнддзысты. Иумæ 
бадæм, æмæ мын æппынæдзух йæ царды хабæрттæ кæны, йæ 
319 

фыд Ирыстонæй Уæрæсемæ куыд афтыд, уыдæттæ. Цом-ма 
æмæ мын-иу æвдисæн фæу». 
«ЦЫ КÆНЫНЦ, ЦЫ?» 
Тæбæхсæуты Бало йæ дæсныйадыл афтæ иузæрдион уыдис, 
æмæ, дам-иу, ролы хъазгæйæ, иу спектаклæй иннæмæ сценæмæ 
йæ алы рахызт дæр баргæ-фæлваргæ кодта, иухуызон ын куыд 
нæ рауадаиккой, афтæ. Аивад уыдис йæ цард дæр æмæ йæ 
бæллиц дæр. Цы бынат дзы æрцахста, уый культурæ æмæ аива- 
ды кусджытæй алкæмæн дæр зындгонд у. Стыр кад скодта ирон 
адæмæн йæ аивадæй иннæ адæмты ’хсæн. Аивады бæрзондæй 
кæсгæйæ, дæле театры коллективæй чидæртæ кæрæдзийыл 
хъæстытæ кæй фыстой, кæрæдзи кæй хордтой, уый уынгæ дæр 
нæ кодта. Нæ йæм хъуыстысты, коллективы кусын чи нæ уа- 
гъта, уыцы хъаугъатæ. Æмæ, дам, æм-иу сæ «хъæр-хъæлæба» 
куы схæццæ, уæд-иу сонтæй сывæллонау æцæгæлон хъæлæсæй 
афарста: 
- Цы кæнынц, цы?! 
ЙÆ РОЛЫ ХЪАЗЫН НАЛ БАКУЫМДТА 
Ирон адæмæй кинойы аивады стырдæр æнтыстытæ йæ къу- 
хы бафтыд беслæныхъæуккаг Беруаты Вадимæн. Уый уыд 
Моссоветы театры актер. Йæ ном суанг фæсарæнтæм дæр айхъ- 
уыст, аивадон киноныв «Майор Вихры» сæйраг ролы куы ахъ- 
азыд, уæд. Сарæзта дзы диссаджы зæрдæмæхъаргæ фæлгонц. 
Беруайы-фырт æнтыстджынæй куыста театры дæр. Уымæн 
æвдисæн ахæм цау. Советон Цæдисы адæмон артисткæ Фаинæ 
Раневскаяйы цард æмæ сфæлдыстадыл ист документон киноны- 
вы адæмимæ йæ ахастдзинæдты тыххæй дзургæйæ, ахæм хабар 
радзырдтой. Иу спектаклы, дам, хъазыд Беруаты Вадимимæ. 
Беруайы-фырты хъазт йæ зæрдæмæ афтæ тынг фæцыд, æмæ, 
Вадим æвирхъауæй куы фæмард, уæд æндæр артистимæ хъа- 
зын нал бакуымдта. Æнæхъæн бæстæйыл дæр хъуыстгонд, зын- 
дгонд артисткæ, таурæгъты дзуринаг чи сси, уый ахæм стыр 
аргъ кодта Беруаты Вадимы хъазтæн! 
320 

«ÆЗ ДÆР ИРОН ДÆН, ИРОЙ» 
Æстайæм азты Хъоротæ сæ уæззау рынчыны аластой 
Мæскуымæ. Ленины проспекты 10-æм хæдзары медицинон на- 
укон центрæн цы рынчындон ис, уым æм зылдысты дохтыртæ, 
цæттæ йæ кодтой операцимæ. Рынчынæн Ирыстонæй йемæ цы 
хиуæттæ ацыд, уыдон радыгай æхсæвæй-бонæй уыдысты йæ 
уæлхъус, стæй - наукон центры егъау кæрт-паркгонды. 
Иуахæмы къордæй кæрты бæлæсты бын бандоныл сæ фæллад 
уагътой, зæрдæбын ныхас сын ацайдагъ иронау, стæй сын 
хъæлдзæгдæр уагмæ рахызт. Фæхъæрдæр ис сæ ныхас. Чысыл 
фалдæр бæласы бын цы ас лæг бадт, уымæ дæр хъуысын райдыд- 
та, æмæ та-иу уый дæр йæ мидбылты бахудт. Рынчынгæстæй йæ 
чидæр фæфиппайдта æмæ афтæ бакодта: «Цымæ нын ацы хахой- 
лаг та нæ ныхæстæн цы ’мбары, йæ мидбылты куы бахуды?» 
Уæд æнæзонгæ лæг йæ бынатæй сыстад, æрбацыд сæм æмæ 
сын афтæ: «Æз дæр ирон дæн, ирон!» Æмæ базонгæ сты. Уый ра- 
зынд мæскуыйаг ирон Хетæгкаты Хетæг. Уырдæм æввахс цард, 
æмæ рынчындоны алыварс цы паркгонд уыд, уым бæлæсты 
бын сыгъдæг уæлдæфы абадын уарзта. Сæхимæ сæ зæрдиагæй 
фæхуыдта, æмæ хистæрты æфсарм æрцахста - бабæрæг ын 
кодтой йæ фатер. Хетæгæн уыд уырыссаг ус, чызг æмæ лæппу. 
Сæ ирон уазджытыл тынгæрфыгæй сæмбæлдысты, бацин сыл 
кодтой. Уым ирон фынджы уæлхъус фысым Хетæгкаты Хетæг 
æмæ уазджыты хистæр Хъороты Гришайæн биноныг ныхас 
райтынг. Дыууæ цардфæлтæрд адæймагæн иумæйаг зонгæтæ 
дæр разынд. Хетæг æрымысыд йе ’взонджы бонтæ: Мæскуымæ 
куыд афтыд æмæ дзы цæргæйæ куыд баззад. Хатт-иу ыл йæ 
æнкъарæнтæ зæйау рацыдысты, æмæ-иу йæ хъуыр ахгæдта, йæ 
ныхас-иу фенцад, стæй-иу йæ цæссыгтæ йæ рустыл æргæр-гæр 
кодтой. Уымæн та, гъай-гъай уыд æфсон. 
Цæвиттон, Октябры революцийы нысантæ бахæццæ сты 
Ирыстоны хæхты цъассытæм дæр. Хохæгты зæрдæты дæр 
бауагъта ныфс æмæ уæндондзинады æнкъарæнтæ. Адæм 
чысылæй зæрондмæ се ’ргом здæхтой ахуырмæ. Хъæууон 
райдайæн скъола хорз бæрæггæнæнтимæ каст чи фæци, уы- 
~~ 321 ================== 
*21 

дон раивылдысты быдырмæ, дарддæр сахуыр кæныны фæдыл. 
Уыцы заманы æртæ хæлары - Нары зылды цæрæг æртæ æрыгон 
лæппуйы Хетæгкаты Хетæг, Кучиты æмæ Хуытиты лæппутæ 
(Гриша сын сæ нæмттæ нал хъуыды кодта) дæр сфæнд кодтой 
сæ ахуыр адарддæр кæнын. Сæ хъустыл æрцыд, Мæскуы æмæ 
Ленинграды, дам, кусæг скъолатæм мæгуырты æнцонтæй исынц. 
Уымыты хæстæг кæмттæй дзы чи ахуыр кодта, ахæмты нæмттæ 
дæр зыдтой. Æмæ Нарæй рабалц кодтой Мæскуымæ. Мæгуыр 
хохæгты уæлæ - æмæ къахыдарæсы, сæ хызынты ирон лæджы 
фæндаггаг- хæссынæн - рог æмæ хæрынæн - адджын- хо- 
хаг цыхт æмæ хъæбæрхоры кæрдзын. Цыдæр чысыл æхцайы 
капеччытимæ, сæ ныййарджытæ сæ бинонты хъуырæй кæй 
фелвæстой, уыдон цас хъуамæ уыдаиккой. Фæлæ сæм ныфс 
æмæ размæ цæуыны тырнындзинад стыр уыд. Æрыгонмæ цар- 
ды цæлхдуртыл ахизын ауæдзтыл цæхгæрмæ ауайæгау кæсы. 
Тъæпæн Ирыстоны поезды куы бабадтысты æмæ куы араст 
сты, уæд ма уыдонæй амондджындæр исчи уыд! Фæлæ сыл 
Мæскуы зæрдæрайæ нæ сæмбæлд. Уым дæр адæм сæхи хуызæн 
мæгуыр уыдысты, æцæгæлон сын разындысты æртæ ирон 
сæрæнгуырды. Иуæй сæ уæлæйы конд æмæ уындæй, уыдоны 
хуызæн нæ уыдысты, иннæмæй уырыссаг æвзаг рæстмæ нæ 
зыдтой. Ахуырмæ сæ никæдæм райстой. Æмæ рахау-бахауыл 
систы æртæ лæппуйы. Бон сæ гуыбыны хардзыл сагъæс код- 
той, æхсæв та - æхсæвиуатыл. Сæ хуыздæр цæрæн бынæттæ 
систы вагзалтæ, парктæ. О, фæлæ тагъд фæуазал кæндзæн, æмæ 
уæд цы кæндзысты? Хъуыдытæ, сагъæстæ сæ быны æууæрстой 
лæппуты, фæлæ сæ ныфс нæ саст. Æмæ иуахæмы сæ зæрдыл 
æрæфтыд, Сталин ирон кæй у, уый. «Цом æмæ уымæн нæ 
хъæстытæ иронау фæкæнæм. Кæд нæ бамбарид, ам цы агурæм, 
ахуыр кæнын нæ кæй фæнды, уый», - сфæнд кодтой иумæ æмæ 
араст сты Кремлмæ. Уыцы рæстæджы Советон хицауадмæ 
бæстæйы алы рæттæй алы фарстаты фæдыл бирæ адæм цыд. 
Æмæ сæм-иу æрыхъусæг уыд, сæ домæнтæ, курдиæттæ сын 
куыд амалæй æххæст кодтой. Ахæм цаутæ бирæ чингуыты 
фыст æмæ кинонывты ист æрцыд. Уæд æцæг адæмон хицауад 
бадт Кремлы æмæ бынæтты дæр. 
322 

Кремлмæ бауагътой æртæ ирон лæппуйы дфер. Уæлдайдæр 
сын сæ фадыварцмæ куы бакастысты, уæд базыдтой, дардæй 
кæй цæуынц, уый. Сталины уатмæ бахизæны сæ йæ секретарь 
æрурæдта æмæ сæ фæрсы, кæцæй стут, цæмæ йæм цæут, цы йын 
зæгъон, зæгъгæ. Фæлæ сæ цыды сæр бамбарын нæ фæразынц, 
æмæ сæ лæг мидæмæ нæ уадзы. Лæппутæ рамæсты сты, сæ 
æрыгон туг рафыхт, айонг æрбахæццæ стæм æмæ ныр фæстæмæ 
здæхæм, зæгъгæ. Айтæ-уыйтæ нал фæкодтой æмæ Сталинмæ 
тыхæй бабырстой. 
Сталин йæ секретары æмæ лæппуты хъуырдухæны хъæлæба 
куы айхъуыста, уæд йæ бынатæй фæгæпп кодта. Чи зоны, тæрсгæ 
дæр фæкодта, фæлæ лæппуты хохаг уæлæдарæсы куы ауыдта, 
уæд æрсабыр. Не ’рсабыр сты æрбацæуджытæ: кæрæдзийæн 
ныхасы бар нæ дæтгæйæ йын сæ хъаст кæнынц. 
- Фæлæуут, фæлæуут! Сабыр æмæ радыгай дзурут, куыд уæ 
бамбарон, афтæ, - лæгъзæй сæм ивазгæ дзуры иронау. 
Лæппутæ фæлмæн ныхасмæ æрсабыр сты, хиондзинад дзы 
банкъардтой æмæ йын хионы ныхæстæ ракодтой. Биноныг сæм 
байхъуыста, стæй йе ’ххуысгæнæгмæ фæдзырдта æмæ сæ уый 
бар бакодта, бафæдзæхста йын ахуырмæ сæ бакæнын. 
Æмæ æртæйæ дæр уайтагъд изæрон кусæг скъолайы ахуыр 
кæнын райдыдтой, цæргæ та кодтой æмдзæрæны. Ахуыр куы 
фесты, уæд Хетæг æмæ Кучиты лæппу Мæскуыйы цæргæйæ 
баззадысты, Хуытиты уон та Ирыстонмæ æрыздæхт. Хетæг каст 
фæци уæлдæр скъола дæр, сси инженер. Уæдмæ Фыдыбæстæйы 
Стыр хæст райдыдта, æмæ тохы быдырмæ атындзыдта. 
Сæрæгасæй дзы æрыздæхт фæстæмæ Мæскуымæ. Куыста егъау 
заводты бæрнон бынæтты, стæй рацыд пенсийы. 
Хетæгкаты Хетæг у зындгонд ихсæттæг наутæ «Ленин» æмæ 
«Арктикæ»-йы раздæры таурæгъон капитан, Цæгатаг полюс 
басгарæг, Социалистон Фæллойы Хъæбатыр Кучиты Юрийы 
мады хæрз æфсымæр. 
ХАНТЫ ЦАГЪД 
Ссæдзæм æнусы райдайæны уыдаид æви чысыл раздæр- 
бæлвырд нал у, фæлæ иубон Дыгургомы Махческмæ быдыры 
323 

хъæутæй иуæй æрбацыдысты уазджытæ файтонтыл. Сæхи 
дарæсау сæ бæхты фæлыст дæр хурмæ тæмæнтæ калдта. 
Уазджытæ уыдысты Бадилатæй, семæ цалдæр æрыгон чыз- 
джы æд фæндырдзæгъдæг. Дзагойты Гаге сæ фæхуыдта, æмæ 
йæ дуармæ æрлæууыдысты. 
Дзагойты мыггаг, стæй хъæубæстæ лæгæвзæрстæй рацы- 
дысты сæ кадджын уазджыты размæ, бацин сыл кодтой, куыд 
æмбæлди, афтæ æмæ сæ мидæмæ бахуыдтой уазæгдонмæ. 
Фысымтæ цæттæ уыдысты алцæмæйдæр кадджын уазджытæн 
æгъдау радтынмæ. Хъæуы хистæртæ æмæ уазджыты хистæртæ 
æрбадтысты алы хорз хæринагæй дзаг фынгтыл æмæ диссаджы 
рæсугъд сидтытæ кодтой, нуазæнтæ кæрæдзийы фæдыл цыдыс- 
ты. Уыцы рæстæг хъæуы фæсивæд æмæ уазджыты кæстæртæ 
хъазт сарæзтой æмæ ерысæй кафыдысты иуæй иннæ аивдæр. 
Иудзырдæй, Дзагойты Гагейы уæрæх кæрты хъазт стынг, 
фæндыры цагъд æмæ тыхджын къухæмдзæгъд дардмæ хъуы- 
сыдысты, хæхтæ дыдзыхъæр кодтой. Фæндырæй цагъта уазæг 
чызджытæй иу, йæ фæндыр хурмæ тæмæнтæ калдта, иу цагъ- 
ды зæлтæ иннæйы ивтой. Фæндырдзæгъдæг сæрбæрзондæй 
æнæрвæссонхуызæй касти хъæуккаг чызджытæм, цыма афтæ 
зæгъынмæ хъавыди: «Сымах та чи стут æмæ цы зонут, мæгуыр 
сау адæм?» 
Ацы цауы размæ-иу Махческы хъæуы цæрæг Икъаты 
мыггагæй иу хæдзарæй арæх хъуыстысты зæрдæмæдзæугæ ирон 
фæндыры зæлтæ. Фæндагыл цæуæг адæм сæм-иу хъусынæй не 
’фсæстысты. 
Хъазты лæппутæй чидæр, Икъаты чызг фæндырæй куыд 
цагъта, уый зыдта æмæ йæ бафæндыд хъазтмæ йæ æрбахонын. 
Уайтагъд дыууæ лæппуйы æмæ дыууæ чызгæй фæраст сты 
Икъаты хæдзармæ. 
Иуцасдæр рæстæджы фæстæ хъазтмæ æрбахызтысты 
цыппарæй дæр. Семæ уыд, 14-15 азы кæуыл цыд, ахæм саулагъз 
къæсху ыргомау æфсæрмдзаст чызг. Йæ дарæс у ы д ху ымæтæг, йæ 
къæхтыл - ирон дзабыртæ, йæ хъæбысы зæрондгомау асттæнон 
ирон фæндыр. Хъазты фæсивæд, хъæуы цæрджытæ, уазджытæ 
цымыдисæй кастысты ацы æвзонг чызгмæ, дис кодтой, цымæ 
324 

цы равдисдзæн хорзæй йæ гыццыл фæндыры*цагъдæй, куыд 
бауæнддзæн ацы уазæг чызджы раз фæндыр аивазын? 
Рацыди иу цасдæр рæстæг, стæй, хъазты лæууæг адæмы 
домæнмæ гæсгæ, чегъре æвзонг чызджы æрбадын кодта бан- 
доныл уазæг чызджы раз. Уымæй хатыр ракуырдта, гыццыл 
чызгæн балæгъзтæ кодта, нæ уазджытæн иу цагъд акæн, зæгъгæ, 
Чызг тынг ныфсæрмы, йæ цæсгом сырх афæлдæхт: ахæм бирæ 
адæмы æхсæн никуы уыд, стæй сын фæндырæй никуы ацагъта. 
Тарстис, куы фæхудой, æрæджы кæй æрхъуыды кодта, уыцы 
ног цагъдыл, стæй куыд фæкæсдзæн йæ цагъд уазæг чызгмæ? 
Фæлæ гæнæн нал уыд: адæм æнхъæлмæ кастысты. 
Чызг сабыргай аивæзта фæндыры тæнтæ, æмæ райхъуыс- 
тысты диссаджы зæлтæ. Адæм басабыр сты, басабыр ис æрдз, 
æрмæст ма хъуыстис мæгуыр хохаг чызджы фæндыры цагъд. 
Цагъд куы басабыр, уæд фæсивæд къухæмдзæгъдæй æгъдау 
радтой чызгæн. Ацæргæ адæм æй сæ хъæбысты кодтой, афтæ 
диссаг сæм фæкаст йæ арæхстдзинад. 
Уыцы рæстæг уазæг фæндырдзæгъдæг æнкъардæй адæмы 
цинмæ каст, йæ цæсгомыл цыдæр масты хуыз фæбæрæг, тагъд- 
гомау фестад, йæ фæндыр бандоныл фæуагъта, йæ цæссыгтæ йæ 
рæсугъд рустыл гæр-гæрæй æркалдысты æмæ хъазтæй алыгъд. 
Хъазт дарддæр йæ куыст кодта, фæндырæй цагъта Икъаты 
æвзонг чызг. Уæдæй фæстæмæ Махческы хъæумæ уыд сæхи 
диссаджы фæндырдзæгъдæг. Дыгургомы цæрæг адæм ацы 
цагъдæн радтой ном «Ханты цагъд». Иуæй йæ фыццаг хатт аца- 
гътой уæздæтты номыл, иннæмæй у тынг уæздан, аив цагъд. 
Кадæггæнæг Баликъоты Аслæнджерийы мысинæгтæй. 
ПБРСЫ САХЫ КУЫД БАСАСТОЙ 
Персы сах Ирыстонмæ куы ныббырста, уæд Уæлладжыры 
Цъамады æмæ йæ алыварс хъæуты цæрджытæ йæ ныхмæ 
фидар фæлæууыдысты. Фыццаг ныббырсты ма сæ сæргой 
дæр фæкодтой. Фæлæ сæ дардæй æрбацæуæг знаг ууыл нæ 
ныууагъта - ноджы фылдæр тыхтæ бакалдта Цъамадмæ, 
йæ ныхмæ ахæм уæндонæй чи фæлæууыд, уыдон карзæй 
325 

бафхæрынмæ. Знаг цæф сырдау уыд æгъатыр, хъæуыл æрхъула 
кодта æмæ дзы цъиу ратæхын дæр нæ уагъта. 
Цъамады цæрджытæ сæхи бааууон кодтой Черчесты 
фондзуæладзыгон мæсыджы, уырдыгæй ныхкъуырд лæвæрдтой 
персайнæгты ныббырстытæн. Афтæ адаргъ рæстæг, æмæ 
дыууæтæ дæр æнæ хæринагæй тыхсын райдыдтой. Æххормагæй 
амæлыны бæсты Цъамады фæсивæд сæхи æппæрстой тохы 
хъæлæсмæ. 
Уавæрыл сагъæс кæнгæйæ, хистæртæ загътой, - исты хæстон 
хиндзинад нæ æрхъуыды кæнын хъæуы, науæд нæ бындзагъд 
фæкæндзысты, зæгъгæ. 
Æмæ æрхъуыды кодтой. Иу райсом раджы йæ хæтæнты 
чи фæхатт, персайнаг æвзаг дæр чи базыдта, ахæм урсзачъе 
зæронд лæг схызт мæсыджы тъæпæн сæрмæ æмæ персайнæгтæм 
æрхатыд сæ мадæлон æвзагыл: 
- Мах, ирон адæм, уазæгуарз стæм, нæ хойрагæй кад кæнын 
зонæм, кардæлвæстæй нæм чи æрбацæуы, суанг уыдонæн дæр. 
Мæсыгæй зæххы бынты фæндаг цæуы лæгæтмæ, æмæ уый 
руаджы махæн нæ бон хæцын у дæргъвæтин рæстæг. Сымахæн 
бахæринаг ницыуал ис, æмæ уын, нæ уазджытæ кæй стут, уымæ 
гæсгæ феххуыс кæндзыстæм. 
Ацы ныхæсты фæстæ зæронд лæг мæсыджы сæрæй раппа- 
рын кодта æргæвст галы мард. Æххормаг персайнæгтæ йыл 
сæхи ныццавтой, фæйнæрдæм æй гæбазгай тыдтой. 
Персы æфсады разамонæг, зæронд лæджы ныхæстæ 
фехъусгæйæ, йе ’фсæддонты уавæр ноджы тынгдæр банкъар- 
гæйæ, æрхъула систа æмæ йе ’фсадыл ахæцыд хуссармæ. 
Афтæ цъамадæгтæ фервæзтысты бынсæфтæй. 
ÆНУСТЫ ФÆЛМÆЙ 
Журнал "Литературная Армения" уырыссаг æвзагыл ным- 
мыхуыр кодта "Сомихы истори æртæ хайæ. Сахак Багратунийы 
курдиатмæ гæсгæ йæ радзырдта Мовсес Хоренаци". Рагон со- 
михаг æвзагæй йæ ратæлмац кодта Гагик Саркисян. Историйы 
дыккаг чиныджы-журналы æвдæм номыры 108-æм фарсыл 
ис ахæм сæргонд "Махмæ аланты ныббырст æмæ сæ басаст: 
326 

куыд систы Арташесы каистæ". Ныхас дзы цæуы нæ фыдæлты 
хæтæнтыл, сомихимæ сæ хæстæгдзинадыл, Нарты Сатанайы 
æмном Сатиник Сомихы паддзах Арташесы ус куыд сси, ууыл. 
Журналы æмбарынгæнæн дзырдуаты та кæсæм: "Алантæ — 
ирайнаг æвзагыл дзурæг знæмтæ, цардысты Кавказы Сæйраг 
хæхты фæйнæфарс. Абоны ирæтты фыдæлтæ. Сатиник — мах 
хъуыдымæ гæсгæ, ном Сатана (кæнæ Шатана) сомихаг дзырдты 
кæрон — ик-имæ. Уыцы ном хæссы ирон кадджын сылгоймаг 
— архайæг; уый ис цæгаткавказаг иннæ адæмты фольклоры 
дæр" 
Ацы историон æрмæг цымыдисаг у, æмæ йæ мыхуыр 
кæнæм: 
"Уыцы рæстæгмæ хæстæг алантæ баиу сты æппæт хохæгтимæ, 
се ’вварс рахæцын кодтой Иверийы бæстæйы æмбис дæр æмæ 
егъау æфсадимæ æрбабырстой нæ бæстæмæ. Арташес дæр 
æрбамбырд кæны йæ тыхтæ, æмæ тох бацайдагъ вæййы дыууæ 
хъæбатыр адæмы — фатæйæхсджыты ’хсæн. Алайнаг адæм чы- 
сыл фæцудыдта, фæстæмæ ацæугæйæ, цæугæдон Куры сæрты 
ахызт, æмæ цæугæдоны цæгатварс был рæсæн æркодта — ай- 
тыгъдта дзы йæ цатыртæ. Арташес сæм æввахс бацæугæйæ, 
æрбынат кодта цæугæдоны хуссарварс былгæрон; цæугæдон сæ 
кæрæдзийæ хицæн кодта. 
Фæлæ аланты паддзахы фырты Сомихы æфсад уацары кæй 
райста æмæ йæ Арташесмæ кæй бакодтой, уымæ гæсгæ алан- 
ты паддзах курын райдыдта бафидауын, уыимæ Арташесæн 
зæрдæ æвæрдта, цыдæриддæр æй хъæуы, уый радтын, стæй 
æнусон ард бахæрын æмæ бадзырд скæнын, цæмæй алан- 
ты сахъгуырдтæ Сомихы бæстæм стæры макуыуал æрцæуой. 
Фæлæ Арташес лæппуйы радтыныл кæй нæ разы кодта, уымæ 
гæсгæ йæ хо рацæуы цæугæдоны былмæ иу чысыл уæлвонг 
ранмæ æмæ тæлмацгæнджыты æххуысæй дзуры Арташесмæ: 
Дæумæ дзурын, æхсарджын лæг 
Арташес, 
Хъæбатыр адæм алантыл 
чи фæуæлахиз; 
Сразы ма у ды мæн, аланты æвæджиау 
327 

рæсугъд чызджы, ныхæстимæ 
Æмæ радт лæппуйы. Уымæн æмæ 
не ’мбæлы 
Хуыцауæн хæстæг хъæбатыртæн 
фæхæрамы фыдæй 
Хуыцауæн хæстæг æндæр 
хъæбатырты цоты цард исын, 
Кæнæ, сыл фæуæлахиз уæвгæйæ, 
йæ иннæ уацайрæгтимæ дарын, 
Æмæ дыууæ хъæбатыр адæмы 
æхсæн æнусон хæрамдзинад тауын. 
Уыцы зондджын ныхæстæ фехъусгæйæ, Арташес рацыд 
цæугæдоны былмæ æмæ диссаджы рæсугъд чызджы фенгæйæ, 
йæ арф хъуыдыджын ныхæстæ йын фехъусгæйæ, бафæндыд 
йæ ракурын. Æмæ фæдзырдта йæ хъомылгæнæг Смбатмæ, уый 
уымæн раргом кæны йæ зæрдæйы фæндон — аланты паддза- 
хы чызг æй усæн кæй хъæуы, хъæбатыр адæмимæ та бадзырд 
æмæ хæлардзинад сфидар кæнын, сæ лæппуйы сын ауадзгæйæ. 
Æппæт уыдоныл сразы Смбат æмæ арвыста аланты паддзахмæ 
сæ фæндон — аланты паддзахы чызг Сатиникы Арташесмæ 
моймæ радтын. 
Арташесы фыццаг ус Сатиник ын ныййардта Артавазды 
æмæ ма æндæр фырттæ. 
ЕВРОПÆЙЫ БÆСТЫРÆСУГЪД 
Ирон адæм буц æмæ сæрыстыр уыдысты сæ сылгоймæгтæй. 
Уымæн æмæ сын сæ фарныл фарн æфтыдтой, сæ кадыл - кад. 
Зондджын æмæ æгъдауджын зæронд усæй-иу афтæ загътой: 
«Уый лæджыхъæдджын сылгоймаг у» æмæ йæ фарстой Ныха- 
сы, тæрхоны. 
Йæ æгъдау, йæ аивдзинад та дзуринæгты дзуринаг уыд. Да- 
гестаны горæт Буйнакскы мæ æфсæддон хæс æххæст кодтон 
æмæ иуахæмы, хуыцаубоны, горæты цалдæр ирон æфсæддонæй 
тезгъо кæнгæйæ, базонгæ стæм хъуымыхъæгтимæ. Ирæттæ стæм, 
уый куы базыдтой, уæд ныл тынг бацин кодтой. Алчидæр дзы 
радзырдта йæ зонгæ ирæтты тыххæй, феппæлыдысты сæ, стæй 
дзы иу афтæ бакодта: 
328 

- Æмæ сымах зонут, нæ фыдæлтæй-иу ироы ус æмæ кæсгон 
бæх кæмæн уыд, уымæй кадджындæр нæм нæ уыд, уый. Ирон 
чындзыты хорзы кой махмæ дардыл айхъуыст, æмæ сыл зарæг 
дæр ма скодтой. 
Мах дæр куыд нæ ныббуц уыдаиккам нæ ирон 
сылгоймæгтæй! 
Уæдæ Æлдаттаты Еленæ 20 æнусы ссæдзæм азты райдайæны 
Парижы рæсугъдты ’хсæн фыццаг бынат кæй бацахста, уый 
дæр нæ рох нæу. 
Æлдаттаты Дзегайы цыппар чызджы Еленæ, Тамарæ, Верæ 
æмæ Валя райгуырдысты Октябры революцийы размæ. Ахуыр 
кодтой, ирон адæмы намысджын хъæбул, сауджын, рухстауæг 
Колыты Аксо ирон рæзгæ чызджытæн Дзæуджыхъæуы цы гим- 
наз байгом кодта, Хетæгкаты Къоста инæлар Кахановы азарæй 
кæй бахъахъхъæдта, уым. Каст æй фесты сæ цыппар дæр. 
Октябры революцийы фæстæ Æлдаттаты бинонтæ афты- 
дысты Парижмæ. Фæндагыл сæ кæстæр чызг æнæнхъæлæджы 
æрбарынчын æмæ амард. Хистæр - Еленæ та Парижы Европæйы 
рæсугъдты конкурсы нымад æрцыд æппæты рæсугъддæрыл. 
Йæ цæст ыл æрæвæрдта Францы уæды президент Пуанкарейы 
фырт æмæ йæ ракуырдта. Амондджынæй цард Еленæ Парижы 
æмæ æцæгæлон бæстæйы ныфс, æххуыс уыд йæ фыд Дзегайæн, 
йæ хотæн. 
Ирон адæймаг кæмфæнды куы сгуыха, уæддæр æхсызгон- 
дзинад хæссы йе ’мбæстæгтæн. Уадз æмæ нæра ирон лæджы 
ном. Фæлæ ныл схæцыд Секъайы загъдау «искæй хуымы цыргъ 
æхсырфы» низ - Ирыстон, цы адæм дæ радтой, уый рох кæныны 
низ. Æмæ нæ чи цы бæстæйы фæцæры, уый уым уалдзыгон ми- 
тау батайы, йæ фæстæ цы цот ныууадзы, уыдон нал фæфæнды 
сæ фыдæлты, сæ равзæрд зонын. Уымæ зæрдæргъæвддзинад 
сæм нæ райтынг кæнынц сæ ныййарджытæ æмæ сын æцæгæлон 
адæмы ’хсæн сæ фæд фесафынц. Ирыстонимæ, ирон адæмимæ 
бастдзинад аскъуыд Æлдаттаты бинонтæн дæр. Уымæн æмæ сæ 
нæ бауарзын кодтой сæ цотæн, сæ ног хæстæджытæн. Æмæ абон 
фæзын Æлдаттаты Бæстырæсугъд Еленæйы къам стырæй, стæй 
Парижы йæ царды тыххæй æрмæг ссарын. 
329 

ФÆНДАГСАР УАСТЫРДЖИ 
Ирон литературæйы бирæ куырыхон фысджытæ ис. Сæ 
уацмыстæ сты нæ адæмы цæсгом æмæ сæ сæрыстырдзинад. 
Чи, дам, цы федта, банкъардта, базыдта, уый фыссы. Дзесты 
Куыдзæг царды бирæ федта, Ирыстоны цы нæ къуым басгæрста, 
ахæм, æвæццæгæн, нал ныууагъта. Ирон адæймаджы удыхъæд, 
йæ цардыуаг, йæ фыдæбæттæ йын хорз кæй зыдта, уый бæрæг 
у йæ уацмыстыл. Йæ «Хорхæссæг» та сси диссагæн дзуринаг, 
ахуыр æй кæнынц скъолайы. 
Хъуыды кæнын, йæ фæстаг стырдæр уацмыс «Фæндагсар Уас- 
тырджи» йын журнал «Мах дуджы» куыд хæлофæй кастыстæм, 
уый. «Рæстдзинад»-ы уæхскуæзæй бирæ фæкуыста, йæ фыц- 
цаг редактор Гæдиаты Цомахъæй райдай æмæ иннæтимæ. 
Уый тыххæй фыссы йæ мысинæгты. Æмæ йæ ирон адæмæн 
лæггад кæнынæй та чи æфсæста! Йæ фæстаг боны онг та йын 
«Рæстдзинад» уыд хи хъæбулау. Арæх дзы мыхуыр кодта йæ 
уацмыстæ, арæх нæм-иу æрбауад. Уæздан, лæгъз ныхасгæнаг. 
Æфсæрмдзаст, нымдгæнаг, кæстæрты рæвдауаг. Йæ æргом, 
æнæкъæм ныхасæй, хæрзæгъдаудзинадæй нын ноджы тынгдæр 
бауарзын кодта йæхи, æмæ йын йæ уацау «Фæндагсар Уас- 
тырджи» кæсгæйæ, Дзаххойы удыхъæды уыдтон йæхи. Ахæм 
фæлгонц æрмæст Куыдзæджы бон ныффыссын уыд! Уымæн 
æмæ йæхæдæг дæр ахæм уыд. Уыйау æм Уастырджийы- 
мæгуырты, тыхст адæмы ирвæзынгæнæджы миниуджытæ 
уыд. 
Фырнымд нæлгоймагыл нæ фидауы, фæлæ ахæм уыд Дзес- 
ты Куыдзæг. Æмæ мын иу фарст æнцой нæ лæвæрдта: «Цæмæн, 
цæй тыххæй бадт ахæстоны ацы Хуыцауы сконд адæймаг, фысы 
комæй хал куы нæ раласдзæн?» Æмæ йæ иуахæмы зæрдæйæ- 
зæрдæмæ ныхасы бафæрсын мæ ныфс бахастон. 
Куыдзæг æндæрхуызон дæр нæ фæци. Мæ фарст æм нæдæр 
маст сæвзæрын кодта, нæдæр ын æнæнхъæлæджы уыд. Æмæ 
уыцы æнцонæй райдыдта: 
- Революци революци у, мæ хур. Иронау фæфæлдæхт хуый- 
ны. Мæнæ ирон адæм дуне рафæлдæхт куы фæзæгъынц, уымæй 
карздæр, тæссагдæр, æмæ дзы раст, зылын чи у, уый зын рахатæн 

вæййы. Нæ дзы фæрæдидзынæн чи зæгъы, уый уымæй дæр 
рæдийы. Ивылд донау сонт у, цард дæр æмæ зонд дæр ссæндгæ 
кæны. 
Цыбыр ныхасæй, куыд рæстаг уыд, афтæ рæстагæй мын 
йæ хабæрттæ фæкодта. Дзестæ 1920 азы Урстуалтæй Цæгат 
Ирыстонмæ куы æрлыгъдысты, уæд æрцардысты Ногиры. 
Куыдзæг хæрзæрыгонæй дæр æмхиц уыд литературæмæ. 
«Рæстдзинад»-ы дæр хуымæтæджы нæ куыста. Революцийы 
фæстæ азты рæстæг, йæхи загъдау, æцæг уыд ивылд донау. 
Уæлдайдæр Куыдзæджы хуызæн ахуыргонд фæсивæдæн. 
Абоны хуызæн уæд дæр партитæ, хицæн зындгонд лæгты 
фарсхæцджытæ бабирæ сты. Дзесы-фырты сæ фæдыл асайд- 
той Троцкийы хъуыдытæ, æмæ сси уый фарсхæцæг. Уымæй йæ 
фæаххосджын кодтой, куы йæ æрцахстой, уæд дæр. 
- Ногиры колхозтæ аразын куы райдыдтой, уæд мах, 
троцкисттæ, - дзырдта мын уый, - тынг разæнгардæй 
архайдтам иу колхозæн дзы Троцкийы ном радтыныл. Фæлæ 
йæ сталинонтæ нæ бауагътой. Уæд мах æрхъуыды кодтам иу 
хин ми: Троцкий Лев хуынд æмæ йын йæ ном иронмæ раив- 
там Домбай. Иу колхозыл Домбайы ном сæвæрын нæ къухы 
бафтыд, фæлæ фæскомцæдисонтæ уайтагъд нæ сусæгдзинад 
бамбæрстой æмæ та йын йæ ном аивтой. Алчидæр кодта йæ 
кæнон, йæ фæнд тардта, йæхи политикæ уагъта царды. Уый 
охыл иутæ къуырцдзæвæнтæ æвæрдтой иннæтæн. Æмæ дзы чи 
фæуæлахиз, уый иннæты ахста, уымæн æмæ сæ хъыгдаргæ код- 
той. Мах дæр куы фæуæлахиз уыдаиккам, уæд нын иннæтæн 
æнæахсгæ нæ уыд - кусын нæ нæ бауагътаиккой. Афтæ домынц 
революцийы кæнонтæ. Цыбыр ныхасæй, æнаххосæй ахст нæ 
уыдтæн. 
Дзесты Куыдзæг ахæстоны цы хъизæмæрттæ бавзæрста, 
уыдон йæхæдæг тынг биноныг фæфыста. Уым дæр йæ 
адæймагдзинады сæрты никуы ахызт. Йæ зæрдæ адæммæ, ног 
цардмæ не схъæбæр, хæрамæй нæ байдзаг, йæ цæст фыддзинад 
никæмæн уарзта. Æрмæст «æнаххосæй ахст нæ уыдтæн» - уыцы 
ныхас зæгъынæн дæр лæгдзинад хъуыдис. Æмæ йæм ахæм зонд, 
хъару, уды фарн уыд. Ахæстонæй куы æрцыд, уæд дæр ыл йæхи 
331 

уымæн ничи атигъ кодта. Йæхиуыл нæ, фæлæ йæ ирон адæм, 
йæ Ирыстоныл уыдис йæ катай йæ фæстаг бонты онг дæр. 
65-АЗДЗЫДÆЙ - СÆНАЙЫ ЦЪУПМÆ 
1995 азы майы Цæгат Ирыстонæй æнæхъæн къорд схызт 
Зæххы къорийы бæрзонддæр хох Джомолунгмæйы (Эвересты) 
цъупмæ. Къордæн йæ разамонæг уыд зындгонд ирон альпи- 
нист Хæмыцаты Хъазыбег. Уый Кавказы хæхты бирæ бæрзонд 
цъуппытæм схызт. Уыд Памиры дæр. Уым йæ къордимæ цы 
лæгдзинад равдыста, ууыл бирæ ныхас цыд радио, телеуыны- 
над æмæ мыхуыры. Джомолунгмæмæ йæ балц рауад ноджы 
кадджындæр. Æмæ та дыккаг хатт дæр йæ ныфс бахаста. 
Ноджы стырдæр къордимæ. Æмæ йæ тæккæ цъуппыл æрсагътой 
Уæрæсейы Федерацийы, стæй Ирыстоны тырысатæ. 
Альпинизм Ирыстоны æвзонг спорт нæу. Нæ фыдæлтæ 
фылдæр хæхты цардысты æмæ-иу цуан кæнгæйæ цы хохы 
цъуппæй нæ ракастысты, цы цъитийыл нæ ахызтысты, ахæм нæ 
уыд. Фæлæ сын се сгуыхтдзинæдтæ, цы лæгдзинад-иу равдыс- 
той, уыдон се ’мхуызон цуанæттæ æмæ хистæртæй æндæр ничи 
зыдта. Сæ хорз нæмттæ дæр стæмтæй фæстæмæ сæ фæстагæттæн 
зындгонд дæр не сты. Уый хыгъд сæ къахвæндæгтæ архъан 
æрæппарæгау здыхстæй баззадысты хæхты фæхстыл, рæгътыл, 
кæм та æрбайсæфынц сæрсæфæны. Раздæр хорз цуанон уыд хорз 
альпинист дæр. Æмæ ахæм кадджын лæг уыд алы комы дæр. 
Ахæм уыд тменыхъæуккаг цуанон лæг Царахаты Тепсарыхъо 
дæр. Уый цуан кæнгæйæ амы зылды цынæ хох, ком басгæрста, 
ахæм нæ уыд. Ахызт-иу фæсхохмæ дæр. Уæды рæстæджы - XIX 
æнусы Кавказы зындгонд ахуыргонд географ, топограф Андрей 
Пастуховимæ та схызт Сæнайы (Хъазыбеджы) хохы цъупмæ 
æмæ йыл æрсагътой тырыса. 
Тепсарыхъойы амы зылды - Тменыхъæуы, Саниба, 
Хъæни, Майрæмыхъæуы, Дæргъæвсы æмæ иннæ хъæуты 
хорз цуанонæй зыдтой. Дис кодтой йæ цардыуагыл, йæ 
тых, йæ фæразондзинадыл. Æнцад бадын нæ зыдта. Æцæг 
иннæ хохæгтау уæззау куыстыл - фосдарыныл йæ рæстæг не 
332 

’рвыста... Боныцъæхтæй изæрдалынгтæм зылд хæхты, цуаны 
та-иу æхсæвæддæ дæр аззад. Сырды фыдæй рæдауæй хынцта 
йе ’мхъæуккæгты. Дзæбидыртыл цуангæнгæйæ дзы сыл ни- 
куы амардта, уый зæйц кæны, зæгъгæ, сын сæ сæгъты кодта 
хъахъхъæнгæ. 
Æрдз æмæ хъæддаг цæрæгойты бирæ уарзта Тепсарыхъо. 
Йæ бон-иу бирæ хатт аивгъуыдта сырдты фæдыл зилгæйæ, сæ 
митæм, сæ цардыуагмæ кæсгæйæ. Кæмыты хызтысты, зымæгон 
дон нуазынмæ кæдæмты цæуынц, сæ лæппынты куыд хъомыл 
кæнынц. Цымыдис уыд алцæмæ дæр. Хистæртæ-иу диссагæн 
дзуринагæн дзырдтой, дзæбидыртæ йын йæ хосы мæкъуылтæ 
хохы рагъыл куы бахордтой, уæд уыцы хабарыл маст нæ, фæлæ 
цинау кæй кодта, уый. 
Иуахæмы та цуангæнгæйæ бафтыд цæф дзæбидыры фæдыл, 
æмæ йæ уый бакодта Уæллаг Хъæрмæдоны тæвд суæрттæм. 
Уыдон хæл-хæл кодтой цъитийы бынæй. Сæ тæфæй цъитийы 
хуылфы сæвзæрд егъау лæгæт. Уым-иу зымæджы хъызтæй сæхи 
æмбæхстой хъæддаг цæрæгойтæ, цыдысты йæм дон нуазынмæ. 
Цæфтæн суæрттæ уыдысты æвдадзы хос. Уыцы æрдзон миниуæг 
цыдæрхуызы æнкъардтой сырдтæ æмæ-иу цæфæй, къуылыхæй 
сæ ных сарæзтой хъæрмæдæттæм. 
Ацы хатт дæр та рауад афтæ, фæлæ цæф сырды Тепса- 
рыхъо уæгъд нал суагъта æмæ сын сæ сусæгдзинад бафиппайдта, 
раргом æй кодта хъæубæстæн дæр. Уый цъитийы бынмæ ссыд 
зæхкъахæн дзаумæттимæ, цадгонд дзы сарæзта, къæйдуртæй 
дзы аууон бынæттæ самадта, æмæ йæм хæрджытыл, лæдзджыты 
æнцой ивылын райдыдтой рынчынтæ. Фæстæмæ та здæхтысты 
æнæ исты, æнæ искæй æххуысæй - дзæбæхæй, сæхи къæхтыл. 
Афтæ раргом сты низтæй Хъæрмæдоны дзæбæхгæнæн 
миниуджытæ, фæрæзтæ. Комбæстыл, ацы зылды хъæутыл 
тынгдæр айхъуыст цуанон лæг Царахаты Тепсарыхъойы хор- 
зы кой. Дзæуджыхъæуккаг ахуыргæнæг Тлаттаты Бимболат 
Сæнайы цъупмæ схизын куы сфæнд кодта, уæд æй 
авнæдызæрдыгæй æмбалæн дæр уымæн æрцагуырдта. Фæлæ 
333 

сыл Майлийы цъитийыл, Сæнайы цъупмæ хæстæг тынг схъы- 
зыд. Æмæ сæ бахъуыд фæстæмæ раздæхын. 
Андрей Пастухов дæр Сæнамæ йæ зын балцы æмбал куы 
бацагуырдта, уæд дæр Тменыхъæуæй йемæ ацæуын йæ ныфс 
æрмæстдæр Царахаты Тепсарыхъо бахаста. Ныфс бахаста уæм 
диссаг ма фæкæсæд. Уæд Царахы-фыртыл цыд 65 азы! Фæлæ 
йæ зæрдæйы арф æвæрд уыд, Тлатты-фыртимæ цы фæндагæй 
раздæхтысты, ууыл кæронмæ ацæуыны тырнындзинад. 
Майлийы цъитийыл ахизгæйæ, Бимболат йæ тырыса кæм 
æрсагъта, уырдыгæй фалæмæ сын уæлдай фæзындæр. Æртæ 
æмбалæй ма баззадысты, иннæтæ раздæхтысты, 65-аздзыд 
альпинистæн дæр йæ фындзы туг цæуын райдыдта. Пастухов 
æй йемæ нал уагъта, ам æрлæуу, зæгъгæ, фæлæ йæм Тепса- 
рыхъо нæ байхъуыста. Æмæ 1899 азы 29 июлы 16 сахатыл 
æртæйæ: Пастухов, Царахаты Тепсарыхъо æмæ Лапкин Сæнайы 
æппæты бæрзонддæр цъуппыл æрсагътой сæ тырыса. Зæгъынц, 
райдзаст бон, дам, ын фенæн уыд Дзæуджыхъæуæй биноклæй 
кæсгæйæ. 
Царахаты Тепсарыхъо кæд амард, уый бæрæг нæу. Цалдæр 
азы размæ газет «Социалистическая Осетия»-йы зындгонд 
ахуыргонд Хъуысаты Генри фыста: «Могила друга Пастухова 
Тепсарико Царахова давно потерялась. Но остались его добрые 
дела. И почему-то верится, что в Кармадоне поставят ему па- 
мятник, а спортсмены Северной Осетии сделают традицией 
соревнования в честь первого известного в истории осетина- 
альпиниста». Арæзт ницыма æрцыд, æмæ ацы дыууæ фæндоны 
ахъуыдыйаг сты абон дæр. Нæ хорз лæгты кады хъуыддæгтæ 
рохгæнинаг не сты. Уый нæ, фæлæ хæс у æфтауын ма сыл. 
ЗЫГЪУЫТАТЫ КУЫРМ БИБО 
Ирон литературæйы классик Къубалты Алыксандры 
«Æфхæрдты Хæсанæ» чи бакаст, уый, æвæццæгæн, кадæггæнæг 
куырм Бибойы фæлгонц йæ зæрдыл бадардтаид. Куырм Бибо 
æрымысгæ фæлгонц нæу. Уый уыд XX æнусы райдайæны. 
Ирыстоны зындгонд кадæггæнæг Зыгъуытаты Бибо. Къубалты 
334 

Алыксандр æмæ куырм Бибойæн цыртдзæвæк æвæрд æрцыд 
Дзæуджыхъæуы Аивæдты училищейы фарсмæ. Йæ автор -Ходы 
Никъала. Тугъанты Махарбег Зыгъуытаты Бибойы тыххæй 
фыссы афтæ: 
«Куырм Бибойæн уыд зæрдæмæисгæ зæлланггæнаг 
хъæлæс, заргæ та кодта йæ хъисын фæндыримæ. Фæндыры 
хъæд бынырдыгæй уыд даргъ хъилы хуызæн, æмæ-иу æй 
зæххы æрсагъта, фæндыры тæбæгъыл-æвæджиау егъау 
тымбылæгыл тыгъд уыд галы царм. Уый фæндыры зæл кодта 
тыхджындæр... 
Йæ репертуар ахæм хъæздыг æмæ æвидигæ уыд, æмæ адæмы 
йæ кадджытæй, зарджытæй, æмбисæндтæй, уыци-уыцитæй 
æмæ худæг зарджытæй, радзырдтæй хъæлдзæг дарын йæ бон 
уыд чындзæхсæвы къуырийы дæргъы... Фæсивæдæн æм уыд 
хъæлдзæг кæфтыты цæгъдтытæ; Нарты кадджытæ æмæ истори- 
он зарджытæ чи уарзта, уыдонæн - сæ мидисæй æмæ æвзагæй 
хъæздыг кадджытæ. Хъæбатырты фæмардыл... Æфхæрдты 
Хæсанæйы æмæ иннæты тыххæй æнкъард кадджытæм хъусæг 
адæмы рустыл-иу цæссыг лæдæрсын куы райдыдта, уæд-иу 
Бибо æвиппайды йæ цагъд фездæхта худæг зарджытæм... 
Æрхæндæг цæсгæмттыл-иу уайтагъд худæндзаст фæйнæрдæм 
анхъæвзта. Уыцы хъуыддаджы йæ хуыздæр æххуысгæнджытæ 
уыдысты «чындзытæ» - ирон уæлæдарæсы аив фæлыст 
куклатæ - «лæппутæ» æмæ «чызджытæ». Йе ’мбæлццон лæппу- 
иу куклаты равæрдта дæлгоммæ фæлдæхт егъау къусы сæр. 
Къусы фæрсты уыд лыстæг хуынчъытæ. Бибойы хъæлдзæг 
цагъдмæ-иу куклатæ æвиппайды кафын æмæ зарын райдыд- 
той. Сау цыллæ æндæхтæ йæ галиу къухы æнгуылдзтæй цы- 
дысты фæлдæхт егъау къусы бынмæ, уырдыгæй сæрмагонд хи 
æрхъуыдыгонд бастдзинæдты фæрцы къусы сагъд къæцæлтæм, 
уыдоныл та фидаргонд уыдысты куклатæ æмæ сæ афтæмæй 
змæлын кодта». 
335 

148-АЗДЗЫД ФЫД ÆМÆ 120-АЗДЗЫД ФЫРТ 
Ирон радиойы зарæггæнджыты ансамбль арæзт æрцыд 
1935 азы. Ансамблы коллектив концерттæ æвдыста бæрæгбæтты 
изæрты, зылд Цæгат Ирыстоны хъæутыл. «Иуахæмы - 1937 азы 
Хъобанмæ цæугæйæ мемæ айстон газет «Пролетарий Осетии»- 
йы (ныры «Северная Осетия») ног номыр, - дзырдта мын ан- 
самблы зарæггæнæг Санахъоты Алыксандр - кæсын дзы фыц- 
цаг фарсыл: «Бæрзонд хæххон хъæу Хъобаны цæрынц фыд æмæ 
фырт Татраты Иван æмæ Бола. Фыдыл цæуы 148 азы, фыртыл 
та - 120 азы». Æнæ фенгæ сын нæй, - загътон мæхицæн. 
Хъобаны концерт куы равдыстам, уæд ансамблы разамонæг 
Алыккаты Ахболатæн бамбарын кодтон мæ фæндон. Уый 
æнцонæй сразы. Æз, хъæуы кæм цæрынц, у ый базоныны тыххæй 
зæронд устыты къорды афарстон. «Уалæ уæлейы», - уæлхохмæ 
мын ацамыдта сæ иу. 
Уæлхох фæзмæ схæццæ стæм. Татраты кæрты баййæфтам 
дыууæ зæронды дæр. Фыд - ирон дзабырты, зæнгæйтты, 
куырæты, йæ сæрыл урс нымæтхуд. Йæ зачъеты ма зынд стæм 
сау хилтæ. Фырт урс-урсид боцъоджын, хъуынджын худы, урс 
цухъа йыл, йæ астæуыл æвзагджын æвзист рон баст, нывæфтыд 
хъамаимæ, йæ къæхтыл фæлмæн цырыхъытæ. 
Фынг нын ацæттæ кодтой. Мах дæр нæ хæссинæгтæ сис- 
там. Уæд æхца бирæ истам, æмæ нæм водкæ, коньяк, кæфы 
фыд, еугæф, фыдызгъæл, зæгъгæ, цы нæ уыди. Иван нын 
(æвæццæгæн, Уане кæнæ Вано хуынди æмæ уырыссаг газе- 
ты Иван фыст æрцыд) хистæрæн æрбадт. Мæнæн, нæхионæн, 
зæгъгæ, ирон арахъ æрцагуырдта. Диссаджы рæсугъд сидтытæ 
нын фæкодта, кадджытæ, таурæгътæ, Бæтæйы фыртты, Черме- 
ны хабæрттæ нын фæдзырдта. Стæй афтæ: «Уæле обкомы хицау 
Хъулаты Хъуыбады мæм арæх цыд. Æз ын цы кадджытæ æмæ 
таурæгътæ дзырдтон, уыдон фыста. Ныр ын нал радзурдзынæн. 
Нæ хæстæджыты лæппуйы нын æрцахстой, æмæ йæ нæ рауа- 
дзын кодта, хицауады ныхмæ, дам, дзырдта. Æз ын афтæ 
зæгъын: «Мах урс паддзахы фыдгой æргом куы кодтам, æмæ 
нæ куы ничи ахста, уæд сымах искæй æвзагæй лæджы куыд са- 
336 

фут?! Хуыцау уын нæй!?» Бадты фæстæ Татрайл кæрты хъазт 
сарæзтам. Фыд Иван дзы ахæм кæфтытæ æркодта æмæ... Нæ 
чызджыты нын-иу йæ разæй куы байста, йæ уæнгтæ-иу рог куы 
базмæлын кодта, уæд æм лæг кæсынæй не ’фсæст. 
- Уæд фырт Бола та цы куыста, йæ фыдæн уырдыг дæр не 
’рлæууыд? - фæрсын æй. 
- Уырдыгстæг? Уый цæмæн? Æз æппæты кæстæр уыдтæн. 
Бола йæ фыды цур не ’рбадт. Йæ хъамайы сæрыл хæцгæйæ нæ 
уæлхъус лæууыд. 
Гъе, фесæфæн дын макуы уа, ирон æгъдау, ирон æфсарм! Ды 
бахъахъхъæдтай ирон адæмы, дæ фæрцы нæм æнусты сæрты 
æрхæццæ сты нæ рæсугъд алайнаг - ариаг æвзаг, нæ аивад æмæ 
культурæ. 
НЫХАСÆЙ ЗÆРДÆ БАЛХÆНÆН ИС 
Цæгæраты Созырыхъо - куырттатаг куырыхон лæг, Арв- 
уациллайы хуызæн адæймаг бирæ хорз хъуыддæгтæ ныууагъ- 
та йæ фæстæ, зондамындтæ зæххы куысты, хæхбæсты царды 
уавæртæ фæхуыздæр кæныны æмæ æндæртæ. Ныр дæр ма йæ 
хорзы кой арæх ракæнынц, чи йæ зыдта, кæимæ æмбæлд, уы- 
дон. Фæлтæрæй-фæлтæрмæ цæуынц йæ бафæзминаг æгъдау, хи 
дарыны æмæ æрхъуыдыдзинады хабæрттæ. 
Иуахæмы та Созырыхъо Куырттаты комæй рараст 
чындзхæсджыты хистæрæй быдырмæ, Рассветы хъæумæ, 
Бирæгътæм. Чындзхæсджыты фысымтæ æгъдауæй æмæ 
цæттæйæ бæргæ рафæндараст кодтой, фæлæ фæндагыл, комæй 
нæма рахызтысты, афтæ сæ машинæ цыдæр кодта. Шофыр 
æмæ йыл йе ’ххуысгæнджытæ тухæн кæнын райдыдтой, фæлæ 
къæрттæй цъула не ’ппæрста. Сæ фыдæбон изæрмæ ахаста. 
Уыцы рæстæг абоны хуызæн нæ уыд: машинæтæ - стæм. Æндæр 
ссарæн нæ уыд. Æмæ чындзхæсджытæн сæ каст æрмæстдæр 
уымæ уыд. 
Машинæ куы скуыста, уæд чындзхæсджытæ сагъæс кæнын 
райдыдтой, тагъд æрталынг уыдзæн, æмæ талынгæй худинаг у 
искæй хæдзармæ чындзхæссæг цæуын. Уыдон нæм æнхъæлмæ 
337 ============== 
*22 

дæр нал кæсдзысты. Фæлтау иу лæджы арвитæм, бамбарын 
сын кæнæд нæ уавæр æмæ сын зæгъæд, райсом æрцæудзыстæм, 
зæгъгæ. 
Созырыхъо нæ, зæгъгæ, загъта: «Æз уæ хистæр дæн æмæ уын 
куыд дзурын, афтæ бакæнæм. Цæуæм чындзхæссæг! Фысымты 
мæ бар уадзут». 
Чындзхæсджытæй ма чидæртæ бахъуыр-хъуыр кодтой, 
фæлæ иууылдæр бабадтысты машинæйы. Хъæуы Бирæгъты 
хæдзары раз æрхызтысты. Созырыхъо - сæ разæй. Чызджы 
хæстæг - хиуæттæ, сыхæгтæ сæ размæ рацыдысты, сæ загъд, 
сæ хъæлæба сæ разæй рахастой. Чындзхæсджытæ сабырæй 
лæууынц. Фысымтæ куы фæсабыр сты, уæд Созырыхъо размæ 
рахызт. Арфæ сын ракодта, стæй афтæ: 
- Бауырнæд уæ, Куырттаты комæй æгъдауæй афоныл 
рацыдыстæм, фæлæ фæндагыл ахъуыды кодтам, Бирæгътæм 
цафон цæуын хъæуы, ууыл. 
Адæм фысымæй, чындзхæссæгæй уыцы-иу худт ныккодтой. 
Æмæ куы фенцадысты, уæд сæ фысымтæ зæрдæрайæ мидæмæ 
ахуыдтой. 
МАЙРÆМЫХЪУАТЫ ДЗАБОЙЫ ЗАРÆГ 
Æлборты Барысбийы æрмæджытæм гогсгæ 
Майрæмыхъуаты Дзабо райгуырд, бахъомыл æмæ слæг 
ис Хохы Дæргъæвсы. 1902 азы фæззæджы, сентябры, йæ 
фыдыфсымæр Сабан, йæ ’мхъæуккаг Гыдзыбеимæ сæ фысво- 
сы рæгъау хохæй ратардтой Мæздæджы быдыртæм зымæгон 
хизæнтæм. 
Фыййæуттæ сæ фосрæгъауимæ Цæлыччы быдырмæ куы 
æрхæццæ сты, уæд сфæнд кодтой ам сæ фосæн æмæ сæхицæн дæр 
сæ фæллад суадзын. Цæлыччы быдыртæ сты Хуымæллæджы 
дæле. 
х Хур нæма аныгуылд, афтæ дæрддзæфгомау сæ цæст æрхæцыд 
дыууадæс абырæгыл B9-35 абырæджы дæр сæ хуыдтой). Уы- 
дысты Назран æмæ Далаковойы цæрджытæй. Абырджыты 
æрдонджы разамонæг уыд уæды рæстæджы хъуыстгонд абырæг 
Хæныки. Бадт урс бæхыл. 
=============== 338 -"~ 

Абырджытæ сæм куыд æввахс кодтой, афтæ Дзабо дæр йæхи 
æрцæттæ, æрфидæрттæ кодта. Куы сæм æрбаввахс сты, уæд сæм 
дзуры: «Хуыцауы хатыр бакæнут, æввахсдæр мæм ма æрбацæут, 
уæхи дæр бабын кæндзыстут æмæ мæн дæр». 
Фыдгæнджытæ йæм нæ байхъуыстой. Æввахсæй-æввахсдæр 
æм куы кодтой, уæд Дзабо ныхъхъавыд сæ раздзог Хæныкимæ 
æмæ йæ йæ бæхæй раппæрста, амардта йæ уыцы-иу æхстæй. 
Дзабо ма ныхъхъæр кодта йе ’мбæлттæм: «Мæнæн ардыгæй 
фæцæуæн нал ис! Сымахæй исчи тагъд Хуымæллæгмæ фæфæдис 
уæд!». Фæлæ уыдон фæдисы бæсты сæ сæртæ бафснайдтой 
нартхоры хъæллæгъы. 
Дзабо зæххыл æрхуыссыд, йæ гилдзытæ йæ разы æркалдта 
æмæ хъазуатæй схæцыд абырджытимæ. Бирæты дзы фæцæфтæ 
кодта, амардта. 
Уыцы тохы рæстæг Зæронд Бæтæхъойыхъæуæй 
Хуымæллæджы куыроймæ ссынмæ Дзестелты Зауыр йæ 
бричкæйы æрбацæйласта нартхор æмæ мæнæу. Куыддæр топпы 
хъæртæ фехъуыста æмæ иунæджы сæфты уавæр федта, афтæ 
йæ бæхтæ æд бричкæ фæуагъта æмæ топпæй æхсын райды- 
дта абырджыты. Уый дæр дзы фæцæфтæ кодта æмæ амардта 
цалдæры. 
Дзабо æмæ Зауыр æхст фесты се ’ппæт гилдзытæ дæр æмæ 
хъæбатырæй фæмард сты æнæмбар хæсты. Абырджытæй ма 
удæгас чи баззад, уыдон сæ мæрдты бæхтыл баппæрстой æмæ 
лидзæг фесты, фос аскъæрынмæ сæ нал равдæлд. 
Майрæмыхъуаты Дзабо æмæ Дзестелты Зауыр абырджы- 
тимæ тохы æнæмбар хъазуаты стыр хъæбатырдзинад кæй рав- 
дыстой, уый тыххæй сыл Хъалæгаты Иналдыхъо тохы зарæг 
скодта. Баххуыс ын кодтой Токаты Гацо æмæ Бабыцо, Царахаты 
Хъайтыхъо, Дзуццаты Хъазмæхæмæт (Ламардонæй) æмæ Дзи- 
уы-фырт (Хохы Санибайæ). Уыцы зарæджы ис ахæм ныхæстæ: 
«Уæртæ, зæгъы, Санибайы мæ Иры кæсгон, - 
Дзабо бахъæр кæны: «Цæуылнæ мæ ныууадзут, - 
Æз нæ фегад кæндзынæн адзалы тыххæй мæ Иры цæсгом». 
Паддзахы фæндагыл æхсынæнтæ ныххостой, 
Дыууæ хорз æмгары Дзабо мæ Зауыр 
339 

Æфсымæртæ скодтой сæ адзалы фæндагыл». 
Зарæджы ныхас цæуы, сæ тохы зын сахат сæм фæдис кæй 
ничи фæзынд, ууыл дæр, стæй, Дзабо йæ хоты хъарджытæ кæй 
нал фехъусдзæн, ууыл. 
Дзабойы Дæргъæвсы цæрджытæ кадимæ баныгæдтой сæ 
уæлмæрды «Хоситы къуыбыр»-ы, фæсивæд ын сæвæрдтой 
æнæхъæн дурæй æмыр цыртдзæвæн, цыппæрдигъон æмæ 
цъупсæр. 
ФÆЦАРД 156 АЗЫ 
Дыууæ ирон зæронд лæджы Хъороты Агор æмæ Туаты Пи- 
дойы хуызджын къам ивгъуыд æнусы фæндзайæм азты рацыд 
æппæтцæдисон журнал «Огонек»-ы фыццаг фарсыл. Йæ бынмæ 
фыст уыдис: «Долгожители Осетии - Короев Агор и Туаев 
Пидо, Агор - современник Пушкина, Лермонтова, Коста, был 
личным поваром наместника Кавказа генерала Ермолова. 
Оба старца родились в Центральной Осетии, высоко в го- 
рах - в удивительно красивом и райском местечке Урстуалта, 
в селении Ерман. После странствий по России в преклонном 
возрасте вернулись на родину. С годами разница в возрасте 
C6 лет) стерлась и не мешает большой дружбе двух старцев. 
Они участвуют в общественных делах села и ущелья». 
Ацы дыууæ зæронд лæджы амардысты уыцы-иу аз 1957 азы. 
Агоры тыххæй Хуссар Ирыстоны газет «Советон Ирыстон» 
ныммыхуыр кодта некролог йæ къамимæ. Уым фыста: «Ацы аз 
2 июны йæ райгуырæн хъæу Ерманы амард Хъороты Питкæйы 
фырт Агор. Агор уыд Советон Цæдисы иууыл рагондæр 
адæймаг. Уый райгуырдис 1801 азы». 
Агорæн йæ мад æмæ фыд раджы амардысты, æмæ йæ 
æрыгонæй бахъуыд цардагур фæцæуын. Тифлисы куыддæртæй 
бахауд уырыссаг зынгæ инæлар, Кавказы уырыссаг æфсæдты 
сæйраг командæгæнæг Алексей Петры фырт Ермоловы 
хæринаггæнджытæм кусынмæ. Райдайæны уыд се ’ххуысгæнæг, 
стæй та - хæринаггæнæг. 
== 340 ^ 

Агор тынг арæхст хæринаг кæнынмæ, уæлдаййæр та - кавка- 
заг хæринæгтæм. Инæлармæ-иу уазджытæ куы уыд (æмæ уый 
та æнæуазæг стæм хатт йеддæмæ никуы уыдис), уæд-иу сын 
æппæлыд Агорæй: 
- Мæ хæринаггæнæджы хуызæн дунейы иу паддзахæн дæр 
нæ уыдзæн. Æрмæст уæ рагацау фæдзæхсын: йæ конд хæринаг 
куы хæрай, уæд-иу хæринагимæ уе ’нгуылдзтæ ма ахæрут. 
Ермолов куы амард, уæд Агор хæринагтæнæгæй кусын рай- 
дыдта уæды рæстæджы æндæр зындгонд адæймæгтæм. Æмæ 
уыдонимæ иумæ цы горæт æмæ бæстæйы нæ уыд, ахæм стæм 
баззад. Цард Петербурджы, Мæскуыйы, Италийы, Францы, 
Швейцарийы æмæ æндæр рæтты. Царды уылæнтæ йæ кæдæм 
нæ фæхастой!.. 
Фæстагмæ Райгуырæн бæстæмæ уарзондзинад фæуæлахиз 
Агорыл, æмæ æрцыд цæрынмæ йæ райгуырæн хъæумæ. Уыд 
куыстуарзаг, йæ ус Тамарæ дæр - афтæ. Кæрæдзи уарзгæйæ 
адджынæй фæцардысты, кæд бирæ хъуагдзинæдтæ æмæ æфхæрд 
æййæфтой, уæддæр. Тамарæ дзы амард афæдз раздæр. 
Йæ хъæуккаг æндæр зæхкусджытимæ иумæ Агор стыр 
цинимæ сæмбæлд Советон хицаудзинадыл. Хъæуы фæсивæдæн 
арæх дзырдта, раздæр фæллойгæнæг адæм куыд æвзæр цардыс- 
ты, æлдæрттæ æмæ паддзахы хъузæттæ сæ куыд æфхæрдтой, 
уый тыххæй. 
Агоры ном дардыл айхъуыст. Уый тыххæй фыстой Советон 
Цæдисы газеттæ, журналтæ, æвдыстой йæ кинойы, йæ фенынмæ 
цыдысты адæм дард рæттæй дæр, æрвыстой йæм фыстæджытæ. 
Суанг фæсарæнтæм дæр айхъуыст йæ ном. 
НОРВЕГИЙÆГТЫ РАГФЫДÆЛТÆ 
ИРÆТТÆ УЫДЫСТЫ? 
Ацы фарстайы фæдыл Савелий Кашницкий 2012 азы фев- 
ралы егъау уац «Последний тур Хейердала» ныммыхуыр код- 
та газет «Аргументы и факты»-йы. Уацæн ма ис дыууæ ахæм 
Дæлсæргонды. «Голубоглазые норвежцы - потомки кавказцев?» 
^мæ «Осетинские предки норвежцев». 
341 

Хъуыддаг та уый мидæг ис, æмæ горæт Азовы астæу ар- 
хеологон ракъахæнты ахуыргæндтæ ссардтой пæлæзы æртæ 
ронæргъæвæджы. Раст ахæмтæ дардтой астæуккаг æнусты 
цæрæг викингтæ - норвегийæгты рагфыдæлтæ. Уыцы ха- 
бар байхъуыст дунейы зындгонд норвегийаг ахуыргонд æмæ 
бæлццон Тур Хейердалмæ. Æмæ, зæгъгæ, уый нæ уыд, уæд 
ростоваг æмæ азоваг ахуыргæндтæ, чи зоны, ахæм хатдзæг 
скодаиккой: æвæццæгæн, мин азы размæ цыдæр хур - цыдæр 
къæвда викингты ардæм æрбахаста. Æмæ ууыл хъуыддаг 
ахицæн уыдаид. Фæлæ йæ Тур Хейердал ууыл нæ ныууагъта: 
Азовмæ сæрмагонд экспедици сарæзта дæс азы размæ. Уый уыд 
йæ фæстаг балц - 2002 азы амард. Цымыдис та йæ скодта, йæ 
скандинавиаг рагфыдæлты уидæгтæ кавказаг кæй сты, уый. 
Æмæ, куыд рабæрæг, афтæмæй викингты Азовы денджызы 
былгæрæттæм цы хур - цы къæвда не ’рбахаста, фæлæ сæхæдæг 
ардыгон уыдысты, ардыгæй афтыдысты Европæмæ, Норвегийы 
денджызы былгæрæттæм дæр. Уый уыдис нæ азнымады размæ 
æмæ нæ азнымады фыццæгæм æнусы заман. Уый раиртæстой 
ронæргъæвджыты æмæ ма ам цы æндæр дзаумæттæ ракъахтой, 
уыдон фæрцы. 
Ахæм ронæргъæвæнтæ ма ссардтой Канадæмæ æввахс сакъа- 
дах Ньюфаундледы. Æмæ уайтагъд скодтой ахæм хатдзæг: 
викингтæ Америчы уыдысты Колумбæй 400 азы раздæр. Горæт 
Азовы цы ронæргъæвæнтæ ссардтой, уыдон дæр, Тур Хейер- 
далы хъуыдымæ гæсгæ, ахуыргæндты ногæй хъуамæ æркæсын 
кæной историмæ. 
Ахæм хъуыдымæ Т. Хейердал æрцыд, бирæ историон æмæ 
археологон æрмæджытимæ куы базонгæ, уæд. Уæлдай тынгдæр 
йе ’ргом аздæхта ХИ-ХШ æнусты исландиаг историограф Снор- 
ри Стурлусоны куыстытæм. Уый фыссы Хуыцæутты знæм асты 
тыххæй. Цардысты Асгарды, иудадзыг хæцыдысты сæ сыхæгтæ 
вантимæ; куы сыл-иу адон фæуæлахиз сты, куы - уыдон. Сæ 
таурæгъон фæтæг уыд Один. Ромы импери сæ хъыгдарын куы 
байдыдта, уæд вантимæ баиу сты æмæ цæугæдон Танаисыл 
(Доныл) цæгаты ’рдæм сæхи айстой. 
342 

«Тур Хейердал всю историю Азова прочел в ином ключе: - 
фыссы С. Кашницкий, - Азов - это Ас-хов, где «ас» - самона- 
звание племени, «хов» - по-норвежски - «храм», «священное 
место». Очень близко имени священного города Асгард, где 
«гард» - по-норвежски «город». Гард иронау та у кæрт, æмæ иу 
кæртæй райдыдтой ирон хъæутæ, стæй горæттæ дæр. 
«Тур стал расспрашивать меня об асах,- зæгъы Ростовы 
университеты доцент Сергей Лукьяшко, - Я подтвердил: да, 
жил здесь такой народ, в русских летописях называемый оса- 
ми (предками осетин). Два поселения асов на восточном берегу 
Дона, по времени совпадающие с Асгардом, сегодня находятся 
на территории Азова». 
«Научно доказать свою гипотезу о викингах - асах он не 
успел, но одно то, что он допускал ее, говорит о нем как о че- 
ловеке широкого мышления, открытом новым идеям, чуждом 
теории национального превосходства», - зæгъы Азовы музейы 
дæсны кусæг, археолог Николай Фомичев уац «Последний тур 
Хейердала»-йы автор С.Кашницкийæн. 
2001 азы Тур Хейердал йæ рагон хæлар Юрий Сенкевичимæ 
ссыдысты Азовмæ. Археологон куыстытæ уæд райтынг сты 
Дзержинскийы уынджы, фæлæ сæ кæронмæ ахæццæ кæнын сæ 
дыууæйæн дæр нæ бантыст - цардæй фæхъуыдысты. 
ÆФСЫМÆРТЫ ÆНУСОН ФÆЛЛОЙ 
Фыссынад адæмты рухсмæ ракодта, кæрæдзийы хъæр сын 
бамбарын кодта. Фыссынад цы адæммæ нæй, уыдонæн фидæн 
нæй! Гъе уый зонгæйæ, алы адæмыхатт дæр тырныдта æмæ 
бæллыд йæ мадæлон æвзагыл фыссынады фæзындмæ. Зæгъынц, 
ирон адæмы фыдæлтæ алантæм, дам, уыд фыссынад. Фæлæ сæ 
Цæгат Кавказы тыгъд быдырты манголтæ цæгъдын куы рай- 
дыдтой, æмæ ма дзы чи аирвæзт, уыдон сæхи хæхты уазæг куы 
бакодтой, сæ сæр сæ кой куы сси, уæд сæ фыссынадыл нал уы- 
дысты æмæ йæ фесæфтой. 
Фæстæдæр та нæ разагъды лæгтæ арф ныхъхъуыды кодтой 
ирон æвзагæн фыссынад скæныныл. Æмæ нæм ирон дамгъуат 
343 

фæзынд гуырдзиаг фыссынады бындурыл. Уый фæстæ латинаг 
алфавиты дамгъæтæй пайда кæнын райдыдтам. Ирон адæмы 
цард 18 æнусæй фæстæмæ æнгом баст у уырысимæ, уæдæй 
нырмæ нын нæ куырыхон хистæртæ амонынц, Уæрæсеимæ ис 
нæ фидæн, зæгъгæ, æмæ нæ разагъды ахуыргæндтæ дæр нæ 
адæмы æргом аздæхтой уырысы ’рдæм. Уыдоны алфавиты бын- 
дурыл нæ ирон æвзагæн скодтой дамгъуат. Æмæ нæм тынгæй- 
тынгдæр кæны фыссынад йæ бирæ хуызты. 
Уырысмæ та фыссынад фæзынд славянаг фыссынады бын- 
дурыл. Славянаг фыссынад, куыд зонæм, афтæмæй скодтой 
æфсымæртæ Кирилл æмæ Мефоди. Уыдоны фарны хъуыддаг 
ирон адæммæ дæр æрбахæццæ. Се сконд алфавиты фыццаг 
дамгъæ А та рахуыдтой Æ. Уый амыдта дзырд Æз. 
Кирилл æмæ Мефоди славянтæн скодтой фыссынад. Æмæ 
æрмæст уыдонæн нæ, фæлæ, арфдæр куы ахъуыды кæнæм, 
уæд махæн - ирæттæн дæр. Уыдон цардысты фарæстæм 
æнусы грекъаг горæт Солунийы (ныр - Салоники). Уыдысты 
грекъæгтæ. Кирилл уыд кæстæр, Мефоди та - хистæр. Ацы 
нæмттæ сын сты аргъуыды нæмттæ. Кириллæн йе ’цæг ном уыд 
Константин, Мефодийæн бæрæг нæу. Райгуырдысты æмæ хъо- 
мыл кодтой бирæ бинонты æхсæн. Уыдысты кадджын грекъаг 
мыггагæй. Сæ фыд Лев нымад лæг уыд горæты цæрджыты 
æхсæн. Солуни (Салоники) ис Цæгат Гречъы. Сæ хæдфарсмæ та 
цардысты славянтæ. 
Константин (Кирилл) суанг авдаздзыдæй йæхимæ æркæсын 
кодта хистæрты. Йæ чиныг «Цард-цæрæнбон» нын куыд дзу- 
ры, афтæмæй федта, чи æрцæудзæн, ахæм фын: равзарын æй 
бахъуыд горæты чызджыты æхсæн йæхицæн цардæмбал. Æмæ 
уый бацамыдта æппæты рæсугъддæрмæ, йæ ном та уыд София. 
Ацы ном амоны куырыхон. Лæппуйы ахуыры ничи æййæфта: 
уыд зæрдæргъæвд, разæнгард, тырнаг. Цы-иу базыдта, уый йæ 
рох нæ кодта. Йæ зæрдыл уый бæрц бирæ хабæрттæ дардта, 
æмæ йыл адæм дис кодтой. 
Константины æвæджиау курдиаты кой айхъуыст дæрдтыл. 
Бахæццæ Константинополмæ, уырыс Царьград кæй хуыдтой, 
344 

уырдæм дæр, æмæ сæ дыууæ æфсымæрæй сæхимæ ахуыдтой 
ахуыр кæнынмæ. Ам йæ куырдиат тынгдæр райхæлд: архайдта 
алыхуызон олимпиадæты æмæ йæ разæй никæй уагъта. Зондæй 
йын бафсис нæ уыд. Базыдта бирæ æвзæгтыл дзурын. Уыд зо- 
нынджын, адæм æм цыдысты фæрсынмæ, дæснымæ цæуæгау, 
æмæ йæ фæсномыгæй хонын райдыдтой «Философ». Сæхимæ 
йæ хуыдтой алы рæттæй. Мефоди арæх балцыты цыд йæ Фило- 
соф æфсымæримæ. Æххуыс ын кодта йæ хъуыддæгты. Сæ хор- 
зы кой ныхъхъæр дæрдтыл. Фæлæ сæ æндæр адæмтæ уæддæр 
базыдтой æмæ абон дæр зындгонд сты, славянты фыссынадæн 
бындур кæй æрæвæрдтой, уый фæрцы. 
Æфсымæртæ схъомыл сты славянты фарсмæ. Зыдтой сын се 
’взаг æмæ, сæм фыссынад кæй нæ уыд, уый сæ бирæ хъуыддæгты 
кæй тыхсын кæны, ууыл сагъæс кодтой. Славянтæм фыссынад 
фæзына, ууыл архайдта аргъуан дæр, цæмæй сæ счырыстон 
кæна, уый тыххæй. Кирилл æмæ Мефоди та аргъуыд чырыс- 
тæттæ уыдысты. Æмæ уыцы хъуыддаг райстой сæхимæ. 
864 азы Константин Философ æмæ Мефоди æрбацыдысты 
славянаг бæстæ Моравимæ. Уым сыл æхсызгонæй сæмбæлды- 
сты. Уымæн æмæ сын семæ æрбахастой славянаг дамгъу- 
ат æмæ Евангели славянаг æвзагмæ тæлмацæй. Ам сæ нысан 
уыд, сæ фыдæбон адæмы зæрдæмæ фæцыд, славянаг æвзаджы 
æппæт мыртæ дæр дамгъæйæ равдыстой, уый сбæрæг кæнын. 
Æрбакодтой сæхимæ ахуырдзауты, амыдтой сын кæсын, 
фыссын, адæмимæ æмбæлдысты, ныхас кодтой семæ, сæ 
фиппаинæгтæй хатдзæгтæ кодтой, славянаг æвзагмæ тæлмац 
кодтой дины чингуытæ. 
Æфсымæртæ Моравийы фесты фондз азы. Философ уæззау 
низы ахæсты уыд æмæ йæ мæлæтæй 50 боны раздæр йæхиуыл 
аргъуаны саргъауын кодта. Уæд райста ном Кирилл. 869 азы 
куы амард, уæд ыл цыд 42 азы. Мефоди та амард 885 азы. 
Кирилл æмæ Мефоди сæ фыдæбонæй славянаг адæмтæн сæ 
талынг цард ныррухс кодтой. Уыцы рухсæй æрбакалд ирон 
адæммæ дæр. 
345 

ХОРЗÆН НÆЙ КÆРОН, СТÆЙ - МÆЛÆТ ДÆР 
Зæнджиаты Бæбу. Зæды хуызæн лæг æй хуыдтой. Йæ намысы 
сæрты никуы ахызт. Райгуырд 1869 азы Мызуры. Ирыстонæн, 
йæ уарзон ирон адæмæн бирæ хæрзты бацыд. Стыр хæларæй 
цард ирон интеллигенциимæ. Уæлдай хуыздæр кæрæдзи 
æмбæрстой Æмбалты Цоцкоимæ. Адæмы ’хсæн парахат код- 
той «Ирон фæндыр»-ы æрдхæрæны уацмыстæ, Къостайы 
фарн æфтыдтой рæзгæ фæсивæдыл. Сæ дыууæ дæр къæрцхъус 
уыдысты Къостайы царды уавæртæм, йе ’нæниздзинадмæ. 
Æххуыс ын кодтой. 
Бæбуйы рухс ном ирон адæмы фæлтæртæ æдзухдæр мысы- 
дысты æмæ мысдзысты æрмæст уымæй дæр æмæ уый руаджы 
баззадысты Алагиры аргъуаны Къостайы конд зæдты нывтæ, 
аргъуаны сæйраг агъуыст. Революцийы фæстæ, халын йеддæмæ 
аразын чи нæ зыдта, ахæм фыдтыхтæй сæ бахъахъхъæдта. «Цы 
хъавут! Уым Къостайы конд нывтæ ис! Нæхи Къостайы!»- 
загъд æмæ лæгъзтæйæ æмбарын кодта феррагонд дзыллæйы 
уылæнæн. Æмæ йæм байхъуыстой. 
Бæбу, Алагиры ирон æвзаг æмæ литературæйы ахуыргæ- 
нæгæй кусгæйæ, аргъуаны агъуысты сарæзта æрдззонæн му- 
зей. Равæрдта дзы Ирыстоны хъæддаг цæрæгойты, мæргъты 
быдыргътæ æмæ зайæгойты хуызтæ. Алкæй бынмæ дæр дзы 
фыст уыд йæ ном иронау æмæ уырыссагау. Стыр ахъаз кодта 
сывæллæтты æвзагзонынадæн. Уыимæ сæрмагондæй куыста 
цæрæгойты, мæргъты æмæ зайæгойты ирон нæмтты дзырдуатыл. 
Зæнджиайы-фырт фыста æмдзæвгæтæ, баснятæ, зæрдиагæй 
æмбырд кодта ирон адæмон сфæлдыстад. Аив тæлмац кодта 
уырыссаг фысджыты уацмыстæ, Л.Толстойы уацау «Хаджиму- 
рат» ирон æвзагмæ афтæ хорз раивта, æмæ абоны онг у ирон 
æвзагмæ аивадон уацмыстæ тæлмацгæнджыты ахуыргæнæн 
чиныг. Раст цыма ирон æвзагыл фыст æрцыд, афтæ рæсугъд 
æмæ фæлгонцджынæй йæ сдзурын кодта иронау. Змæлы дзы 
ирон дзырды фарн, тæлфы фæрæзджын æмæ аивæй, йæ æхцон 
мыртæй рæвдауы зæрдæ, æнкъарæнтæ. 
346 

Бæбуйы ном баст у Цъæйы фæлладуад*æн хæдзæртты 
арæзтадимæ дæр. Йæ мадырвадæлтæ цъæйаг уыдысты, æмæ 
хорз зыдта Цъæйы æвдадзы хостæ - чысылæй фæстæмæ дзы арæх 
уыд. Цæмæй Цъæйы æрдзыхъæд рынчынтæн сæ низимæ тохы 
исты ахъаз уа, у ый тыххæй сæрмагондæй æхца бакусынмæ ацыд 
Сыбырмæ. Фæстæмæ куы сыздæхт, уæд йæхи хардзæй сарæзта 
хъæдын хæдзæрттæ, балхæдта сынтæджытæ, хуыссæнтæ. Æмæ 
низæфхæрд адæмæн фадат фæци сæхи Цъæйы дзæбæх кæны- 
нæн. Хæринаг дæр сын лæвæрдтой Бæбуйы хардзæй. Уый нæ, 
фæлæ ма ирон æвзагмæ ратæлмац кодта, тархъæн низтæ куыд 
дзæбæх кæнгæ сты, уый амонæг чысыл чингуытæ. 
Зæнджиаты Бæбуйæн йæ зæрдæ рыст ирон адæмы рисыл, 
цин кодта йæ циныл, уыд рæстдзинады, уды сыгъдæгдзинады 
фидиуæг. Хорз æмæ æвзæр та кæдфæнды дæр ныхмæ æвæрд 
сты. Æмæ æвзæры уæлахиз хорзæн æдзухдæр мæлæт хæссы. 
Мæлæт ссардта Зæнджиаты Бæбу дæр, советон цардарæзты 
цыды æвзæртæ куы уæлахиз кодтой, уæд. 
ИРОН НЫВÆФТЫДТÆ - ЯПОНЫ 
Андиаты Теба æмæ йæ цардæмбал Фати Гаппон, сæ цот Баса, 
Регинæ, Светæ æмæ Татьянæ ирон адæмæн цы хæрзты бацы- 
дысты, уыдонæн æмбал нæй. Цот мад æмæ фыды туг, зонд 
æмæ курдиат рахастой. Тебайæ йæ цардæмбал Фати æмæ Баса 
цы Нарты кадджытæ æмæ ирон таурæгътæ ныффыстой, уы- 
дон иууылдæр абон дæр ма рухс нæ федтой. Уый, стæй Теба 
æмæ Фати алыхуызон дзаумæттыл цы нывæфтыдтæ кодтой, 
уыдонæй дæр Баса æмæ Регинæ хицæн чиныгæй æрмæст иу 
хай рауагътой. 
Чиныг «Осетинский орнамент» джиппы рацыд 1960 азы. 
Уый уыд ирон культурæйы стыр цау. Тынг ыл бацин кодтой 
ирон адæм æмæ æппæт аивадуарзджытæ. Йæ автортæ Андиаты 
Баса (Барис) æмæ Регинæмæ Японæй та ацы фыстæг æрбацыд. 
Мыхуыр æй кæнæм æнæхъæнæй. Кæмæ фыст уыд, уыдонæн, 
стæй махæн дæр цы æхсызгондзинад æрхаста, кæд сымахæн 
дæр, зынаргъ чиныгкæсджытæ, уый бæрц æхсызгон уаид. 
«Уважаемые м-р Андиев и м-с Андиева! 
347 

Прошу извинения за неожиданное письмо. Недавно мы пос- 
лали Вам книгу, написанную нами. Мы очень интересуемся 
культурой и орнаментом в СССР и занимаемся исследованиями 
и популяризацией их. 
Мистер Хасегава посетил Вашу страну дважды в 1957 г. и в 
1960 г. Мы с уважением относимся к развитию Вашей страны и 
сохранению древней традиционной культуры. 
Каждый месяц г-н Каневский, зав. отделом обменного фон- 
да библиотеки им. Ленина, высылает нам книги и журналы по 
изобразительному искусству, архитектуре и т.д. 
Среди этих книг Ваш «Осетинский орнамент» произвел на 
нас глубокое впечатление образцами рисунков в Осетии, ко- 
торые являются древнейшими в СССР. Япония также имеет 
древние традиции по видам изобразительного искусства. Это 
образцы искусства, содержащие прекрасный элемент для об- 
щего взаимопонимания и культурного обмена между двумя 
странами. 
Вы нам окажете любезность, если разрешите нам перевести 
Вашу трудоемкую работу «Осетинский орнамент» на японский 
язык полностью, издать ее в Японии. Нам будет очень приятно, 
если Вы представите Ваше предисловие к Японскому изданию 
и Ваши портреты. 
Мы благодарим Вас заранее за Ваше доброе сотрудничество. 
Искренне Ваши 
Г-н Шачиро Хасегава 
Г-жа Хисако Хасегава 
2-17, Онден, Шибуйа-ку 
Токио, Япония». 
Кæй зæгъын æй хъæуы, япойнæгтæн бар радтой, сæ курдиат 
сын сæххæст кодтой Баса æмæ Регинæ. Чиныг рацыд Японы, 
æмæ япойнæгтæ базонгæ сты ирон аивадон нывæфтыдимæ дæр. 
Уый фæстæ 1965 азы та Ирыстонмæ Японæй ссыд сæрмагонд 
делегаци нæ культурæ æмæ аивадимæ зонгæ кæнынмæ. Уый 
тыххæй фыстой Советон Цæдисы центрон газеттæ, дзырдтой 
радиойæ. 
348 

ИРОН НОМ - ТАЙМУРАЗ 
Йæ хорз ном адæймаг йæхæдæг кæны, - зæгъы ирон æмбисонд, 
фæлæ æвæрд номы рæсугъддзинад æмæ мидисмæ дæр тырны- 
дтой ирон адæм. Æмæ уый фæрцы равзæрдысты нæмттæ Фи- 
дар, Борæ, Цæра, Ацырухс, Рохсанæ, Зæринæ æмæ æндæртæ. 
Адонæн сæ мидис ирон æвзаджы руаджы æнцонæй рахатдзынæ. 
О, фæлæ иннæ ирон рæсугъд нæмттæ цы амонынц, суанг нæ 
нæртон нæмттæй дæр бирæтæ, уый раиртасыныл архайынц 
ахуыргæндтæ. Уыдоны куыстытæ кæсгæйæ адæймаджы йæхи 
æрфæнды иннæ нæмттыл дæр ныхъхъуыды кæнын. Уæлдайдæр 
сын, æнгæстæ æндæр адæмтæм куы фенынц, уæд. Зæгъæм, 
ирон адæм æхсызгонæй сæ фырттыл æвæрынц ном Таймураз. 
Уый æнгæс ном ис гуырдзымæ дæр - Теймураз. Суанг ма йæ 
æвæрдтой сæ паддзæхтæ дæр. Чи йæ кæмæй райста, стæй куыд 
растдæр у Таймураз æви Теймураз? 
Куыд зонæм, афтæмæй ирон адæм сты ирайнаг - ариаг 
знæмтæй. Уыдоны иумæйаг дины чиныг Авестæйы, стæй сæ 
адæмон сфæлдыстады ис таурæгъон Тахмурас. Уыцы номимæ 
баст сты бирæ хорздзинæдтæ, йæ адæмы самондджын кодта. 
Фæлæ йæ æнцад нæ уадзы фыдæхы бардуаг Ахриман. Тахму- 
рас схæцы Ахриманы æфсадимæ, се ’ртыццаг хай сын скуынæг 
кодтой, иннæты та уацары райстой. Уацары бахауд Ахриман 
йæхæдæг дæр æмæ, йе сæфт æрцæуы, уый куы банкъардта, уæд 
Тахмурасæн лæгъзтæ кæны: «Бынтон нæ ма ныццæгъд, æмæ 
адæм цы диссæгтæ нæ зонынц, уыдон дын бацамондзынæн». 
Тахмурас зондджын лæг уыд, фæлæ зондджын зондæй кæд 
бафсæст. Сразы ис Ахриманы фæндоныл, æмæ йын уый баца- 
мыдта фыссынад. Уый фæрцы базыдта бирæ диссæгтæ æмæ 
сæ амыдта адæмæн. Сахуыр сæ кодта фос æлвынын, хъуын 
æхсын æмæ йæ хурмæ хус кæнын.Уый фæстæ дзы тæбын æндах 
æлвисын. Æлвыстæй уæлæдарæсæн тынтæ æмæ сæ хæдзæрттæн 
гауызтæ уафын. 
Зондджын Тахмурас адæмæн бацамыдта фос сæрдыгон дза- 
джджын сæрвæтты хизын, зымæгмæ та сын холлæгтæ цæттæ 
кæнын. Йæ хъус тынг дардта цæрæгойтæм æмæ дзы адæмимæ 
349 

цæрынæн равзæрста куыдз æмæ гæдыйы. Тæхгæ мæргътæй 
æппæты тынгдæр йæ зæрдæмæ цыд уари, æмæ йæ сахуыр 
кодта, адæймаджы ныхас куыд æмбæрстаид, ууыл. Æмæ йæ 
адæм цуаны семæ кæнын райдыдтой. Тахмурасы зондæй адæм 
æрмахуыр скодтой кæрчыты. 
Гъе ахæм уыд Тахмурас. Адæмы зæрдæты æнустæм хорзæй 
баззад, йæ бирæ хорз хъуыддæгтæй йæхицæн ном скодта. 
Æмæ уыцы ном баззад ирон адæммæ дæр йæ хуыз хæрзчысыл 
аивгæйæ. Тахмурас - Таймураз. 
ФЫДÆЛТЫ КЪАХДЗОНЫГЪТÆ 
Удæгас адæймаг æдзухдæр цардæн фæрæз агуры. Ирыстоны 
хæхбæсты раздæр уыйбæрц бирæ адæм куыдтæ цардысты, цы 
амæлттæ кодтой, уыдоныл абон куы ахъуыды кæнæм, уæд нæ 
фыдæтæн иуæй тæригъæд фæкæнæм, иннæмæй сæ сæрыстыр 
вæййæм. Куыд фæрæзтой ахæм зындзинæдтæн! Нæ фаг код- 
та хуым зæхх, хосгæрст, сæрвæттæ, æмæ архайдтой хуымæн, 
хосгæрстæн, сæрвæттæн бæзгæ алы чысыл зæххы гæппæлæй 
дæр спайда кæныныл. Уый тыххæй хæхты фæхстыл фæсхох уа, 
кæнæ уæлвонг ран иу тъæпæн дæр зæридæй, зæрæстонæй нæ 
уагътой. Дард рæттæм цыдысты ныхстæры, сæ фос дзы дардтой 
æхсæвæдде, бæрзонд хуымзæххытыл, уалдзæг цæмæй сæ мит 
тагъддæр атадаид, уый тыххæй йыл уæле пырх кодтой фаджыс 
кæнæ мæр. Афтæмæй йæ хур тынгдæр æндæвдта, æмæ-иу мит 
тагъддæр атад. 
Хæхбæсты уæлдай зындæр фадæттæ уыд, зымæгон. Арф 
миты азмæлæн нæ уыд, æмæ уый тыххæй æрхъуыды кодтой 
къахкъæлæттæ. Дзоныгъæй ластой суг, холлаг æмæ æндæр 
уæзæгтæ, сыфцæй - хъæдтæ. Уæлвонг ран скъæттæм хъомтæм 
зилынмæ ныхстæры астæумæ миты цыдысты къахкъæлæттыл, 
фæстæмæ здæхтысты къахдзоныгътыл. Йæ иу нывы нын куыд 
аив æмæ хорз æвдисы нæ Иры стыр нывгæнæг Тугъанты Ма- 
харбег ныхстæронты фæстæмæ здæхгæйæ. Сæ боны тыхкуыс- 
ты фæллад цыдæр фæци. Чи кæй раййафа, чи фæраздæронæй 
сонт уырдыджы дзода митыл къахдзоныгътыл быргæйæ урсза- 
чъе лæгтæ базырджынтæ фестадысты æмæ фæтæхынц, царды 
цин фескъæфынц семæ сæ бинонтæм, сæ мæгуыр къæстæм. 
350 

СÆРГÆНДТÆ 
Чи стæм? Кæцæй стæм? 6 
Скифты хабæрттæ 11 
Анахарсис - авд куырыхондæр лæгтæй иу 43 
Нæртон диссæгтæ 52 
Хетæджы хабæрттæ 57 
Къостайы хабæрттæ 61 
Æмбисонды хабæрттæ 67 
Цæрæгойты æмбисæндтæ 191 
Бынæттимæ баст таурæгътæ 218 
Цардæй ист хъуыдытæ 245 
Афтæ цæмæн дзурæм 293 
Цымыдисаг хабæрттæ ирæтты тыххæй 306 
351 

Цгьойты Хазби 
ФЫДÆЛТЫ МÆСЫГ 
Авторская редакция 
Корректор - Фарниева Мадина 
Компьютерная верстка - Дзанагова Зарина 
Сдано в набор 18.03.2013 г. Подписано в печать 07.06.2013 г. 
Формат 62x90 1/16. Бумага офсетная 80 г/м. 
Гарнитура шрифта «Times New Roman». Печать офсетная. 
Уч. печ.л. 22. Уч.-изд.л. 20,46. Тир. 1000 экз. Заказ №336. 
Отпечатано в ОАО "Осетия-Полиграфсервис", 
Россия, 362015, Владикавказ, пр. Коста, 11. Тел.: (8672) 75-45-18. 


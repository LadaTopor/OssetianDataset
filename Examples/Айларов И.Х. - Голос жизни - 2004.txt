Айларты Измаил 
ЦАРПЫ КЬÆР 

Айларты 
Щ: 
Измаил 
:-*:ъ~\. 
У 
ЦАРПЫ НЫЕР 
æмдзæвгæтæ 
кадджытæ 
ш 
Дзæуджыхъæу 
2004 

84 Осет 
А-36 
Айларты И. 
А—36 Царды хъæр: Æмдзæвгæтæ, кадджы- 
тæ - Дзæуджыхъæу: Ир, 2004 - 239. 
Айларов И.Х. 
Голос жизни 
В сборннк вошли стихи, басни, легенды и по- 
эмы, написанные в разные годы. На фоне богатой, 
одухотворенной природы автор выражает в них 
сыновнюю любовь и привязанность к родному краю, 
родному очагу, к родному народу, прославляя сво- 
бодный труд честного человека, его лучшие мораль- 
ные и нравственные устои в любых жизненных ус- 
ловиях. 
Издание приурочено к 80-летию автора. 
84 Осет 
© Айларов И.Х., 2004 
© Дзиов Б.Г., оформление, 2004 
А4702500202-369 
М131(03)-04 
15ВЫ5-7534-0Ю7-6 
4 

Чиныг 
«Мады зæрдæ»-йæ. 
1977аз 
МАДЫ ЗÆРДÆ 
Хъарм цæссыгтæ аргæ-арын, 
Сагъæс: «Чызг æви лæппу уыдзæни?» — 
Багъæц!.. Сонт кæуын! — 
Куы фервæзид, тæхуды!.. 
Ног хорзæхмæ зæрдæ рисгæ худы... 
* * * 
Буц арфæтæ... Хъарм сойджын хæринаг... 
Авдæнбæттæн... Ноггуырд уæд цæринаг! 
Даргъ æхсæвты раст-бастæй — фынæфхæрд, 
Уазæг бафтыд, уæд — ирон фынгæвæрд... 
Ма йыл рацу хистæрты раз комдзог — 
Сабийæн фæстауæрц у йæ комдзаг... 
* * * 
Дурты тулын, дæтты райвылд кæмтты, 
Арвы нæрын, сонт дымгæтæ, уарын — 
Сты æнæнцой мады зæрдæ марæн... 
Рагъы сæрмæ хосгæрдæнты авдæн 
Чи фæхаста радыгай сæ авдæн?! 
Авдимæ æхсæвæй бонмæ рæзти, 
5 

Авдимæ фæцыд зæрдæйы хæрзты. 
Цоты амонд — райгуырæн уæзæгыл, 
Уырдыгæй фæпырх вæййынц фæндæгтыл. 
Хох дæр комы маст-тыхæн фæлдахын, — 
Стыр тæригъæд — мады зæрдæ скъахын. 
Царды хæстæ буц лæвæрттæй фидынц, — 
Мады зæрдæ — дун-дунеты фидыц. 

«э*#«* 
НОГАЗЫ АРФÆТÆ 
Ногбоны, уæд, сых æрæмбырд 
иу фæрныг хæдзармæ. 
Фæсивæд чызгæй, лæппуйæ 
бацыдысты хъазты. 
Бæркæдтæн хæрдæй, ныуæзтæй 
калд сæ хæрздæф цармæ, 
Цыма сæ нымдæй фæбарсти 
'хсæны куывдæн азтыл: 
Сæр, бæрзæй... Æртыдзыхæттæн — 
физонæг бæрз уæхстыл. 
Æртхурон егъау тæбæгъы 
Хурты Хурау райы. 
Уæливыхтæ царвæфсæстæй 
улæфынц сæ фæрстыл, 
Сивыры хæрзфых дзидзатæм 
комыдæттæ уайынц. 
Бæгæны, йæ мад амæла 
йе скæнæгæн, уастæн! 
Ногфæрсыгъдæй стыр къуыстилты 
сойдзæстытæй 'нхъизы. 
Бирæ бæркад, бирæ æгъдау — 
адæмы æркастæн, — 
Æфсинты фæлмæн цæстæнгас 
буц зæрдæтæм хизы... 

Хъазт фæсабыр, æмæ адæм 
рабадтысты фынгтыл. 
Урсбоцъо уæздан зæронд лæг 
уацамонгæ райста. 
Асхъаудта йæ даргъ зачъетæ, 
схæцыд рогдæр уæнгтыл, 
Цыма раст лæгæвзарæны 
йе 'хсаргард ысласта! 
Буц хистæрмæ се 'ргом здахынц 
бадæгæй, лæууæгæй. 
Физонæг — йæ галиу къухы, 
рахизы та — нуазæн: 
— Ноггуырд нæм æрбахызт хъазгæ 
Ногбоны уæзæгæй. 
Фæлæ уал кæнæм мах арфæ 
ивгъуыд Зæронд азæн. 
Бонзонгæ куысты фæллæйттæй 
бафыстам йæ хæстæ, — 
Загъта хистæр æмæ бадтыл 
дард хæтæнтау акаст.— 
Уадзы нын сæрты сæрæгас, 
сабырдзинад бæстæн, 
Æмæ йын йæхи бæркæдтæй 
ныр зæгъæм фæндаграст! 
Алы фæтк куыннæ и хъæуты, 
комбæстæм — æгъдæуттæ. 
Хорз æгъдау бæрцыл фынгæн дæр 
у йæ тых, йæ фидыц. 
Цас федтам цыты нысанæн 
галгусарт нывæндтæ, 
Фæлæ нæм лæггадæй дарддæр 
фынгæн аргъ нæ фидынц. 

Дзыллæты уæз арæх барстой 
стыр æмæ чысылæй, — 
Даргъ дугъæй та стыр лæвæрттæ 
хаста кады раззаг. 
Ахæм дуг ныл макуы скæнæд 
уазæгæй, фысымæй, 
Ис æгъдауæй 'нæгъдау куыд уæм, 
ис æвзагæй — 'нæвзаг! 
Уазджытæн, сæ амонд бирæ, 
рафæзмут мæ ныхас: 
Чи 'рлæууы бæрнон хъуыддагæй 
царды стыр фæндагыл, 
Уымæн ис фыдыкъонайыл 
хъарм уды сæрæгас, 
Æмæ уал фæсидæм раздæр 
мадæлон æвзагыл. 
Не скастæн дæр — не 'гъдау æмæ 
не 'ркастæн дæр — не 'взаг. 
Уыдонæй егъаудæр хæзна 
чи кæм зоны Иры? 
Дард фæндагыл дугъон бæхæн 
хъузон у ахъаззаг, — 
Дугъон та йæ хъузонимæ 
уаргъы бын дæр сиры. 
Дард бæлццонæн сыхбæсты фенд — 
йе 'хсызгон æфтиаг, 
Æмæ ныл нæ дард бæлццæттæ 
боны рухсау райæнт! 
Сабитæ уæнт ныййарджытæй 
рæстæгты фæндиаг, 
Фыдæхтæн сæ цæсты фиутæ 
хæрзты уындæй тайæнт! 

Удæй афтæ мачи зæгъæд: 
циу фæндаг, æмбал та?! — 
Лæг гыццыл æххуысы фыдæй 
сæрсæфæныл ризы. 
Дойнаг дур дæр дурты астæу 
агуры æмбæлттæ 
Æмæ стыр гæнах-фисыныл 
арвы рухсмæ схизы. 
Ис фыдæй æнæ фыд чи у, 
ис мадæй — æнæ мад, 
Ис хистæрæй 'нæсæрбосæй 
чи 'рвиты йæ бонтæ, 
Ис уындæй æнæфенд чи у, 
ис радæй — æнæрад, 
Уыдонæн куыд ис ысхонæн 
царды стыр фæдонтæ?! 
Бахизæд нæ дунейы фарн 
уыцы стыр бæллæхæй, 
Ис хистæртæй ривад куыд уæм, 
ис кæстæртæй — иунæг. 
Ногазы рæсугъд къæсæрыл 
чи ауади къахæй, 
Бинонтыл дæр уыдон тауынц 
удты хъарм хæрзиуæг. 
Чындзытæн — цæрæццаг гуырдтæ, 
æфсинтæн — сиæхстæ, 
Чындздзонтæ 'мæ усгуртæн та — 
уарзæттæ хæрзнымдæй. 
Ног азы фæут, мæ хуртæ, 
хъæубæстæй кæхц-хæстæ, 
'Нæбары дæттинагæй та 
баззайут æвыдæй! 

Искуы нæм ызнаджы къух кæд 
баххæссынмæ хъавы, 
Уæд лæгдзинад карды фындзыл 
иу æнус нæ хастам: 
Райгуырæн мах хуры хъарм — нæ, 
удты хъармæй тавы, 
Удты хъарм та 'взарæн азты 
туджы аргъæй райстам. 
Иу боны хæрд, иу бон дардæй 
лæг æнус нæ цæры, — 
Не 'гъдау æмæ не 'фсарм ысты 
даргъ фæндаджы 'вдисæн. 
Уыдон тыххæй алкæмæн дæр 
иу нуазæн æмбæлы, 
Æмæ-ма сæ иу бинонтау 
иузæрдæйæ сисæм! 
Сыхы номæй хъæумæ дзурынц, 
хъæуы номæй-коммæ, 
Кæмтты 'хсæн та хорз æгъдæуттæн 
не ссардзынæ арæн. 
Чи фæхъаза, чи фæзара 
ацы æхсæв бонмæ, 
Уыдоныл бæркадзæрдæйæ 
ацы 'ртхурон уарæм! 
1965 аз 

«з*#æ* 
ЗÆРОНДЫ КЪУХТÆ 
Кæсын зæронды бон мæ къухтæм, — 
Цыма сæ абон федтон æз! 
Æнцъылдтæ — адаргæ æрмкъухтау, 
Кæнынц фæллад уæхсчытыл уæз. 
Бынтонæр дис кæнын мæхиуыл, — 
Цыма кæйдæр сты, кæйдæр! 
Фæлмæн сæ авæрын мæ риуыл, 
Уæззау сæ адауын мæ сæр. 
Фæцыдтæн хæтæнты рыст къæхтæй, — 
Цы бæстыл нал æрхæцыд цæст. 
Фæлæ мæ армвæндаг нæ хæхтæй 
Бæркадджын быдыртæм æххæст. 
Дзæбуг, цæвæг æмæ хъæсдарæг, 
Дзывыр, æхсырф æмæ фæрæт 
Уыдысты адæмæн сæ дарæг — 
Мæ къухтыл дæр ныууагътой фæд. 
Хъæд-дурæй арæзтон хæдзæрттæ, 
Цы кæмтты не 'рхызтон мæ фос. 
Сæрдыгон халсар хастон кæмттæй, 
Зымæг та — хуссайраг цъæх хос. 
Мæ хуымгæнд никуы сси зæрæстон: 
Йæ фаджыс — митвæндагыл ласт. 
Æлутон ехсы фындзæй 'взæрстон, 
Мæ хортæ — дзагæфсирæй карст. 
12 

Мæ къухтæ над гæрзау — уырынгтæ, 
Фæлæ куыствæлладæй — сыгъдæг. 
Æфсондзы нымæткъуы тæбынгтау — 
Æлвæст, гæрзарм æмæ дæрзæг. 
Æмæ ныр райгæ ут уæ куыстæй, 
Фæлæ уæ бузныг дæн — цæмæй?! — 
Фæхастат сидзæрты æдыхстæй, 
Сæ фынгыл давæггаг хор нæй. 
Мæнгардæй никуы сластат хъама, 
Нæ ныккалдтат рæстагæй туг. 
Нымд фæллойæ фæкодтат «а-ма», 
Æмæ уæ хуртæм систа дуг. 
Кæсут!.. Зæронд ысты мæ къухтæ, 
Фæлæ куыствæлладæй — сыгъдæг. 
Нæ дардтон тинтычъи æрмкъухтæ, — 
Цæмæн уа агъуды бын лæг?! 
1973 аз 

*Э*#*Е* 
СУСÆГ УАРЗОНДЗИНАД 
Уарзондзинад, базырджын дæ, базырджын... 
Стахтæ, уæд цы бæрзæндтæм нæ фæлварыс! 
Цард, мæ хуртæ, вазыгджын у, вазыгджын: 
Кæм — æнцой, кæм та — уæззау тыхæвзарæн. 
Де 'взонг зæрдæ, чи зоны, кæд фехсайдта, — 
Сонт бæллиц кæд акодта фыццаг къахдзæф?! 
Йе 'нкъарæнтæ авд хатты кæй нæ сайдтой, 
Уый уыди æнæрæвдыд, æнæуайдзæф. 
Кæд дæ монцтæ райдыдтой фæлмæн байæ, 
Уæд нæ зоныс удты хъынцъым — уарзты ад. 
Даргъ уынгты дæу агуырдтон дæ къабайæ, 
Тетрæдты 'хсæн федтаин дæ тетрад. 
Дойныйæн дæ доны къусау райстаин, 
Дидинæгæй зæрстаин дæ фæндæгтæ. 
Афæдзыл дæ комы-комдзаг уæрстаин, 
Мин хатты дзы уагътаин мæ мондæгтæ. 
Фæлæ бонтæ къулбæрзæйæ уадысты, 
Тигъæй тигъмæ агуырдтон нымд цæстæнгас. 
Сусæгæй нæ зæрдæтæ фæрадысты, 
Æмæ не 'хсæн не 'рцыди æргом ныхас. 
1974 аз 
14 

«Э*#*Е* 
ЧЫЗГАЙЫ ЗАРÆГ 
Арæзт у адæмон сфæлдыстады бындурыл. 
Зарыдысты йæ хосгæрдæнты хæсндар хос- 
дзæуттæ кæм хибæрттæй кæрдгæйæ, кæм 
та иумæ зиуты. Къахы айст, цæнгты змæлд 
æмæ цæвджыты 'хситтимæ æхсызгонæй 
хъуыстысты зарæджы зæлтæ уыгæрдæныл. 
Зарыди раззаг хосдзау-хæсндар, хъырныдтой 
йын ныллæг хъæлæсæй иннæтæ. 
Уæддæр, чызгай, 
Ме 'взонджы бонты цы уыдтæн, ой! 
Судзгæ катай, — 
Æдзух дæ уындмæ бæллыдтæн, ой! 
Рог къахдзæфтæй 
Мæ бадзурынмæ — дæ рахызт, ой! 
Буц уайдзæфтæй — 
Дæ бафхæрд æмæ дæ ралгъыст, ой! 
Чызджыты 'хсæн 
Бæрæг ирддæр — дæ къаба, ой! 
Уды тыхсæн, 
Адджын митæ, хъæлæба, ой! 
Авæр та мын 
Цыхцыры раз уæ дурын, ой! 
Сонты бæллын — 
Мидбылхудгæ дæ дзурын, ой! 
15 

Нал дæ фæрсын, — 
Сихорæн нын цы схастай, ой! 
Хуры гуыдын, — 
Арвырдын æм куы сластай, ой! 
Ногкарст уисыл — 
Хураууоны æртæхтæ, ой! 
Хæсны 'мбисыл — 
Сургæ-исгæ бæллæхтæ, ой! 
Хъæдын къусы — 
Ныр дæ кухæй дзыхы дон, ой! 
Чи нæм хъусы, — 
Алæууæм-ма ныхæргом, ой! 
Авд азы дæ 
Æз мæ удау цы уарзтон, ой! 
Райгонд зæрдæ 
Сусæг цинтæй фæхастон, ой! 
О, хæдæгай! 
Худисыны — æрыскъæф, ой! 
Уым дæ, чызгай, 
Хъазгæ-худгæ æрыскъæф, ой! 
— Нæ, нæ, мæ бон, — 
Мады зæрдæ нæ комы, ой! 
Фыды тæрхон 
Сонты монцæн цы зоны, ой?! 
Нæ, нæ, лæппу, 
Ма мын бакал мæ хъалбон, ой! 
Удæй тæппуд 
Сафы йе 'ууæнк æнафон, ой! 

Не ссивинаг, 
Дзагæфсирæй — нæ хуымтæ, ой! 
Фæсмы мийаг, 
Рыг, æнæфснайд — нæ къуымтæ, ой! 
Байдау фæлтау 
Рацъон дурæй дæ цæвæг, ой! 
Цард нæу аргъау, — 
Хъуыддæгты сæр — бæрц фæззæг, ой, 
— Уæдæ , мæ бон, 
Де 'гъдау æмæ дæхæдæг, ой! 
Разы — фæндон, 
Минæвар та — хæрзгæнæг, ой! 
1971 аз 

*э*#«* 
КУРЫН!.. 
Сфæлынд дидинæгæй фæзтæ, — 
Рог гæлæбутæн сæ фæстæ 
Æз бæгъæмвадæй куыд уайон. 
Сараз хæхты уддзæф хъæдтæм, 
Кæмттыл — уазал цъитидæттæ, 
Æмæ сыл цæргæсау район. 
Суадоны цыхцырæй уарзын 
Æз хъæдынкъусæй нуазын, — 
Бауадз мæ гыццыл йæ цуры! 
Цымæ бонрæфты æнтæфы 
Райгæ дурты 'хсæн куыд тæлфы, 
Æрдзы диссæгтæй цы дзуры?! 
Авæр мæ дæлгоммæ нæууыл, 
Æмæ афæлгæсон хъæуыл: 
Фенон райсомы цъæх фæздæг, 
Хурныгуылды буц зылдтытæ, 
Уарзон сыхбæсты хуындтытæ, — 
Фесты зæрдæмæ уæнгхæстæг. 
Бауадз мæ нæ зæхмæ хъусын, — 
Уый мæ сахуыр кодта кусын. 
Ме 'внæлдмæ хъырныдтой кæмттæ. 
Хур-иу мыл ыскасти рæгътыл, 
Хурныгуылдмæ хаттæн хæхтыл, 
Бадтæн æрдзимæ тæрхæтты. 
1974 азы 
18 

«э*#«* 
О МÆ НЫЙЙАРÆГ, МÆ МАД!.. 
О мæ ныййарæг, мæ мад!.. 
Ме схæссæг, мæ рæвдыд! 
О мæ цин æмæ мæ рад, 
Худгæ 'нгас, фæлмæндзырд. 
Ды дæ зæрдæсæрыл мæн 
Фараст мæйы хастай, 
Хъæдын авдæны фæлмæн 
Сау лæппуйы бастай. 
Æмæ мады 'хсырæй фаг 
Цал азы фæдадтон! 
Кæд фыдуаг уыдтæн, фыдуаг, 
Удхарæй дæ мардтон?! 
Бон — кæстæр чындзы фæлмæст, 
Даргъ æхсæвты — 'гъуыссæг. 
Уайсæст сагъæсты — æмбæхст 
Царды тыхст æнтъыснæг. 
Цы — дæллаг галау дæ куыст, 
Не 'хсырфæй — хуымгæрдæг, 
Цы — дæ фæсасынк æмпъызт, 
Тынуафæг—тынуæрдæг!.. 
Доны къусæй дæр зын у 
Бафидын дæ хæрзтæ... 
Уайы къулбæрзæй лæппу 
Абон дæр дæ фæстæ!.. 
1974 аз 

.♦ 
ТЫНДЗЫН ХЪÆМÆ 
Лæгæн куынæ уа йе 'ккой уаргъ, 
Уæд ницы у йæ царды даргъ! 
Цæрыс, уæд адæмы тыххæй — 
Æууæнкæй, намысæй, тыхæй. 
У царды уаг 
Æдзух фæндаг, — 
Тындзын хъæмæ. 
Фæндаджы рыст æмæ фæллад 
Хæдзары фелвасдзæни мад. 
Куыннæ уа бинонты 'хсæн хъарм, — 
Фæлмæн цæстæнгас æмæ арм! 
Зæрдæйы рухс — 
Къуымæлы къус. 
Тындзын хъæмæ! 
Вæййы кæд хæрзтимæ дæ кой, 
Уæд де скаст бинонтæн — фæллой. 
Фæдæ хæдзармæ хæссынхъом — 
Ис де 'ккой чингуыты æргъом. 
Дæ къахы фæд — 
Хæрзудыхъæд. 
Тындзыс хъæмæ! 

Бæркæдтæ хынцæг у фæззæг, — 
Кæлы нæ комбæстæй фæздæг. 
Рæудымгæ хусысмаг хæссы, 
Чындздзон чызг фæндагмæ кæсы. 
Йæ цин, йæ цæст — 
Дæу фенд æрмæст. 
Тындзыс хъæмæ. 
Нæ сыхы райгуырди лæппу! — 
Мæ сæр дзы никуы хъуыд æппын? 
Фæрнæй мын бахæрат уæ тых, — 
Кæнынц кæстæриуæг нæ сых! 
Фæйлауы арт, — 
Къæрццæмдзæгъд, зард! 
Тындзын хъæмæ... 
1971 аз 

«э*#«* 
МÆФÆНДАГ 
Цы мæ фæрсут, уæ хорзæхæй, 
Чердæм цæуын, цы хъуыддагæн?— 
Мæ балцы сæр — нæ хохзæххæй 
Рæстагурæг лæгмыггагæн. 
Бæгьнæг æмæ бæгьæмвадæй 
Фыдбын кæмтты — мæ сонт фæдтæ. 
Цы уын зæгъон мæ фæндагæй?— 
Гуыргъахъ æмæ хуыры цæндтæ. 
Кæм хуссайраг налат калмау 
Чыслæбырды æрбайсæфы, 
Кæм донгæрон дæрзæг армау 
Йæ фадгуытæ рог асæрфы. 
Куы айнæгæй уæд айнæгмæ 
Ыстонг куыдзау æрысмуды, 
Куы рувасау йæ дымæгмæ 
Дæргъ гакъæтты рог бахуды. 
Кæм хохы сæр рæдзæ-мæдзæ 
Дзæбидырау уый байдайы. 
Кæм арф кæмтты къæдзтæ-мæдзтæй 
Тæргæбæхау цырд ауайы. 
Кæм зад хуымты чындздзон чызгау 
Куы алæууы, куы фестъæлфы. 
Кæм рагъы сæр фыййау-лæгау 
Йæ нымæтыл æрулæфы. 
Мæ бæрзлæдзæг — хæхбæсты конд, 
Хъæбæрхорæй — мæ фæндаггаг. 
Мæ цардамонд — цыбæлы зонд, — 
Рæстагдæртæн цыты аккаг. 
1962 аз 
22 

*Э*#*Е* 
КУЫДЗ РÆЙЫ... 
Дзурыс, уæд — бæлвырд хъуыддагыл. 
Хъæды кæрон къахвæндагыл, 
Цыма схъæрæй тарст, 
Хус къæцæл фæсаст. 
Куыдз рæйы... 
Хъæу æрфынæй... Дымгæ ссары 
Доны хæкъуырцц салд тæссары, 
Дзоныгъты къæс-къæс, 
Цæд-галтыл «æст-æст». 
Куыдз рæйы... 
Тых тыхыл æмриу æмбæлы, 
Уæд дæ зæрдæ дар æмбалыл. 
Хус бæрзын лæдзæг — 
Бахъуыды бон лæг. 
Куыдз рæйы... 
Кæд мæйдар æхсæвы арæн 
. Ис кæйдæр уæзæгыл дуарæн, 
Уæд бæрæг фысым 
Ссардзынæ ды уым? 
Куыдз рæйы... 
Скув Хуыцаумæ, дзур æгъдауыл, 
Иугæр знагмæ хизыс кауыл. 
Иу сæр у æмвæнд, — 
Хус гæрзтыл æууæнд! 
Куыдз рæйы... 
1973 аз 
23 

о*фæ* 
ФÆДЗÆХСТ 
Иу хатт цæуыс ацы къахвæндагыл 
Æмæ йыл дæ уды фæд ныууадз! 
Цъусдуг абад æфцæджы уæрагыл 
Æмæ дзы дæ хидвæллад ысуадз. 
Комы сæрæй комы бынмæ акæс, — 
Амбырд кодта къахвæндæгтæ хъæу. 
Дæу хæссы æвæд рындзтыл дæ сагъæс, 
Æмæ дын фыдыкъона — фæхъхъау! 
Суагътай дзы хъæдын къусæй дæ дойны, 
Бахордтай дзы цæхх æмæ кæрдзын 
Æмæ схызтæ æфцæгмæ æмбойны, — 
Рохстæй баззад арф комы дæ зын. 
Хæрды фæстæ ирхæфсæн уырдгуыты 
Рог ныдзæвдæй тынгдæр цуды къах. 
Тутыры гуырд сау зыгъар уæнгуытыл 
Хинымæры хъугæмттæ фæлдах. 
Бæхбæттæны саргъæвæрдæй — байраг, 
Уаты ауыгъд ифтыгъдæй — гæрзтæ. 
Рагъæныл — дæ басылыхъ æд уæйлаг, 
Разæй та дын — аргъæутты бæстæ. 
Мусты — наййаг дзагхоры уыгæстæ, 
Уалдзæджы цъæх — фæззæджы бæркад. 
Хохаг хъæутæ фаззæттау — æнгæстæ, 
Бацæуæгæн — алыхуыз лæггад. 
24 

Знаджы номæй рахæсдзынæ уайдзæф, 
Бафтдзæни дыл хойраджы фыдæх. 
Бакодтай рæстаудæны къахдзæф, — 
Никуы дын æй ферох кæндзæн зæхх. 
Кады сæрæн уазæгуаты бацу, 
Фæлæ ма 'лхæн цæхх æмæ кæрдзын. 
Уазæгæн ирон хъæу зæгъы «'гас цу», 
Знаг та дзы хæддзуйæ у хæрдджын. 
1972 аз 

о*#«* 
ЗÆГЬ-МА! 
Схызтæ хæхтæм, федтай хъæд, 
Хастай уаргъ къæвдабон? 
Ногуард миты 'ргæвстай фæд, 
Рагъмæ дыл æрбабон? 
Сусæны ныккарстай хуым — 
Бинонтæн зымæгваг? 
Уыд дæ дзагуæрдон æрхъуын, 
Дуртулæн — дæ фæндаг? 
Зæйы бынæй къахтай хос 
Бонтæ 'мæ æхсæвтæ? 
Стонгæй дын лæбурдтой фос 
Бирæгътау дæ фæрстæм?! 
Авд азы дæуæн нæ уыд 
Чызджыты 'хсæн уарзон, 
Уæд кæцæй равзæрд рæвдыд — 
Судзгæ уарзтæн фаззон?! 
Лæг йæ сæрыл хæссы худ, 
Дзабыртæ та — къæхтыл. 
Ирд агъуды ис мæнг уд, — 
Хур æрттивы хæхтыл. 
Ды зæронды бонмæ цæр 
Райгондæй, дзæбæхæй, 
Фæлæ макуы зæгъ: «Хуыздæр 
Ис, мæ фыд, дæ зæххæй». 
Уый йæ игæрæй фыдæх 
Даргъ æнусты марзта 
Æмæ кадавар нымд зæхх 
Хохаг хуымтæм хаста. 
1972 аз 

«9*#*Е* 
Урсытæ куы фæзына дæ сæры, 
Рæстæг дыл куы ныууадза йæ фæд, — 
Иу дæр нæ æнусты 'мбай нæ цæры, — 
Уæд æркæн дæ фидæныл дæр мæт!.. 
Царды фæндаг ма нымайæм бонтæй, — 
Барæгæн ис дугъты фæстæ аргъ. 
Æфцæгыл нæ хидкалæн фæсонтæй 
Цал хатты æрæвæрдтам нæ уаргъ?! 
Сары тых лæгæвзарæн фæдисты 
Цал хаттæн нæ бакодтам æвгъау?! 
Стыр хъуыддæгты стыр бæллиц куы сисы, 
Уæд цы хъæуы базæронд лæгау!.. 
1961 аз 
27 

«Э*#*Е* 
МÆАДÆМ 
Мæ адæм у сæдæбæстон, 
Сæдæхъусон, сæдæцæстон. 
Цы сæ зæгъдзынæ ды? 
Æхсæны хаст — нæ сидзæртæ, 
Хъæузиутæй карст— уыгæрдæнтæ. 
Цы сæ зæгъдзынæ ды? 
Хæхбæсты фарн — фынгты æвæрд, 
Зæрдæты хъарм — кæрдзыны хæрд. 
Цы нæ зæгъдзынæ ды? 
Сылгоймагæн йæ кæлмæрзæн — 
Фыдракæндты тыхæмбæрзæн. 
Цы дзы зæгъдзынæ ды? 
Йæ алы змæлд у алы 'гъдау, 
Æууæнчы хæлд — цыфыддæр фау. 
Цы ма зæгъдзынæ ды? 
Сæрбахъуыды — хæстæгарæх, 
Нæ тæхуды — нæ фыдызæхх. 
Цы ма зæгъдзынæ ды? 
Мæ адæм у сæдæкуыстон, 
Сæдæныфсон, сæдæрыстон. 
Цы сæ зæгъдзынæ ды?! 
1971 аз 

«ЖДОЕ» 
НÆЙ НЫФСХАСТÆН АРГЪ 
Адæймагæн у йæ фæндаг 
Рухс бæллицтæй даргъ. 
Хохмæ никуы схызт нæуæндаг, — 
Нæй ныфсхастæн аргь. 
Худ лæджы сæрæн — йæ фидыц, 
Астæуæн та — рон. 
Бартæ стыр бæрзæндтæм сидынц, 
Рындзтыл райы бон. 
Дард фæндагыл тæрс æгадæй, 
Цауты 'вдисæн — зæхх. 
Амондджын цæгъды фæлладæй 
Зад хуымты æртæх. 
Стахт дæрддзæст цæргæс нæ сæрты, — 
Бонмæ сиды цард. 
Рындзтыл фæд хъайтар æгæрды, 
Арвмæ схизы зард. 
1971 аз 

*э*#*е* 
КУСÆГÆН - ÆНЦОЙ 
Сывæллон æрхуыссыд уаты, 
Мидфынæймæ не змæлд хаты: 
Худын, хъæр, фыдгой, — 
Уый хъæуы æнцой! 
У фæллой кæсын, фыссын дæр. 
Ахуыр — куыстытæн сæ зындæр. 
Ма кæн хъæр, фыдгой, — 
Кусæгæн — æнцой! 
Сонт хъæртæн æхца нæ фидынц. 
Ас лæгæн æгъдау — йæ фидыц. 
Хорз хъуыддæгтæн — бар, 
Æмæ кар æмбар. 
Æвзаг зондæн кæны уисæн. 
Рог ныхас — мæнгуды 'вдисæн. 
Хус куысыфтæг-сæр 
Тынгдæр кæны хъæр. 
Æмæ — сабыр, сабыр, сабыр! 
Кæд æфсарм дæ уæнгты ис, 
Ма хъæр кæн кæйдæр дæлбазыр, 
Бамбар адæймаджы рис! 
1972 аз 
30 

«э*#«* 
НÆ УАРЗЫН ÆЗ 
Нæ уарзын æз сывæллоны зондаби, 
Зæронд лæджы æррабын, 
Ныййарæджы æнæгъдау, 
Чындздзон чызджы æнæфау, 
Мæ кæстæрты къæбæда, 
Мæ хистæрты дзæнгæда. 
Нæ уарзын æз мæнг ныхасыл æфтауын, 
Рæстаг лæджы тых фауын. 
Рæстаг лæгимæ стонгæй дæр — хæрдджын, 
Козбау лæгимæ куывды дæр — мæрдджын. 
Сывæллоны хъæзтытæ — 
Къуыхцытæ 'мæ тæстытæ. 
Зæронд лæгæн йæ арфæ — 
Æгъдау æмæ уынаффæ. 
Лæгæн у хорз 
Йæ кæцыфæнды кары 
Хи уæрдонæй зарын. 
1972 аз 
31 

«э*#«* 
ЗÆРОНДÆН, ДАМ... 
Йæ мад кæмæн амæла, 
Дæ мады мард уымæн зæгъ... 
Æмбисонд 
Зæронд та, дам, цы фæкæны йæ цардæй? — 
Йæ цæуæтæн сæ зæнæг дæр — егъæуттæ! 
Зæронды балц куы райдайа, куы, дардæй, 
Уæд ын хъæуы цыты аккаг æгъдæуттæ. 
Зæрондæн, дам, хуыздæр вæййы йæ мæлæт, 
Æмæ йæ низыл нал фæкæнæм сагъæс. 
Фæлæуу, мæ хур, фæхъомыл уой дæ зæнæг, 
Гъестæй дæхимæ уыдон цæстæй бакæс! 
Зæрондæн,дам, чындзæхсæв у йæ мæлæт, 
Æмæ йæ мардыл бирæтæ нæ риссы. 
Зæронды бонмæ алчидæр фæцæрæд, 
Ыстæй йæ уд зынæй кæддæра исы! 
Фæзынæм мах фыдæлты номæй рухсмæ, 
Зæххыл нæ буцæй сахуыр кæнынц уарзын. 
Куы 'рцъынд вæййынц сæ цæстытæ æнустæм, 
Уæд нын ныууадзынц цинтимæ хæрз азым. 
1966 аз 
32 

<6*#*Е* 
ЦЫТЫ НУАЗÆН 
Нæ буц фыдæлтæм уыд хорз æгъдæуттæ: 
Нæ истой кадæн бæх-хъом рæгъæуттæ, 
Хуымзæхх, уыгæрдæн, налхъуыт, æргъæутæ. 
Кæйдæр фæллойыл мæнг ард бахæрын, 
Козбау ныхасæй зæрдæ бавæрын, 
Фæдфæливæнтæ, нымудзын, сайын, 
Уæззау зианыл фыдæхæй райын 
Уыди мæлæтыл нымад иронæн, — 
Хъæубæсты астæу нæ цард фыдномæн. 
Егъаудæр бæллиц — æхсызгон уазæг, 
Æмæ йын дардтой цыты нуазæн. 
Фæдæ ызнагыл тыгъды уæлахиз, 
Уæд буц хистæртæн сæ размæ бахиз: 
Сæрыстырæй дын дæттынц нуазæн,— 
Æрмæст æй базон æгъдауыл нуазын! 
Цыты нуазæн — хуыздæр æвдисæн 
Сгуыхт фæллойæн, сæрвæлтау рисæн, 
Хæсты быдыры хъайтарты тохæн, 
Æмæ йын хистæр хæцыд йæ рохтыл. 
Нæ уагътой адæм æгъдæуттæй хъазын, — 
Æппæтмæ бадты нæ хаудта нуазæн. 
Уырынгтæ сыкъа цыди ыздухгæ. 
Æвæдза, райстай ды уый дæ къухмæ, 
Уæд дæ хъæубæстæ лæгыл нымайынц, 
Хъайтар фæсивæд дæ уындæй райынц, 
Чындздзон чызджытæ сæ мидбыл худынц, 
Сæ сырх уадултæ фырцинæй дудынц!.. 
Цытæн — нуазæн, тыхæвзар — базыг, 
Æгады гакк та — фынгыл фæрасыг!.. 
1973 аз 
2 Айларты Измаил 

*э*ф*о 
ХУЫНХÆССÆН ДУРЫН 
Мæ фыдæн йæ мад чындзы куы цыди, 
Уæд ын лæварæн, хуыздæр номарæн, 
Йæ мад нывæрдта хуынхæссæн дурын. 
«Фыдæлты дурын 
Нæ зоны дзурын, — 
Мад чызгæн загъта, — 
Фæлæ йыл рæстæг 
Йæ фæд ныууагъта. 
Æгьдау — йæ мидæг, 
Æмæ-иу зивæг 
Йæ дзагыл ма кæн. 
Тымбыл сыхбæсты 
Фæхынц арахъæй, 
Æрмæст фыдцæстæй 
Дæ бæркад хъаггæ!» 
Уæдæй фæстæмæ 
Хæнкъуытæ дурын 
Хæххон хъæубæсты 
Фæкодта дзурын. 
Нымдæй æмбæрста 
Рæстмæ хъуыддæгтæ, 
Уырзæй æвзæрста 
Цыты фæндæттæ. 
Нæ йæ бадомдтой 
Фыдниз, фыдуаг дæр. 
Фæкодта фынгыл 
Бæрц дзагæй дзагдæр... 
34 

Фыдгулты размæ 
Тылди цæлхдурау, 
Хæлæртты уындæй 
Æрттывта хурау. 
Дыууæ туджджынæн 
Лæууыд æвдисæн, 
Æгъдау бæрнджынæй 
Фæкодта уисæн... 
Мæ фыдымад, дам, 
Куы ауад къахыл, 
Уæд иу фæдисы 
Нæртон дурынæн 
Йæ был фæкъахыр, 
Дывыдон арты 
Сыгъди сырхзынгæй, 
Ызнаджы кардыл 
Æрхауди фынгæй, — 
Уæддæр нæ басыгъд, 
Уæддæр нæ асаст! 
Фыдгул, дам, алыгъд, 
Ызнаг, дам, басаст... 
Кæм æй сарæзти, 
Цымæ цы бæсты?! 
Нуарджын æлыг 
Ныхсыст йæ фæрстыл. 
Нæ буц фыдæлтæм 
Кæцæй æрæфтыд? 
Йæ тар дæллагхъуыр — 
Къæлæс нывæфтыд. 
Йæ хæцæн гуырыл 
Уæрдæхтæ здухы, — 
Æвдисы уырыл 
Фыдæлты тухæн, 
35 

Кæрдзыны судзын 
Цæхæр фæнычы, — 
Æнтъыснæг судзин 
Зæрдæйы хъыджы... 
Фыдæлты мæсыг 
Нындзыг и тигъыл... 
Фыдохы нæмыг 
Кæйдæр ныууигъы... 
Тæхуды, дурын 
Куы зонид дзурын! 
Нæ зæрдылдарæн 
Фæлгъауы зарын. 
Уæлахизты дзы 
Зыны тырыса — 
Фыдæлты туджы 
Рæстаг æвдисæн. 
Ир маст цы федта 
Æвзарæн азты! — 
Уæддæр нæ баззад 
Æвзæрау састы... 
Хуынхæссæн дурын 
Фæлгъауы дзурын, — 
Хъайтартыл зарын, 
Тæппудтыл худын... 
Мæлыччы донæй 
Мæлыччы 'фсæдтæ 
Фæстæмæ лидзынц. 
Хæцын æфсонæй 
Сæ къæлæт кæрдтæй 
Сæхимæ 'взидынц... 
Рыст мæсыг рындзыл 
Йæ фæллад уадзы. 

Тымбыл хъазт уынджы — 
Тырынты руаджы. 
Нæртон æгъдæуттæ, — 
Хъайтартæн нуазæн! 
Лæппуйы сæнттæ, — 
Нымд сусæг уарзон! 
* * * 
Хуынхæссæн дурын 
Фæлвары дзурын: 
Кæддæр, дам, раджы 
Цыппурсы карзы 
Мæ фыдыфыдæн 
Æфцæджы рагъыл 
Йæ къæсса дзагæй 
Рыг митыл баззад... 
Хъæубæсты хъуагæй 
Хор сæрдмæ разад. 
Фæлæ нæ хъæумæ 
Куы 'рхызти Киров, 
Уæд сау фыдгултæн 
Ныккодта иу цæф. 
Сырд меньшевиктæ 
Нæ фыдызæххыл 
Сæ сау нымæттæ 
Ныууагътой рæгътыл... 
* * * 
Хуынхæссæн дурын 
Фæлгъауы дзурын: 
Ызнаджы размæ 
Хæссы фыдазым, 
Хæларæн ратты 
Цыты нуазæн. 
37 

Цæуы фæлтæртыл 
Уый къухæй-къухмæ, 
Уæлмонц хабæрттæ 
Йæ уæлæ тухгæ. 
Мæ фыдымад æй 
Мæ мадмæ радта. 
Фыдæлты ном дзы 
Мæ хо ыссардта... 
Куыддæрæгьдауæй 
Мæнмæ æрбафтыд... 
Цы йæм ис фауæй?— 
Фынгыл йæ афтид. 
Нуазæн — барæг, 
Зæллангæй — зарæг. 
Æрбамбырд-ма ут 
Мæнмæ, хæлæрттæ!— 
Цы азым хæссут 
Нæ гом дуæрттæм?! 
1971 аз 

ГЪÆИ-ДЖИДИ!.. 
Райсомраджы хæхтыл 
Хуры тынтæй ахъаз, 
Халасæвæрд рæгътæй 
Сараз кæмттæм уахъæз! 
Тархъæды бæласæй 
Булæмæргъау базар. 
Къалиутыл æдасæй 
Ахстон уæд дæ хæдзар. 
Фест сæнк, цъоза, диси 
Хъæдты 'рдузты, кæмтты, 
Æмæ дæ, уадз, исчи 
Бабæтта æргьæмттæ. 
Зиууæтты бонгарстмæ 
Ссивинагæй басмуд, 
Ног мæкъуылты фарсмæ 
Ахъаз æмæ ахуд! 
Ирд цæвджыты 'хситмæ 
Даргъ фæлтæры байхъус, 
Сихордзауты сидтмæ 
Ракæрд æмæ акус. 
Зад хуымты æфсиртæй 
Хурыскастæн акув, 
Æртæхы лæхъиртæй 
Хъал нартхæрттæ арув. 

Æрдзы фидыц — тархъæд, 
Зæрдæ йæм æхсайы. 
Дард фæндаджы барвæнд — 
Хъарм фæлмæн къæвдайы. 
Уарыны æртæхтæй 
Рудзынджы авг бахой: 
— Уазæг боныцъæхтæй, — 
Мидæмæ йæ бахон! 
Урс дæллагхъуыр сауцæст 
Рудзынгæй фæлгæсы. 
Хуыссæгæй кæд бафсæст, 
Уазæгæй кæд тæрсы?! 
Уарыны æртæхтæй 
Хъарм-фæлмæн — йæ рустæ. 
Цины рухс æртæхтæй 
Цæхс дæ цæсты къустæ... 
Гъæй-джиди, «дæдадæй» 
Зиууæттимæ базар! 
Бафсæд хæхты цардæй, 
Стæй дзы ссар дæ адзал... 
1972 аз 

*Э*#*Е* 
ХИВÆНД 
Хидыл бахиз, зæгъгæ, уæд 
Бауайдзæни доны. 
Хорз у алыран йæ фæнд, — 
«Гъо» кæнын нæ зоны. 
Ды куы 'рлæууай, 
Уæд цæудзæни. 
Ды куы цæуай, 
Уæд лæудзæни. 
Ды — хъæлдзæг 
Æмæ цæрдхуыз, 
Уый — мæстджын 
Æмæ хъуынтъыз. 
Ды куы хæрай, 
Уæд кæсдзæни. 
Ды куы кæсай, 
Уæд хæрдзæни. 
Уай гæзæмæ 
Кæд æнкъард, 
Уæд ныррухс 
Уыдзæн йæ цард. 
Ды — цæвæгæй, 
Уый — хæсгардæй. 
Ды — хæстæгæй, 
Уый та — дардæй. 
Дæу цыдæр зæгъын фæнды, 
Уый дзæгъæл сæнттæ цæгъды. 
41 

«Э*#*Е* 
ЧИ У ХИСТÆР? 
(æмбисонд) 
Иубон фæрæт æмæ кард, 
Хæсгард, аркъау æмæ сарт 
Рабадтысты иу ран хурмæ. 
Бацыд дзæбуг дæр сæ цурмæ... 
— Чи у, — загьтой, — махæй хистæр, 
Хъуамæ уымæ уа нæ ис дæр... 
Фæрæт сæм фæрсылæй дзуры: 
— Стут сывæллæттæ мæ цуры, — 
Лæг кæдæй зоны мæ цыргъаг!.. 
— Хъæдæн уымæн дæ æлгъыстаг, — 
Радзырдта йæм кард уæд къулæй 
Зулмæ ауыгъдæй, зæбулæй. 
— Мæн кæдæй дары йæ фарсыл 
Лæг йæ зыны 'мæ йæ тасы!.. 
Дзаумæтта^н æз дæн сæ хистæр. 
— Ма хъæр кæн, æдылы цъиусæр! — 
Абадти, дын, къулыл саргъау 
Комхæлиуæй дынджыр аркъау... 
Фæрæт ацамыдта кардмæ, 
Кард та — хæсгард æмæ сартмæ!.. 
Дзæбуг хъусæй аджих исдуг, 
Стæй сæм дзуры: «Стæм мах иу туг, 
Не 'ппæт дæр — æндон цыргъæгтæ, 
Фæлæ не 'хсæн ис æлгъæгтæ... 
Куырдадзы уæ кæд фæцагътон, 
Уæддæр, «хистæр дæн», нæ загътон!..» 
42 

«ак#«* 
КЪÆХТÆ ÆМÆ СÆР 
Феввæрсыди сæр йæхиуыл 
Нозтджынæй, уæдæ! 
Алывыдтæ калдта риуыл: 
— Ды æвзæр куы дæ!.. 
Нал-иу уагъта хъуыры комдзаг, 
Ахсæн артау сыгъд. 
Лалым ын нæ кодта бонваг, 
Туг буарæй лыгъд. 
Кодтой уæрджытæ дыдæгътæ, 
Бонæй — бонвыддæр. 
Фæлæ фыдæбоны къæхтæ 
Хастой уаргъ уæддæр. 
Сæр сæ тардта тигътыл, рæгътыл, — 
Калд, мæгуыр, сæ пырх. 
Туг сæ уæлфæдтæй лæдæрсти, 
Басасти сæ тых. 
Иу уырдыджы фæллад къæхтæ 
Бакъуырдтой сæхи, 
Æмæ сæр дæрзæг цыргъ хæхтыл 
Айчы пырх ныцци!.. 
43 

«Э*#*Е* 
ГУЫЛМÆ, ГУЫЛМÆ, ЛÆППУТÆ! 
Сау æндонæй — нæ хъæсдарæг, 
Нарæг фæлахс — цыргъ цæвджытæ. 
Æрфæллади нæ хæсндарæг, — 
Къулты цудынц йæ уæрджытæ. 
Асурæм æй, лæппутæ! 
Нæ уыгæрдæн дæлвæз-уæлвæз, 
Хъæдабæйау — цъæх сынчытæ. 
Рог хъæлæба — куыстæн фæрæз, 
Бæстæ фестад æхсинджытæ. 
Аййафæм æй, лæппутæ! 
Æхсæны нын цæвæгцæгъдæг, 
Цæвæгдауæг — Куырдалæгон. 
Дымгæгæнæг, фæндырдзæгъдæг — 
Сыгъдæг улæфт, цырд Галæгон. 
Размæ, размæ, лæппутæ! 
Ысхæссынц нын хъæрмаходæн, 
Йæ сæрыл ис лæппуйы гуыл! 
Кæм дзы скувæм, кæм саходæм 
Цыты 'гъдауæй фæтчы уагыл! 
Цырддæр, цырддæр, лæппутæ! 
Сагсур лæппу йæ риуыгъдæй 
Хосдзауты 'хсæн бæрæг дары. 
Цы баззадтæ, цæй, ауыгъдæй, 
Хæсндар «Гуылмæ-æ» дæуæн зары. 
Гуылмæ, гуылмæ, лæппутæ! 

ГАЛ ÆМÆ РОД 
Рæуæд абухын зыдта 
Æмæ гал йæхи хуыдта. 
Сонтæй райдайы гуым-гуым 
Æмæ 'хсырæфсæст хъылдым. 
Иубон й' аууонмæ фæкаст 
Æмæ фесхъиудта, фæтарст! 
Кæртæй лидзыныл фæци, — 
Фестад иууылдæр къæдзил. 
Куы кæм бакъуыры йæ къах, 
Сæрыл ацæйлæууы сах... 
Иу ран доны сæрты — хид, 
Ууыл фалæрдæм тæхид, 
Фæлæ нал уæнды... Кæсы, 
Доны уылæнтæй тæрсы. 
Сæр куыннæ 'руагъта ныллæг, 
Æмæ бауасы сындæг. 
Фаллаг фарс цавæрдæр хъом 
Хизынц кæрдæгыл æнцад, 
Фæлæ арф хъæргæнаг дон 
Се 'хсæнты фыдæнæн уад. 
Ихæнау йæ буар срызт, 
Æмæ скатай и, ыстыхст... 
Уалынмæ йæм кауæй куыдз 
Смудгæ радардта йæ фындз, 
Æмæ схъиуд сæрæй æваст 
Хидыл хъомы 'рдæм фæраст... 
Гал æм зулцæстæй кæсы, 
Стæй йæ къахæгау фæрсы: 

«Афтæ 'нтæф куынæ у бон, 
Уæд цæмæн мизы дæ дон? 
Кæд нæудзарыл кодтай хуым 
Æмæ бафæлладтæ уым?.. 
Род — сæркъул, æнцад лæууы, 
Цыма хъарм фынтæ уыны... 
Федта ныр æцæгæй гал 
Æмæ нал у, нал уый хъал! 

Чиныг 
«Цомут хæхтæм»-æй. 
1984 аз 
ДÆ РАЙСОМ ХОРЗ! 
Дæ райсом хорз, мæ иузæрдыг Ирыстон! 
Ныкъулы та дæм Хурзæрин йæ цæст. 
Æрбастай Теркæй буцдæрæн æвзист рон, 
Бæрцытæн тæрттыл — цъититы нывæст. 
Сæгдзыд мæсгуытæ комхæлиуæй кæмтты 
Куырм уæйгуытау нынныхъуырдтой сæ маст 
Æмæ хæссынц сæ айнæгдур æргъæмтты 
Нæ рагфыдæлты рохст цин æмæ уарзт. 
Кæрдзындæттон æгъдæуттыл хæст Ирыстон, 
Цæйбæрц фæласта сау рæхыс дæ мад?! 
Дыууæ дихæй — æфхæрд æмæ гæныстон, 
Куынæ базыдтай иу фарсæй дæр ад. 
Фæдзур-ма нын, куыннæ сысти дæ цæссыг, 
Куыд-иу дæ систа сау джебогътыл дуг? 
Цæмæн калди йæхи дурæй дæ мæсыг, 
Фыдгултæ нын куыд ныуæзтой нæ туг?! 
Дæ байзæддагæн ма бавгъау кæн сагъæс, 
Дæ зынтæй нын фæфылдæр кæн нæ ныфс! 
Нæ тугвæндагыл къухаууонæй акæс, 
Нæ сонт рæдыдтæ чингуыты ныффысс! 
Куыд-иу æрмынæг хъарæгимæ зарæг, 
Мæрдæрцыд-иу чындзхастимæ фæиу. 
Æрæнцад уæлсынт бинонтæн сæ дарæг, 
Уæд ноггуырд хоста авдæны йæ риу. 
47 

Фырт фыды фæстæ ифтыгъта йæ бæхтæ, 
Æмæ та хуымты — зарæджы хъæлæс!.. 
Мæ Ирыстон! Дыууæ хордзенау хæхтыл 
Дæ бæркад ссис ныр æфцгуыты æмвæз!.. 
Æнусты бæллиц — дзыллæйы сæрибар — 
Нæ туг æмæ нæ удтæй уыд æлхæд. 
Зыд хиуарзон, æнæнамыс уæгъдибар — 
Октябры дæс гуыдырæй æхгæд!.. 
Æртиссæдз азы кары монцыл дзурынц, 
Дæуæн та сты рæзты хос æмæ 'хсар. 
Дæ сон-рын цард ныр зæронд азтæм суры, 
Дæ сомыбоны ног амæндтæ ссар! 
Лæг иу хатт уыны арвы дуар гомæй, — 
Рæстагæн дзы — æртæ хуызы хæрзтæ: 
Сæ иу — æлгъыст, æмæ йæ, Ир, дæ номæй 
Æхсидгæ дарын де знæгты цæстмæ. 
Дыккаг хорз у фæллой æмæ сæрæгас, 
Дæ байзæддагæн намыс æмæ 'ууæнк, 
Рæдау æфсинты уарзæгой цæстæнгас, 
Лæгхуыздæрты сабырдзинады фæтк. 
Æртыккаг хорзæх — дун-дунеты фарнæй 
Æфсымæрдзинад адæмты 'хсæн уæд. 
Æхсæны фынгмæ Мадизæны армæй 
Æртхурæттæ, адджын хуынтæ хæссæд. 
Мæ Ирыстон, æфсымæрты Цæдисы 
Вæййы æгъдауыл алчидæр кæстæр. 
Фæлæ нымд кæн дæ бæркадыл, дæ исыл, 
Æгады бынат макуы 'вæр дæ сæр! 
Цы йæ 'мбæхсон?! Дæ цыт æмæ дæ номæй 
Æз сау зæххыл ныфсæвæрдæй цæуын. 
Дæ бæрæгбон куыстдзагъд лæгау æргомæй 
Мæ хъуыдытæ зæрдæбынæй зæгъын. 
Дæ хæхтæ сты нæртон цыты бæркæдтæ, 
Дæ дæттæ — 'хсыр, дæ дидин-кæрдæг — мыд. 
Хъæздыг быдыр, сыгъдæг арвы лæггæдтæ — 
Фыды нымд фæллой, мады буц рæвдыд. 
48 

Лæгъздæр мын нæй Ирыстоны фæндæгтæй, 
Нæ æфцгуытыл нывæрдæуыд мæ уд. 
Тæрсын фыццаг Ирыстонæн фыдлæгтæй, 
Ирыстонæй бæрзонд хæссын мæ худ. 
Мæн дæ мæ къах æндæр бæстæм нæ хæссы, 
Мæ уды монц — дæ уæзæгыл ныхæст. 
Дæуыл хæрзмæ цы Хурзæрин ыскасы, 
Цæрæнбон уымæй не 'фсæды мæ цæст. 
Æмæ æрвит Уæлахизæй дæ бонтæ! 
Дæ бæрæгбоны цæхх æмæ бæркад 
Уæле исгæ, бынæй ахадгæ гонты 
Нæ буц уазджытæн бакæнæд лæггад! 

«э*#«* 
ИУ РÆСТДЗИНАД ИС ЗÆХХЫЛ 
Равзæрди Намыс, Æууæнкæй, 
Кусæг адæмы нымд фæткæй. 
Даргъ æнустæ сты йæ бонтæ, 
Уарзондзинад, Фарн — йæ хотæ, 
Йе 'фсымæртæ — Ныфс, Лæгдзинад, 
Цины, масты 'хсыст Цæгдзинад. 
Йе Стыр мадымад — Бæркад, 
Йе Стыр фыдыфыд — Лæггад, 
Мадырвадæлтæ — Æмбæлттæ, 
Йе 'рвадæлтæ — Тугхæлæрттæ, 
Дуне — сагъæсты æмбис, 
Къона — Райгуырæн Цæдис. 
Цард — бындур йæ рис, йæ исæн, 
Арв ын — айдæн, Зæхх — æвдисæн. 
Иугæр мады ронæй скасти, 
Уæд ыл адджын æмæ мастæй 
Баузæлынц мæйтæ, хуртæ. 
Авæры йæм рыст цæлхдуртæ, 
Сыстынц зын æмæ æнцой, 
Стыхсынц кайд æмæ фæллой. 
Слæууы арты ныхмæ дон, 
Срайы тар æхсæвыл бон... 
* * * 
Иу рæстдзинад ис зæххыл... 
Дунейы куыстдзагъд ныхыл 
У рæстæгты тугæй фыст. 
Уый — нæ цин, нæ маст, нæ рыст. 

Мах æй Ленинон фæхонæм, 
Уымæн æмæ хорз фæзонæм, 
У рæстаг тыхты хъæбул, 
Сау фыдгæнджыты фыдгул. 
Уый æнусты фарнæй рантыст, 
Рыст фыдæлты тугæй бахсыст 
Æмæ дун-дунеты гуырдзæй 
Ракаст рагуалдзæджы æрдзмæ. 
Мæй дзы митхъулæттæй ради, 
Хур хæрзæггурæггаг уади, 
Арв нæрыди, Зæхх æнкъуыст, — 
Се 'хсæн фарны хъæртæ хъуыст. 
Сихты мад хæлæгæй марди, 
Сихты фыд æмпылди, руади. 
Залым ын æлдар-паддзахæй 
Баназид йæ туг æртахгай, 
Фæлæ къухтæ сты цыбыр: 
Асаст хъадаман-гуыдыр, 
Басыгъд хъизæмары 'фсондз, 
Феуæгъд удхары къæлæт, — 
Схъуырмæ цардимæ мæлæт, 
Акалд сау тугимæ рондз. 
Фесты алыран сæргой 
Хин, козбау æмæ фыдгой. 
Магусайæ урс-уæздан 
Нал у саукусæгæн хъан. 
Цурон, хи кадыл мæлæг, 
Искæй хидгуыстæй цæрæг, 
Давæг-марæджы цæсгом 
Райстой фидиссаджы ном. 
51 

<э*#«* 
СЫКЪАМО 
Сырх ысгæллад — дæ сæрбæттæн, 
Мыдгъуыз дари — дæ къабатæ. 
Цæстыхаутау сæ кæрæттыл — 
Алдынбыдæй хъæдабæтæ. 
Цæуыл вæййынц дæ буц митæ, 
Дæ уды монц кæмæн хъарыс? 
Æхсызгонæй дæ дзаг риутæ 
Мыдыбындзмæ цæмæн дарыс?! 
Æвæццæгæн, дæумæ тырнынц 
Хæххон донæй сæрджын сагмæ. 
Дæуæн зарынц, дæуæн хъырнынц 
Мыдыбындзæй цъысцъысагмæ! 
Дæ хæрздæфæй, дæ хæрзадæй 
Фæузæлыс дæ зонгæтыл. 
Лæууын æз дæр бæгъæмвадæй 
Дæ цъæх кæрты мæ зонгуытыл!.. 
52 

о*#«* 
АРВЫ АЙДÆН - ЗÆХХ 
Хуры рухсæй Мæй ныссих, 
Афтæмæй æдзард-æмырæй 
Йе 'ргом басыгъди фæлгуырæй, 
У йæ чъылдым та сæнтих. 
Мæй мæйы фæстæ — зæронд, 
Алæсы йæ уд гæркъайы, 
Стæй та Хуры цæстæй райгæ 
Ногæй равдисы йæ конд. 
Мæйæ Хуры астæу — хъазт: 
Айуарынц къуыритыл бонтæ, 
Мæйтæй айдзаг кæнынц гонтæ, 
Афæдзты фæкæнынц барст. 
Хъазæн зилахар сын — арв: 
Дунейы æмбæхст хъысмæтæй, 
Царды цин æмæ хъаймæтæй — 
Тынг æгæрон æмæ арф. 
Уыцы хъазты 'вдисæн — Зæхх: 
Бонтæй 'хсæвты астæу уайы, 
Удты хъармæй Хурмæ райы, 
Монцты цинæй 'фтауы 'ртæх. 
Ирд айдæнтæ фесты 'хсæв: 
Стъалытыл æвæры сахсæн, 
Мингай хуртæ барцæй ахсы, 
Сисы дун-дунеты хæрв. 
Бæсты Бардуаг у зынг Хур, 
Фæлæ Зæххы хуылф цы судзы, 
Уымæй 'хсидынц тыхтæ туджы, 
Уый у цардæгас бындур... 
53 

<е*#«* 
ÆХХУЫРСТ 
Райгуырдтæ мæгуыр лæджы хæдзары. 
Фыд фыртæн куынæ скæна бынтæ, 
Уæд æххуырст кæйдæр сæрвæтты зары, — 
Буц вæййы æнхъæлцауы фынтæй. 
Рагуалдзæджы хæлцы фынгæн — ауæдз, 
Фæззæджы æфтауцуаты — дæ бæрц. 
Искуы иу хатт сауыгътаис афæдз 
Хъарм рагъæныл донластæй дæ кæрц. 
Ласæнты дæллаг галау фæцыдтæ, 
Никуы радтай раздзаумæ дæ уаргъ. 
Хи амонды къубалыл хæцыдтæ, 
Знагæн та йæ бухъцард кодтай даргъ. 
54 

о*#æ* 
РАГОН РÆДЫД 
Уæд раджы кæддæр адджынтæ, 
Фыдызгъæл, урсаг, дзаджджынтæ — 
Сæ буц хъæубæстæн ацарæзтой куывд. 
Кæм ма зыдта бæркад-бæрæчет хыгъд: 
Хæбизджынтæ, уæливыхтæ 'мæ дзултæй 
Æгъдауджын фынг ныззылынтæ-ныкъкъултæ. 
Рæгъ рæгъмæ 'фтыд, цыд гаджидау кæронмæ, — 
Фæбадтысты фæрнджын хъæубæстæ бонмæ... 
Фæкасти хъыг уый халсартæ 'мæ дыргътæм 
Æмæ æрбакалдысты тыргътæм. 
Куыддæртæй аззад куывды дуар гом. 
Нæ судзагхæлттæн рагæй нæй цæсгом: 
Дзæгъæлхатт давон пух дзултæм нымдзаст, 
Фæмидæг цывзы фыдджынты æваст, 
Æнгомдæндаг тæфгæнаг нуры 
Къуыдырфых дзидзатæм лæбуры, 
Æхсырысæртыл бафтыд булкъ, 
Цыма уыд 'гас бæркад йæ мулк. 
Цъæх дудæгтæ, къæйных хъæдындзтæ 
Хъыдзыгæнгæ æвналынц фындзтæм! 
Бæргæ ма дзырдтой адджынтæ: 
«Уæ быны скодтат дзаджджынты! 
Æнæ сымах хуыздæр фидыдта фынг...» 
Фæлæ куы стæлфа хус цъынайы зынг, 
Уæд рог митæй цырендæр кæны арт, — 
Уæдæй нырмæ сси хъулон-мулон цард... 
55 

«э*#æ* 
ФЫЦЦАГ ХОСЫ БОН 
Зæлдинг, зæлдинг, хъæсдарæг! — 
Нæ хосгæрдæн æрцыд. 
У хосдзæуттæн хæсндарæг 
Уыгæрдæны мæ фыд. 
Цъысцъысæгты цъыс-цъысмæ 
Цæвджыты 'хситт фæиу. 
Йæ сæрæй та йæ бынмæ — 
Тæгæрджыны хъæузиу. 
Нæ райгуырæн уæзæгæй 
Мæ хоимæ тындзæм: 
Хъæрмаходæн æлгъæдæй 
Нæ хосдзæуттæн хæссæм. 
Уæливыхты сæр худы, 
Фыццаг хосдзау, дæ гуыл! 
Уый — ме 'фсымæр, тæхуды, 
Нымад æрцыд лæгыл! 
Мæныл — бызгъуыртæ дарæс, 
Мæ сæр, мæ къæхтæ — гом... 
Лæгдзинадæй мæ бафæрс, 
Уæд — донхæссæг мæ ном. 
Нызгъорын карстыл донмæ 
Æнæзивæг, цæрдæг, 
Гъестæй кæм кæсы коммæ 
Мæ фыды даргъ цæвæг! 
Æфсæрмæй цæсгом дуды, — 
Нæ дæн нымад лæгыл... 
Мæ номыл та, тæхуды, 
Кæд рахæсдзысты гуыл?! 

<6К#*Е* 
БОНЫГЬÆД 
Æрдз цæрæнбонты æмбæхста 
Алы мæргты маст, 
Хорзæхты уырзæй æвзæрста, 
Монцтыл баста уарзт. 
Талынг æхсæв радта 'нцойæн, 
Боны рухс — куыстæн, 
Адæймаджы — кад, фæллойæн, 
Цин æмæ рыстæн. 
Арвæй зæххы астæу мигътæ 
Цыт кæнынц, æгъдау, — 
Хураууонæй уæд сæ джихтæм 
Макуы æрхæсс фау. 
Сыг фзезынд, фæлмæнæй уары, 
Арв кæмдæр нæры, — 
Уæд æппæт æвзартæ зарынц 
Райгуырæн мæрыл. 
Хъармы мадызæнæг — уазал, 
Талынджы хо — рухс. 
Иуæн дæр дзы нæй фыдадзал, 
Сауæй ивы урс. 
Зилы Зæхх фырцинæй Хурыл: 
Кæм — тыхуад, кæм — хъызт. 
Фурдтæ рацæйкæлынц сурыл, 
Сиды 'нцоймæ рыст. 
57 

4ЭЩХ& 
КÆД, МЫЙЙАГ?.. 
Кæд ныссадзынц сонт къуыхцытæ, азымтæ 
Рагбæллицтыл стæхынæввонг базыртæ? 
Кæд ыстонг, бæгънæг æмæ тыхæвзарæн 
Сты хуыздæр æвзонг бонтæн зæрдылдарæн?! 
Уæдæ ирдæй цæстытыл цæмæн уайынц, 
Уæдæ буцæй зæрдæйыл цæмæн райынц 
Къада куырой, хорхæссæн æмпъызт дзæкъул, 
Даргъ зымæджы хурмæбадæн хъарм фæскъул, 
Æфтауцуаты бадт мæкъуылтыл залты мит, 
Салд æрчъитæ, ласæнвæндаг, галты хид?! 
Хорæй хормæ — бинонты нымад кæрдзын, 
Зæхбын къона, сау тæдзынæг, тарф хъæрзын... 
Хъæубæсты бæрæгбæтты бæрцнывæндтæ, 
Арфæтæ, зæрдæлæууæн ныфсæвæрдтæ?.. 
Уалдзæг кæмтты хуримæ куы сцæйуайы, 
Мæргътæ семæ хъузæттау куы сцæйтæхынц, 
Хъæд цæгатæй хуссармæ куы сæрайы, 
Мæр сæ сæртыл æвзартæ куы сцæйхæссынц, 
Даргъ зымæг уæд æфцгуытыл фæцæйхъуызы, 
Сæлæф миттæй зæйтæ кæмтты ахъазынц, 
Арв сæм исдуг судзгæ ехсæй февзиды, 
Æмæ сæрдæн смидæг вæййæм йе 'вджиды... 
Кæд, мыййаг, æнæкæрон тыхбыцæутæ 
Сты лæгæн йæ дард балцы хуыздæр цаутæ?.. 
58 

«э*#«* 
РОХ УЫГÆРДÆНЫ 
Бонырæфтыл хъæды 'рдузы, 
Дарæнтæм хæстæг, 
Рог Галæгон хъазгæ узы 
Сойджын зад кæрдæг. 
Хуры тынты хæрдгæбыдтæй 
Æрдз ныссих, ысхъал. 
Ахордтой дзы гæлæбутæ 
Дидинджыты хал. 
Рагæй нал уыд уыгæрдæны 
Адæймаджы къах, 
Æмæ та йын иузæрдыгæй 
Арс ысси паддзах. 
Хæмпæлдзæсты — йе ссæндæнтæ: 
Агуырдтаид мыд?! 
Уарзон зæххæн йе 'вæрæнтæй — 
Буц æмæ рæвдыд. 
Сырдтæ æмæ мæргъты фæндиаг 
Комы нал ис хъæу. 
Уыгæрдæнты ласæнвæндаг 
Байгас æмæ снæуу. 
Уыгæрдæны бæрæгастæу 
Стыр мæра хуыскъ бæрз 
Иу цæрæнбон куры азтæй, 
Фæлæ баруад, схæрв. 
Мæрайы ма сагъдæй баззад 
Фаст цæвæджыдур. 
Фаз æрдæгыл хъуына разад, 
Иннæ хурмæ сбур. 
59 

Бæласы бын — рагон донвæд, 
Донвæды — цыхцыр... 
Цас фæцаид æрдзы барвæнд 
Хус, æдзард йæ хъуыр?! 
Ракъахтон æй... Уазал суадон 
Ивылдау нызмæст, 
Стæй йыл хурмæ ног æрбабон, — 
Арв æрцахста цæст. 
Уыгæрдæныл ногæй хъуысы 
Цыхцырæджы зард... 
Фарн кæм нæ уа, уым куыд сысы 
'Вæгæсæгæй цард!.. 

*э*#«* 
ФУРДЫ НЫХАС ЦЪИТИДÆТТИМÆ 
— Æз арф-уæрæхæй 'рцахстон бæстæ, 
Æгæрон у мæ ис, мæ бис. 
Быцæу ныллæууыд зæхх мæ фæрстæм 
Æд дур-æд хъæд, æд цин-æд рис... 
— Цæхджынæй дон, æлгъагæй хъомыс, 
Дæ хъустæ сæвæрдтой хъуына! 
Цæстырухс хурбон дæр нæ зоныс, 
Зæрдæйæ — куырм æмæ къуырма. 
Æнæфсисæй ныхъуырыс дæтты, 
Дæ талынг гуыбын сси зындон. 
Ныффыстай арвы къуырф кæрæттыл 
Тыхджынæй, барджынæй дæ ном... 
— Уæхæдæг мæм куы згъорут ардæм, 
Уæд ма кæмæй фæкæнут хъаст?! 
— Йæ фæтк у размæ тындзын цардæн, 
Нæ гуырдз та — стыр бæрзæндтыл баст. 
Æмæ дæхи егъауæй ма стау! 
Æнæ мах де стыр хуылф ныссур, — 
Уæд афæдзмæ дæ цæхдзыд астæу 
Сыгъд ызмис фестын кæнид Хур... 
61 

<а*#«* 
СЫХЫ УАРЗОН ЧЫЗГ 
Тæхудиаг — дæ ныййарæг, 
Сыхы уарзон чызг! 
Тымбыл хъазты — 
Фæлмæн зарæг, 
Сонт зæрдæйы зынг. 
Хæрзуд æмæ хæрзæгъдауæй — 
Уардийау фæлыст. 
Æназымæй, æнæфауæй — 
Разагъды æнтыст. 
Нæ уалдзæджы 
Цъæх фидиуæг, 
Зад хуымы æфсир, 
Кæй хъалбон дæ, 
Кæй хæрзиуæг, 
Рухс бæллицты цин ?! 
Кæй сауцæст дæ, 
Кæй зæрдиаг, 
Амæндты фæдон? 
Нæ усгуртæ — 
Дæу фæндиаг 
Райгонд кусгæ бон! 

АДÆМ, МА ДЫЛ БАФТÆД ЗИВÆП 
Зонд тыхмæ цæуы æххуырсты, 
Фарны фæтк æхцайыл ауæй, — 
Уæд цæй амонд ис фыргуысты 
Искæй фосгæрон фыййауæй? 
Дзыхджынтæ нæм сты бæхджынтæ 
Æмæ хуым кæнынц уæлбæхæй, — 
Уæд нæ хидгуысты дзаджджынтæ 
Мах цæй номыл исæм зæххæй? 
Мæлдзыг уаргъ хæссы цæрæнбон, 
Мыдыбындз тæхы мыдагур. 
Лæг куынæ фена фыдæбон, 
Уæд цæмæй ысуа хæрзахуыр? 
Хæхтæ — тыгъд быдырты фидыц, 
Суадзынц хъал æрдзæн йæ дойны. 
Цъититæ сæ хæс нæ фидынц, — 
Уæд цы фæуиккам æмбойны? 
Уалдзæг цотыхалæн баззад. 
Царды хуым æвзарæй бавзыд 
Æмæ не снæмыг и, не 'рзад, — 
Уæд цы у хæдзармæ бацыд? 
Арв цы не 'взары сæгъдзæстæй, 
Хорзæхтау ыл хуртæ хъазынц. 
Бон нæ сыради цæргæстæй, — 
Уæд кæмæ хæссид йæ азым? 
Скæн сыгъзæринæй гæнæхтæ, 
Тад æвзистæй уынгтæ сараз, — 
Рудзгуытæй нæ зарынц мæргътæ, 
Уæд цы сты дæ ис, дæ фæрæз? 

Лæг йæ хидæфсæст куырдадзы 
Ныфс æнусты дæргъы цагъта 
Æмæ тугвæллой æрмадзы 
'Хсырф дзæбугимæ ныссагъта. 
Сау залымты фæд æнусты 
Фидиссагæн гаккæй баззад. 
Маст фæтых зæрдæйы хъустыл, — 
Уæд цы хæрзтæн у ахъаззаг? 
Уæйгуытæ тыхы æррайæ 
Кодтой царды ад фæлгъуыды. 
Удæй куырм, зæрдæкъуырмайæ 
Ныр куыд агурæм æрхъуыды? 
«Адæмæн зæхх у сæ дарæг», 
Уый хъармæй нæ тавы хур дæр. 
Ауæдзæй нæ хъуысы зарæг, — 
Уæд цæй бецау вæййы дур дæр! 
Карчы фæдыл нал и цъиутæ, 
Мады хъæбысы — сывæллон, — 
Уæд цы сты æхсырджын риутæ, 
Саухъуыр дурыны дзыхыдон?! 
Хæсты ныхмæ адæм растад 
Æмæ сабырдзинад домы, 
Фæлæ дун-дунеты рæстад 
Баст у залымы хуыккомы. 
Уым хæцы йæ уд æрдуйыл, 
Уым ис авдсæроны уидаг. 
Уым хæцæнгæрзты быруйыл 
Слыстæг маргджын калмау йе 'взаг. 
Бирæ хъавæгæй æвзидæг 
Тагъддæр баххæссы нысанмæ. 
Адæм, ма дыл бафтæд зивæг, — 
Сау залым æрцыди ранмæ! 

«зкф«* 
ЧЫЗДЖЫ ДЗУАПП 
Фыссыс та мæм, о хъал лæппу, 
Æппæлойы цыргъ ныхæстæ. 
Хъæздыгдзинад дæ барвæтк у, 
Фæлæ дзы нæй нымды хъæстæ. 
Ыскъæфыс мæ цыппар азы, 
Дæ ныфс, дæ тых — цъæх машинæ. 
Нæ мæ хъæуыс, нæ дæ уарзын, 
Мæ удхæссæг — уæ асиныл! 
Цъæх гауызæй, сыгъзæринæй 
Уæ бон, уæ ис — зæрдылдарæн. 
Дыууæ удæн æмдзæринæй 
Лæвар цард у мæстæймарæн. 
Цы дын дзурон?! Æнайы чызг 
Йæ сагъæсты цæмæ бæллыд, 
Уый буц уарзтæй — нымд цæстысыг, 
Мæгуырæй дæр — фæлмæн рæвдыд. 
Мæ фæндæтты æвæрæнтæн 
Нæма райхæлд сæ дидинæг. 
Мæ усгурты сæрæндæртæн 
Фæндагыл и сæ фидиуæг. 
Æууæнк, æфсарм, уæздандзинад 
Мæ уазджытæн — сæ лæвæрттæ. 
Сæ хæдтулгæ — нымд рæстдзинад, 
Куысты уæлхъус — сæ хæлæрттæ. 
3 Айларты Измаил 
65 

4Э№#æ> 
ЦÆРЫС, УÆД - РÆСТÆЙ 
Ныууадз мæ цуроны хæлæрттæй, — 
Рæстаджы бафтауынц цæсты! 
Лæвар мулк, агуыри хæдзæрттæй 
Хуыздæр у удæнцой куысты. 
Æндавы царды монц зæрдæйæ, 
Рæстагæн уæд мæ уд фæхъхъау! 
Мæ цин дæр — куыстæгтæм бæлгæйæ, 
Мæ рыст дæр — фегады фæлтау. 
Ис цадмæ алыхуыз фæндæгтæ, 
Нæй амонд иу ныхыл дæр фыст. 
Кæмæн нæй карз тохы ызнæгтæ, 
Уый цъыфы къубалмæ нынныхст. 
Хъæубæсты дзаг фынгтæм æрхонын 
Æхсæны зиуы фæстæ — кад, 
Кæд бонты хурыскастæй зонæм, 
Цырагъ нæ бахсæвтæн — фæллад. 
Цæй буц у хъарм, фæлмæн къæвдатæй 
Нæуæгконд астымы æвзар! 
Лæджы цард тынг фидауы бартæй, 
Йæ кад та — адæмы лæвар. 
Куыннæ уа арвы тæрттыл мигътæ, 
Æвдисæн хъарм артæн — фæздæг?! 
Чызгæн йæ зæрдæхсайæн джихтæ 
Бæрцæй куыннæ æмбара лæг?! 
Ис хъазæн цины роны мастæй, 
Куы хата уарзты монц фыдæх. 
Цæрыс, уæд знагимæ дæр — растæй, 
Науæд дзæгъæлы нæмыс зæхх!.. 
66 

«Э*#«* 
КÆДÆМТЫНДЗУТ? 
Кæдæм тындзут, кæдæм уайут, 
Нæ урсдзыкку зыгъар дæттæ? 
Цæуыл худут, цæуыл райут, 
Хъуытазхъæлæс суадæттæ? 
Цы сæвæрдтат, цы, нард рæгътыл 
Тæргæбæхтау уæ дымджытæ? 
Кæмæ хæссут уынгæг хæхтыл 
Къæртт разгæмтты нымд чындзытæ? 
Сæ камари — æрвæрттывдæй, 
Мæйнæуæгæй — сæ къухдарæн. 
Æнæсонæй, æнæрынæй 
Сæ цæстæнгас — зæрдылдарæн. 
Цъæх цъититæ — уæ дзагриутæ, 
Æхсырсывæр — уæ ныфсæвæрд. 
Хуымгæрдæнты уæззау хъиутæ — 
Уæ удты монц, уæ кады сæр. 
Кæдæм тындзут, зыгьар дæттæ? 
Æнусты монц — тыхæвзарæн. 
Уæ мысинаг — уæ рагбæттæ, 
Уæ цардвæндаг — зæрдылдарæн. 
Æнæфсис фурд, цъæх денджызæй 
Фæстæмæ нæй ыздæхæнтæ, 
Æмæ кæнут зæххæмвæзæй 
Зæрдæхъæрмттæ, зæрдæхæлдтæ. 
Уæ тохы сидт — æрвнæрынмæ, 
Уæ судзгæ маст — тæрккъæвдатæй. 
Уæ цæрынæй, уæ хæрынмæ 
Фыцут, фыцут æнæ артæй... 
67 

<6*#«* 
ФЫДЫЗÆХХ 
Циу æхца, налхъуыт-налмас, сыгъзæрин? 
Цæй, цы сты цъæхсæр хæдзæрттæ, фос?! 
Мæн хъæуы Фыдызæххæй æлмæрин 
Æмæ ме 'мдæргъ хураууонæй нос. 
Райгуырæны хъæдтæ æмæ дуртæ 
Тугхæстæгау адджын сты лæгæн. 
Уд цы бæстыл райгуыра, мæ хуртæ, 
Уымы сыджыт — хъарм æмæ фæлмæн. 
Цасфæнды нæ фæцæуæм ыстæрты, 
Цасфæнды нæ фæкæнæм фæллой, — 
Искæдбон æрæфтдзæни нæ зæрдыл 
Райгуырæн, фыдыуæзæджы кой. 
Райсомæй — нæ фосыздахæн уынгтæ, 
Сихорыл — цæгат аууæтты 'ртæх. 
Ногахст гуымбыл сивыры уырынгтæй, 
Рог уæлахсæг, хъарм æхсыры тæф... 
Хъустыл уайынц лæг-зиууæтты зарæг 
Æмæ ирд цыргъ цæвджыты æхситт. 
Аргъау фесты комæй коммæ барæг, 
Хъæдуадзæны акæлы мæ хид. 
Хъæуæй балцæн бирæ ис фæндæгтæ, 
Фæлæ хъæумæ — иунæг къахвæндаг: 
Мады 'хсайгæ зæрдæйы уидæгтæ 
Æмæ 'мбырдæй буц сыхбæсты уаг. 
68 

Немæ сыстынц рагуалдзæджы сæнттæ, 
Нал фæзонæм хурæй дæр æфсис. 
Мин азты фаг снывæндæм нæ фæндтæ, 
Афтæмæй нын иу цæрæнбон ис. 
Иунæг уысм сыгьдæг зæрдæйæ уарзыс, — 
Ис уæд царды мин-мины рæвдыд. 
Комкоммæ лæгмæ кæсын фæразыс, — 
Уæд уæгъды нæ фæцарди дæ фыд. 
Фидæн рухсмæ надвæндæгтыл уайын 
Нæу лæгæн егъау кад æмæ ном. 
Тохы монцæй раст хъуыддæгтыл райын 
Скæны Стыр фыды фыртæн цæсгом. 
Уыд æхсаргард Бадилоны къухы, 
Хаста цырд Мулдары фырты бæх, 
Фæлæ 'хсар Черменты уæнгты тухы 
Сау нымæтау райгуырæн рыст зæхх. 
Цинæфсис Фыдызæхх нæу æнæхъыг, 
Нæу æнæмард райгуырæн уæзæг. 
Фæлæ нын Къостайы ирд цæстысыг 
Хæхтæй 'рттивы уардийау фæззæг. 
69 

«э*#æ* 
РÆСУГЬД КОСЕР 
Афтид йæ конд, йæ уындæн дæр 
Бæззы Косер фæдарынмæ. 
Тæхудиаг, мæгуырæй дæр 
Ды хъус æрмæст йæ зарынмæ! 
Æвæццæгæн, цæрæнбонты 
Нæ абадти хъыгзæрдæйæ, 
Фæлмæн къæвда йæ фæсонты 
Нæ ахъардта хуымгæрдгæйæ. 
Йæ гыццыл уат дыууæ хатты 
Бон афснайы фæлмæн армæй. 
Æмгæрттимæ æнгом бадты 
Куы балæууы хæдæфсармæй. 
Фæндыримæ тымбыл хъазты 
Цы ныууыны, цы, кафынæй! 
Æвæццæгæн, æвзонг азты 
Мæйрухсæхсæв нæ бафынæй. 
Уæливыхтæ хъæбæр цыхтæй 
Чындздзон чызгау нæма скодта, 
Чъыссæ гуылтæ æрдæгфыхтæй 
Цæхдонимæ нæ бахордта. 
Фæлæ Косер йæ уындæн дæр 
Бæззы, бæззы фæдарынмæ. 
Тæхудиаг, мæгуырæй дæр 
Фæхъус æрмæст йæ зарынмæ! 
70 

<Э*#*Е* 
МÆСЫХАГ 
Цымæ цæмæй вæййæм æнгæстæ? 
Æз — арф комы, ды 'рцахстай рындз, 
Мæнæн — нæ сабитæ мæ фæстæ, 
Дæуæн — дзидзафсæстæй дæ куыдз. 
Мæнæн уæрдон дæр нæй мæ кæрты, 
Дæуæн дзы хæдтулгæтæй — хал. 
Ды фурды был улæфыс сæрды, 
Мæнæн мæ цыргъ цæвæг — æмбал. 
Дæумæ æддæгуæлæ хæдзæртты — 
Æнахуыр уазджытæ æдзух. 
Лæвархортæй кæныс хæлæрттæ, 
Нæ исыс кусæгæн йæ къух. 
Мæнæн мæ фыд æдзух фæдзæхста: 
—Мæгуырæй дæр-иу у рæстаг! 
Дæуæн дæ фыд фыдвæтк ныууагъта: 
— Мæгуыр у адæмы фæстаг!.. 
Уæдæ цæмæй вæййæм æнгæстæ, 
Цы 'гъдауæй дæ лæгæн æмбал?! 
Дæ туг у марг, æлгъыст — дæ хъæстæ, 
Тыхтона — де стырдæр амал... 
71 

«ЭК#*Е* 
ÆНУСТЫ ФАРСТЫТÆ 
Цæмæн у адæймаджы гуырдз 
Фæткыл æххæст хъаруйæ, кондæй? 
Цæмæн ын бахай кодта æрдз 
Уæлдай хæрзтæ æрхъуыды, зондæй? 
Цæмæй, лæг дæн, зæгьгæ, зæгъа, 
Æви былар æфтауа зæххыл, 
Æнæвгъау йе 'мудты цæгъда, 
Лæууа мæнгард æмæ фыдæхыл?! 
Цы у йæ уды монц уæддæр, 
Цы сты йæ хæстæ 'мæ йæ бартæ? 
Æнусты цардбæллон фæлтæр 
Æви æлдæрттæ 'мæ цагъартæ?! 
Цæрынмæ равзæрдыстæм мах 
Зæххыл æппæтæй дæр, цæрынмæ. 
Фæндонæй, бархийæ йæ къах 
Нæ хæссы иуы дæр мæлынмæ. 
Æмæ цæмæн вæййы бындар, 
Бынхоры стыр цытыл нымадæй, 
Цæргæ-цæрæнбонты æлдар 
Йæ кусæг дзыллæтæн æгадæй?! 
Æви æппæтзонæг Хуыцау, 
Бæллиццагæй æххуысы зæдтæ 
Дæттынц цæрæнбонты æгъдау 
Фыдлæгтæн кусæджы бæркæдтæй?! 
72 

*ЗК#«* 
ÆДЗÆРÆГ ХЪÆУТЫ САГЪÆС 
Фыдыкъона, фыдыуæзæг, фыдызæхх... 
Мæ райгуырæн тъæпæн хæдзар, мæ хъæу... 
Хæхбæсты фарн — мæгуыр адæмы хорзæх, 
Æнусты сагъæс — иу цины фæхъхъау!.. 
Сывæллонау дæу фенынмæ бæллыдтæн, 
Мæ фыны дæр дæу мысыдтæн æдзух. 
Æфцгуытыл дæм тæркконæгæй фæцыдтæн, 
Æмæ мæм авæр де стыр дæрзæг къух!.. 
Пырх къахвæндæгтæ Мамысоныл уайынц, 
Тыннывæстау ныххал ысты, ныххал... 
Фæллад бæлццоны тигъæй тигъмæ сайынц, 
Фæлæ йæ хъæуты «рауай» зæгъæг — нал... 
Кæд «ацу æмæ ма 'рцу»- йы фæндагыл 
Ком фервыста йæ адæмы, мыййаг? 
Фыдгул сæ систа джебогъы дæндагыл, 
Гандзайы уынгты баисты уæййаг?! 
Кæд сыстад рын, ныттыдта зæхх сæ быны, 
Æххормаг азтæн бакуымдтой сæттын? 
Цæстытыл уайынц уыцы пырхæй фыны, 
Æви мæхи цард у бынтондæр фын?! 
Цы лаз хæссут фæндаггоны тыхст фарстмæ, — 
Цæуыл фæкалд нæ фыдæлтæн сæ хид?! 
Хъæутæ — хъæууат быны уæлмæрдты фарсмæ, 
Фæлæ дзы нал и удæгасæн хид. 
73 

Цыртдзæвæнау нындзыг дæн рохстæй уырыл... 
Мæ зæрдæ срыст, ныттыппыр риу, нырхуым, — 
Цыма мæ дзывыр асаст цæнды хуырыл, 
Цыма мæ уæрдон лæбырды нырхъуын! 
Мæ тыхстмæ систыл рабадтысты мæрдтæ, 
Хæмпæлдзæст уынгты базмæлыди цард. 
Нæртон ныхасы урсбоцъо зæрæдтæ 
Рæстаудæныл бахæрдзысты ард... 
Ыскасти хур рохст Бекъайы мæсыгыл, 
Æрныгуылдзæни Саджилхохы раз. 
Фæскъау мигъ бафтыд æврагъы цæссыгыл, 
Æбæрæг мастæй Бурсуар ныккарз. 
Тыхст зæрдæ сонтæй сабибонтæ мысы, 
Ыстæхынæввонг — рагцин æмæ уарзт. 
Уæлæсыхæй фæндыры зæлтæ хъуысы: — 
Кæд ис, мыййаг, Гуыриты кæрты хъазт?! 
Ысуайон сæм... Цæрæнхæдзары къусчы — 
Хъæбæр кæрдзын, нæуæгдыгъдæй æхсыр... 
Йæ уазæгыл дуар æхгæны исчи?! — 
Сæ гом хордоныл ауыгъдæй — гуыдыр... 
Ныссастæуыди дурасинтыл арынг. 
Æрхуыйæ аг, хъуывгъан æмæ къуырф тас 
Сæ саразджыты 'нкъард хъæлæсæй зарынц, 
Æмæ æрхæндæг уазæгæн — фæлхас!.. 
Фыдох заман тыхдомдæй вæййы 'гъатыр, 
Хæбузнау ивы дуджы цæсгом хæст... 
Хæххон гæнахæй лæгъз быдыры цатыр 
Йæ мæнг бындурыл рогдæрæй фæхæст. 
74 

Æмæ лыгъдысты тыгъд быдырмæ адæм: 
Хуыздæр æнхъæлæй у ныфсæвæрд цард. 
Æрбаскъæрынц ма дзугтæ-дзугтæй ардæм 
Сæ фосы муртæ хиз-арæхæй сæрд. 
Мæ бон æризæр... Хаст æдзæрæг хъæутæ, 
Цæрæгудæн уæ нал и, нал, фысым! 
Æрмæст ма дуртыл фарны 'рхæндæг хъæнтæн 
Сæ сусæг чиныг сауфыстæй кæсын. 
Гъестæй æндæргау аздæхдзынæн комы, — 
Æнусты уайдзæф ме 'ргъомы ныббаст... 
Æмæ фæхицæн зæрдæйæ кæм комынц 
Куыстдзагъд фыдæлты рохст цин æмæ уарзт? 
Фæстæмæ ма бæргæ фæкæсын хатгай: 
Кæд искуы, майды, арты рухс, фæздæг?! 
Дыууæ дихæй ныссуйтæ и мæ катай, — 
Кæйдæр комбæстæм байдайын хæлæг... 

-■■ -сш^ш> 
СЫЧЪИ-ДЗУГ 
Бон райгæ ивайы, сæуæхсид ыссыгъд, — 
Фæлæзæрди гомгæрццæй талынг, 
Æхсæрдзæнтæн сысы сæ райсомы дыгъд, — 
Æрфæлдæхта цъити йæ арынг... 
Цуанон, арф баззад дæлиау дæ зын, — 
Æрбад уал, æрæвæр дæ гæрзтæ... 
Хъус: райхъал и уддзæф, ныййазæлыд зым, 
Цæу-сычъи ныццагъта йæ къæхтæ. 
Æрдхæрæны хæхты сæрыстыр цæрæг, 
Цы ауад дæ хъустæ, дæ фындзыл?! 
Йæ хизæнæй феккуырст сычъи-дзуг цæрдæг, 
Цуанон та аззади рындзыл... 
Хур айнæджы уадул рæвдаугæ сæрфы, 
Фырцинæй ыскæсæн ыссыгъди! 
Хъыг ма кæн, цуанон: дæ зæрдæ тæлфы, 
Дæ бæллиц та семæ фæлыгъди... 
76 

<Ж{Щ)Ж* - 
КÆРДЗЫНЫ КАДÆГ 
Раджыма-раджы, 
Цы заманы, чи зоны, 
Хорæй ысчынди кæрдзын. 
Снади йæ арынджы, 
Сфыхти йæ фæнычы, 
Фынгыл йæ февзæрд — йæ зын! 
Айхъуысти, зæгъы, 
Йæ хорзы кой бæстæтыл, 
Базыдтой адæм йæ ад. 
Уый размæ фынгтыл 
Цы 'рæвæрд дзæбæхагæй, 
Уыдон ын кодтой лæггад. 
Хуримæ, зæгьы, 
Ныхæй-ныхмæ цардысты, — 
Схуыдтой сæ адæм æмсæр. 
Сыгьдæг дæттимæ 
Фæрсæй-фæрстæм уадысты, — 
Се 'хсæн нæй хицæн ныр дæр. 
Сугимæ, артимæ 
'Фсымæртау фидыдтой, 
Иумæ — æгьдау æмæ цин. 
Мадæлтæй семæ 
Хуыздæр кусын чи зыдта, 
Уый уыди хистæр, æфсин. 
Ногчындз хуындæджы 
Уыдаид йæ цæгаты, 
Алы дзæбæхагæй — хуын. 
Исчи лæварæй 
Кæд аззади рохуаты, — 
Чындзмæ уæддæр ис гуыдын... 

* * * 
Иугæр дæ разы 
Æрæвæрди 'гъдауимæ 
Фынгыл цæхх æмæ кæрдзын, — 
Саход дзы, мæ хур! — 
Дæ дзыллæйы фарнимæ 
Ам дæ æдасæй хæрдджын. 
Фæлæ фых хойрагæй 
Кады фынджы уæлхъус 
Бахордтай барæй мæнг ард, — 
Уæд ды ныццавтай 
Цъыф къухæй дæхи уалхъус, 
Æмæ дыл бахудти цард... 
Зондджын хистæрæн — 
Æгъдауджын йæ кæстæртæ. 
Бахуыдтай иугæр 
Фыдгулы дæ къæсæртыл, 
Мауал сид йемæ уæд хæст. 
Фидыд — тымбыл фынг: 
Хойраг, цæхх, нуазинаг 
Мæрдтæм дæр арынц фæндаг. 
Фынджы бæркадæй 
Цы лæг кæны хъазинаг, 
Уый у цыфыддæр ызнаг! 
* * * 
Дунейы кæстæртæ 
Рацæут иу уынгыл, 
Сисут уæ сæртæ бæрзонд! 
Хотæ 'мæ 'фсымæртау 
Рабадут иу фынгыл, — 
Равдисут уе 'гъдау, уæ конд! 

<а*#æ* 
МÆ КУЫСТДЗАГЬД ФЫД 
Сæмпæрчъийæ йæ фадыварц фæхаста, 
Цæдисы галау тæссæртты хæцыд. 
Сыфцæй кæм суг, кæм хосы муртæ ласта, 
Æккойæ хорæй æфцгуытыл мæцыд. 
Цытæ йæ хъуыд? Æдзух лæгæн — ныфсæвæрд, 
Куыд сæрæн дардта сидзæртæм йæ цæст? 
Нæ бинонтæн-иу нал ысфаг æхсæвæр, 
Уæддæр нæ уазæг — буц æмæ æфсæст... 
Цæмæн-иу дзырдта алкæмæ та «байрай»? — 
«Дæ изæр хорз, дæ райсом хорз»-æй цард. 
Хуындыл хæснаджы 'мбылды кодта барæй, — 
Цæмæй йæ сыхæй райхъуыстаид зард. 
Лæгъз къахвæдыл æмбæлтты фæстæ уади, 
Æвæды разæй хъардтаид йæ уд. 
Цыргъ æхсырфау æхсæны куысты ради, 
Цыма йæ зиутæй бирæ фылдæр хъуыд. 
Дæ цард — фæндаг, дæ мæлæт дæр — фæндагыл. 
Хуыздæр тæрхон дын не скодта хъысмæт. 
Æрæнцадтæ ма æфцæджы уæрагыл, 
Гъестæй дыл айтынг сау уæйлаг нымæт... 
79 

«эк#*е* 
ФЫДЫ ДЗУАПП ФЫРТÆН 
— Искуы амондджын уыдтæ? — 
Фырт фæрсы йæ фыды. 
— Царды бархъомыс фæндтæ — 
Зонд æмæ æрхъуыды. 
Удæн иу сæр у мæлæт, 
Амæндтæ сты бирæ. 
Цотæн се схъомыл — сæ мæт, 
Цоты цот — сæ цинтæ. 
Иугæр амондæй фæрсыс, 
Уæд зæгъæм æргомæй: 
Цæр, цы мыггагæй фыссыс, 
Уыдоны кад-бонæй. 
Царды 'взарæн бонты ад — 
Хорз амæндты ракуырд: 
Иу — чындзы куы 'рцыд дæ мад, 
Иннæ та — дæ райгуырд... 
Алкæмæн дæр ис зæххыл 
Рагуалдзæджы ауæдз, 
Æмæ амонды ныхыл 
Сонт хæххытæ ма 'руадз! 
Уалдзæг уæнтæй хъары дон 
Конд хуымы æвзартыл, — 
Уæд дæ куыстæй райы бон, 
Зæрдæ сиды бартæм. 
Æмæ ды цæрдæг фæлæуу! 
Бархи куыст — нæ дарæг. 
Рæстæгтыл ыскæны хъæу 
Удæгасæй зарæг... 

«3*#«* 
СЫВÆЛЛОНЫ БОНТÆ 
Сывæллоны бонтæй 
Рæсугъддæр цы ис?! 
Нæ сæ фæрсæм зондæй, 
Æфтауынц ныл дис... 
Æфцæгрæбын комы — 
Мæ райгуырæн хъæу. 
Фæндаггон æй зоны, — 
Æнæуазæг нæу. 
Хъæрмуалдзæджы цъæхыл 
Аивдæр ран нæй. 
Бон хур тулы зæххыл, 
Æхсæвыгон — мæй. 
Фæзынди пысыра, 
Хуычъытæ, хуыскъæл, — 
Æвзонг лæппу сæрра: 
Кæндзæни та цæл! 
Кæцы уæ йыл худа, 
Уый ма фестæд лæг! 
Йæ хуыздæр хъазт — гуда, 
Хæрд — цъоза, хуырхæг... 
Хуымгæнды — гæнгæлы, 
Лæбырды — хуырзæнг, 
Нæуæгдзыд хъæндæлы, 
Фæлмæн сæнчы зæнг... 
81 

Цæй цин мыл æфтыдтой 
Нæ кæмттæ, нæ хъæд, 
Цы 'взагæй мæм дзырдтой 
Хæххон дæттæ уæд! 
Ныр дæр ма сын хъусын 
Сæ зарын, сæ хъæр, — 
Æхсæрдзæнты сысын, 
Суæртты хæл-хæл. 
Сывæллоны байрæзт — 
Рæсугъддæр гуырдзæй. 
Хуымæтæг — йæ арæзт, 
Хъæздыг та — æрдзæй... 

ОЩ*Б> 
САУ ДЕНДЖЫЗ 
Цы дæм æрхастой цымæ фау, — 
Цæмæн дæ схуыдтой адæм сау?.. 
Æнцад-æнцойæ — ирд æрвгъуыз, 
Дæ хуылфы — сдад цъититы цъæх. 
Кæны дыл боны цæст хъуынтъыз, — 
Уæд сласыс хæхты æмуæз цæхх. 
Цæджджинагæн дæ скодта зæхх? — 
Куы тарф æндонтадау мæцыс, 
Куы сонт зындон артыл фыцыс. 
Дæ иу былæй ыскæлы маст, 
Ныхъуырыс иннæ былæй уарзт. 
Хуызтæ, мыртæ, хъæлæстæ — минтæ, — 
Кæд худынц авд дæлзæххæй зинтæ, 
Кæд донычызджыты нымд уарзт 
Цæстысыгтау мынæгæй тарст, 
Æмæ дæ уылæнты нымбæхст 
Æнусты намысæн йæ сæрст?.. 
Уæрæх — дæ цин, дæ хъуыды — арф, 
Дæ сæрмæ — уацамонгæ арв. 
Уым Нарты айдæнау зыныс, 
Æз та дæу дунетæ уынын. 
* * * 
Æнæфсис у æнусты мондаг. 
Дæ былæй райдыдта сæ фæндаг 
Нæрæмон Нартæ æмæ Чинтæн. 
Сæ байзæддаг дæм здæхы минтæй, 
Æмæ сыл авæрынц сæ арм 
Дæ хурзæрин, дæ доны хъарм... 
83 

Æвæдза, донæй равзæрд лæг: 
Дæ былтыл 'гас дзыллæ — бæгънæг. 
Сывæллонæй, зæрондæй, ногæй 
Дæ хъарм донмæ тындзынц уæнгрогæй. 
Æнæмæт у зæрдæйы цин, 
Йæ барты алчидæр — æфсин. 
Цы скодта маст, цæхджын дæ дон, 
Цæмæн у Сау денджыз дæ ном? 
Уый минæй — иу лæджы хъуыды, 
Æмæ мæн бакæсын фæнды 
Дæ чиныг... Алы уылæн — сыф, 
Æнусты монцæй дзаг — йæ хуылф. 
Цæрæнбонты лæджы хъысмæт 
Æфтауы цины фæдыл мæт. 
Цæстæнгас авд æфцæгыл хизы, 
Сыгъдæг хъуыдытæн арæн нæй. 
Дæ дон цæджджинагау æнхъизы, 
Донбеттыртæ цæрынц бынæй. 
Дзерассæйы хæрзамонд — зæххыл, 
Йæ уарзт та — базырджын бæлон. 
Мæнг тугвæд худт сæууон æртæхыл 
Æхсæртæгмæ æхсæв уа, бон — 
Уый удмæ удыхостæ хаста, 
Уый удыл уды хъысмæт баста, 
Фæлæ уæддæр æвдадзы хосæй 
Зæронд хъæдгæмттæ зайынц носæй: 
Æвдисæн — цавд дурын цыртытæ,. 
Æнусты номарæн æртытæ... 
* * * 
Хæрзгæнæгæй цы хорз ыссарæм, 
Уый риуы стыр хæзнайау дарæм. 
Мæнг рухс æхсæвыцæстæй сайы, 
84 

Æрдуйы хид ын у фæндаг. 
Сыгъдæг хъуыды нысанмæ уайы, 
Нысан та — цард æмæ хъуыддаг. 
У дуне змæлд. Фæткыл æнцойад 
Дæлзæхх мæрдты бæсты дæр нæй. 
Нæ райсом хуры тынтæй сырад, 
Уæд бахсæвæн цырагъдар — мæй. 
Кæс: хъал Фыдуани сбадти барцыл, 
Дымы Куырдалæгон йæ куынц, 
Æрхæцыди Сослан йæ арцыл, 
Сырдон ысуæгъд кодта йæ куыдз... 
Кæс, кæс! Уырызмæг рацыд стæры, 
Гыбар-гыбурæй байдзаг зæхх. 
Терк-Туркæй та рæгъæуттæ стæры, 
Фæхидызмæл йæ быны бæх. 
Хæмыц æрхъызы дæндаг схъауы, — 
Кæуыл та æрхæцыд йæ цæст?! 
Сатана йе 'вæрæнтæй хъауы, 
Батырадз зæдтæн расидт хæст... 
* ♦ * 
Уый уылæн уылæны нæ суры, — 
У цард мæлæтимæ быцæу. 
Тыхкомытæф ныдзæвы хурыл, 
Тох сси æнусты бархъом цау. 
Æнæнымæц — фыдгæнды 'фсæдтæ, 
Нæ фæуиккой рынæн дæр цагъд. 
Æрдзæ минтæй сæ маргджын фæттæ 
Нæртон риуты — æнустæм сагъд. 
Кæс: сахуырст та ныгуылæн тугæй, 
Сси денджыз хъарм цæстысыг, хид. 
Фæлтæр фæлтæры схойы дугæй, — 
Сæ астæу ис æрдуйын хид... 
85 

* * * 
О Сау денджыз!.. Дæ сæрыл сисыс 
Фæлтæрты бæллиц æмæ уарзт. 
Уæлæрвтæм мин хъæлæстæй сидыс, 
Хæссыс сæдæ хуртæм дæ хъаст. 
Дæ дон æвдадзы хосæн баззад, 
Фæлæ у тугæй маст, цæхджын. 
Цæрæг удтæн — цыты ахъаззаг, 
У мæрдтæн рухсаггаджы хуын. 
Дæ тæвд ызмис — сæ урс ыстæгдар, 
Цъæх хъуына фестади сæ хил. 
Сæ цæстысыг фынчытæй сæрад, 
У де 'нгас тар æрфгуытæй мил. 
Хæмыцырихи баззад уырыл, 
Уырызмæгмæ тындзы йæ фырт. 
Нæуæггуырд схæссы дон йæ сæрыл, 
Лæууынц æм ныййарджытæ цырд... 

«Э*#*Е* 
ХÆЙРÆДЖЫТЫ САЙД 
(рагон æмбисонд) 
Хохаг фæндаг над цæлхдурæй 
Басаста къæвдайæ, хурæй 
Хорласæджы фæллад галтæн 
Хъоссайы сæ тых. 
Се 'фсондзæн — цымæй тæбынгтæ, 
Бæрзæйтæ — æфхæлд уырынгтæ. 
Сдад уæрджытæн дæрзæг салдыл 
Ризгæ калд сæ пырх. 
Хохаг, мæгуыр, барæнхъæлæй 
Скæны галты 'мхæст æмхъæлæй. 
Бадзуры сæм: «Сикъо, Хъулон! 
Уæлбылмæ — æххæст...» 
Галтæ дæр бæргæ ысхæцынц, 
Фæлæ цæлхдуртæй фæлмæцынц. 
Афидар сыл вæййы уæрдон, 
Цыма — зæххы 'фсæрст. 
Ниуы дымгæ салд тæссарыл, — 
Хæхты роны уазал хъары, 
Талынг арф комы хæкъуырццæй 
Дон кæмдæр кæуы... 
Нарæг сæрсæфæны фазæй 
Сæрбос лæг рæбынмæ 'вазы, — 
Зоныгæй йæ кæрцы скъуыдтыл 
Кувæг — курæгау — лæууы!.. 
Уыцы уысм — æваст чындзхонтæ! 
Буцæй батонат уæ бонтæ, — 
Галтæн бацæуынц сæ бынты, 
87 

Уæрдоныл — æмхæст!.. 
Иу амонд вæййы уæлæуыл, — 
Авæрдтой йæ дзагæй нæууыл! 
Мæгуыр лæг цыма йæ фыны 
Стыр фыдæй ирвæзт... 
Чындзхонты цы фæрса зондæй? — 
Диссаг сты æгъдауæй, кондæй. 
Ацарæзтой къæрццæмдзæгьдæй 
Арты фарсмæ хъазт. 
Авæрдтой йын фынг йæ разы, — 
Фæллад лæг хæры, нуазы. 
Райы буц зæрдæ æлгъæдæй, 
Уа сæ хъуыддаг раст!.. 
Карз нозт та тыхджын кæм нæ у, — 
Зæрдыл хъарм хуыссæн æрлæууы. 
Даргъ фæззыгон æхсæв бонмæ 
Афынæй и лæг... 
Диссæгтæ уыны йæ фыны: 
Цыма галтæ ногконд хуымы 
Нал фæкæсынц, нал, йæ коммæ, — 
Сдад æмæ мæллæг... 
Бонырдæм æрыхъал. Уазал 
Уæнгты бауагъта фыдазар: 
Саумæйдар æхсæвы цинтæй 
Ферра и, фæсонт... 
Арты фарсмæ галты стджытæ — 
Сæрыкъуыдыртæ, сæфтджытæ! 
Фелвæста ма фæрæт синтæй, 
Фæлæ бавзыд зонд... 
Даргъ æфсондз нывзалы артыл, 
Цыма йæ æрæвæрд галтыл. 
88 

Уæрдонæн йæ фæлахс чъилтæ — 
Цæхæры сырх зынг... 
Хор ызгъæллагæй — дымгæдард, 
Лæг æнæмардæй — сæдæ мард. 
Ныр йæ бинонтæн — сæ цинтæ, 
Ныр фыдæнхъæлæй — сæ хъыг!.. 
Ныр йæ цæдисон — лæбурæг, 
Стыр зымæджы дуарыл курæг. 
Худаистæй хъæумæ уайы: 
Адджын у хæдзар! 
Æмæ иу диссагæй диссаг 
Нæу мæгуыр хæххонæн риссаг: 
Баййæфта ма хъарм къонайæ 
Ала къултæ, цар!.. 
Астæурæхыс раппæрст тыргъмæ, 
Равзылдæуыд арынг уынгмæ, 
Æртыкъахыг фынгыл барæй 
Аргæвсти хæрæг. 
Фесты бинонтæ сæргойаг: 
Налдæр дарæс, налдæр хойраг. 
Стонг гæдытау ма сæ буарæй 
Амбырд кодта лæг... 
Къух æмбал кæд нæ уыд къухæн, — 
Байдыдтой та, бецау, тухæн! 
Уыгæрдæнты, хъæдты, хуымты 
Нал зыдтой фæллад. 
Авд адагыл хос ыссывтой, 
Авд къуыстилы 'хсыр фæрсыгътой, — 
Фæлæ мæгуыр лæджы къуымты 
Нал зынди бæркад. 
89 

Зиуæй бакуса, — хæсджынтæ... 
Кусарт акæна, — ыстджытæ... 
Æхсыр — донхæццæ хъæстæлы, 
Нуарджын зокъо — цыхт. 
Цот ма йын кæм кæнынц уисæн... 
Фæлæ мæгуыр лæджы усæн, 
Раппæлын цæмæй æмбæлы, 
Уый — арахъы сгуыхт... 

о*#«* 
ЦОМУТ ХÆХТÆМ! 
Хорз хохæй æвзæр быдыр — хуыздæр, — 
Баззади нæ фыдæлтæй æмбисонд. 
Фæлæ хæхтæ бæркæдтæн — сæ сæр, 
Быдыртимæ иувæнд сты, иузонд. 
Рагон хохаг бинонтæн уæрдон 
Уыд сæ цин, сæ удыхос, сæ дарæг, — 
Рады 'гъдæутты хъарæг æмæ зарæг, 
Рухс бæллиццаг амæндты фæдон. 
Уый афтидæй быдырмæ тылди, 
Кодта кæмтты ривадау æрдиаг. 
Стонггуыбынты, сидзæрты фæндиаг 
Дзагæй хæхтæм утæхсгæ хылди. 
Хорласæгæн иу зындон — Цъыфджын: 
Исынц дын дæ бæх æмæ дæ галтæ, 
Уæд, тæппуд — йæхи удæй мæрдджын, — 
Удуæлдайæ бахъаггæн дæ бартæ! 
Абырджытæй баззадтæ æвыд, 
Уæд Ныхасы Уастырджи уæд де 'мбал! 
Галты 'мхæстæй фæндаджы дæргъ абар, 
Сыфтæрджыны лæгæт дын — рæвдыд. 
Сонт лæбырдты дуртулæнтæм кæс. 
Ивылдæй æгъатыр у Æрыдон: 
Байбынæй дын ахæрдзæн дæ къæс, 
Фæлæ йæ фæтæригьæдыл ма дом! 
Иугæр уæрдон Къасарайæ схызт, 
Хъоссадоны сирвæзти æвыдæй, 
Комызæдтæй буц æмæ рæвдыдæй, 
Уæд — бæстаг дæ цин æмæ дæ рыст. 
91 

Сис дæ худ, Мыкалгабыртæм скув: 
Бафтыд хæхтыл быдырæй бæркæдтæ! 
Буц куывдтæ, чындзæхсæвтæ, лæггæдтæн 
Дзагуæрдон — сæ конд æмæ сæ ныв! 
Хохаг лæг нæмыгнымады хор 
Быдырæй къуырийы бонмæ ласта. 
Галты 'мхæстæй цал фыдбыны бастад, 
Цал хатты йыл аныгуылди хур!.. 
Абон цардæн фендæр и йæ уаг: 
Аходæн-иу Дзæуджыхъæуы бахæр, 
Хæдтулгæйы де 'мбæлццæтты бавæр, 
Æмæ дын уæрæх фынгау — фæндаг. 
Захъайыл Чъыребамæ цæуыс, — 
Зилæн былтæй хæдтулгæйы бахиз, 
Кæмтты хат дæ галиуæй дæ рахиз, 
Æмæ хæсс хæрзамондимæ ныфс. 
Фæндæттæн сæрибар у бындур: 
Сыфтæрджыны абырджытæй ма тæрс, 
Тигъæй тигъмæ бæсты уагæй ма фæрс, 
Комвæткæн лæггадгæнæг — Мызур. 
Хæхты нæй фæндаджы хорзæн аргъ: 
Къасарайы сæрсæфæн æрныллæг, 
Дурастæрды Æррадон æрмынæг, 
Судзы бон дæр тъунелты цырагъ. 
Ласыс демæ дзыллæйы æфсарм 
Æмæ ратт æфсымæрон Цæгатæй 
Не 'ппæт цин, нæ удты монц, нæ бартæй 
Хуссарæн зæрдæбынæй салам! 
Сихорыл Чъыребайы — дæ хуын, 
Гъестæй ма фæндагсарæн цы хъæуы, 
Уымæй та дæ сбуц кæндзысты Дзауы, 
'Хсæвæрыл «Ирон хæдзар» — фысым. 
Иу нысан æрмæст дæ зæрдыл дар: 
Стыр Фыдæлты тугвæндæгтыл уайыс, — 
Кувынæй, мыййаг, дæхи нæ сайыс, — 
Уадз сæ уагыл — мард уа йе дзуар!.. 
92 

♦Э*#*Е* 
ХУЫССАГ ДОН 
(кадæг) 
Хæххон фæндæгтыл къæдзæхты тæгты — 
Уысмæн суадон, 
Фæлæ хæрзадæй хæстæг-æрвадæй 
Æппæты ма дом. 
Сæ иутæй аназ, уæд дзыхы комраз 
Цыма фæлæсы... 
Цæуыс, æвзарыс — дæ дойны хъарыс 
Æмæ фæлмæцыс... 
Хызтæн та сæрды æфцæджы сæрты 
Фæсхохмæ 'мбойны. 
Хур тæвд ныккасти, æмæ ма састи 
Лæгæн йæ дойны?! 
Уæд иу ран байбын къæдзæхы рæбын — 
Фыцгæ суадон! 
Тыччы урс дуртыл сæдæгай хуртæй 
Цыма æрбабон. 
Ныр дзы нуазон, — уæд уазал хъал дон 
Кæл-кæлæй байсыст!.. 
Йæ цуры 'рбадтæн, хъуыдыты хаттæн — 
Мæ улæфт нал хъуыст... 
Кæцæйдæр фыййау зæронд урс сихау 
Мæ уæлхъус февзæрд. 
Лæдзæг йæ къухы уæрдæхау здухы, 
Цæрдæг — йæ февнæлд. 
93 

Æрбадт мæ цуры æмæ мæм дзуры: 
— Гыццыл æрулæф!.. 
Ам дон у уазал, йæ хуыздæр мадзал — 
Æрцæуа де 'нтæф... 
Нæ бынмæ кæмттæ, цыма мæ сæнтты 
Ысхæссынц фæхстыл 
Фысвос рæгъæуттæй егъау æргъæмттæ 
Æнæсаргъ бæхтыл... 
Бон цинæй райы, хъæу цæстыл уайы 
Бæркадджын фæззæг: 
Зæхбыны къона, хыссæкъух Нана, 
Кæрдзынты фæздæг... 
Уæдмæ дон райхъал: цæуы йæ хæл-хæл 
Кæмдæр дæлдзæхæй, 
Цыма уыд айнæг фыцгæ цуайнаг 
Бæсты фыдæхæй. 
Цыма тыхцæфтæй уæлахиз хæстæй 
Ыздæхти барæг. 
Цыма йæ бæстæм — цъæх райгæ фæзтæм 
Тындзыдта зарæг... 
Суадон хъазы, æмæ дзы нуазæм, — 
Хæрзад, хæрз уазал... 
Нæ тæвд нын суры, стæй фыййау дзуры: 
— Æнусты мадзал... 
Йæ сусæг диссаг — фæлтæрты риссаг, 
Нымбæхст йæ хъуыры, 
Æмæ йæ хатгай æд царды катай 
Мæстæй ныхъуыры... 
94 

Фæрсын: «Цы 'рцыди?» — Уый раджы уыди, — 
Лæг хабар дзуры, — 
Тыхгæнæг мæлыкк хæдзарæн уæрыкк 
Фыццаг хатт куры. 
Дыккагæн, зæгъы — хæдзарæн сæгъы. 
Æртыккаг бонмæ 
Мæлычы хъалтæ куыствæллад галтау 
Хъæу тардтой донмæ. 
Фæстагмæ 'ркурынц хъæуæн усгуры, 
Сыхæн чындздзоны, 
Æмæ сæ фосæн æгады хосæн 
Фыййæуттæй хонынц... 
Уæд се 'хсæн иу чызг — хæрзуынд, дæргъæрфыг — 
Кæд бадт куырдуаты. 
Йæ мой фæсхохы нæ уыди рохы, 
Фæлæ цы хаты! 
Ирæды сагъæс кæны рæгъаугæс 
Æхсæвæй, бонæй. 
Уæд иу тыхст фыны йæ къайы 'руыны 
Цыдæр фæндонæй... 
Сæууон æртæхы æнæсаргъ бæхыл 
Цæргæсау абадт. 
Цымлæдзæг къухы мæцъау æнтъухы 
Фæдисы сахат. 
Фыдгæнæг бал ыл ам доны былыл 
Æваст æрбамбæлд. 
Куыннæ сæ ратыхст, куыннæ сæм рафыхт, — 
Дæлбар — хæдзархæлд! 
95 

Мæлыччы мæнгард йæ тыхстмæ ферад 
Æмæ дзы хъазы: 
— Уæд ацы фистсæр фыййæутты хистæр, — 
Фос бирæ уарзы!.. 
Æмткæй йыл худынц, фырхъалæй цудынц 
Сæ бынты бæхтæ... 
Фæдисон андзыг, цыма йын ралыг 
Йæ сæр, йæ къæхтæ!.. 
Стæй смидæг се 'хсæн! Æваст йæ фехсын 
Нæ сарæхст иу дæр, 
Æмæ уæлгъæдæй мæстæг лæдзæгæй 
Цъыкк ласта «фистсæр». 
Æлгъыст — дæ фыдгул! Мæлыкк куы 'рзæбул, 
Уæд схæццæ йе 'фсад. 
Дæлбар фыййæуттæ, чындзхон æмбæлттæн 
Сæ зæрдæ байрад. 
Чи 'рдæлгом зæххыл, чи знаджы бæхыл 
Фæхæст æд гæрзтæ. 
Рæгъаугæс сиды: «Фыдгул æхсиды, 
Фæлæ — мæ фæстæ!» 
Рæгъаугæс — балхон, фæз — сайæн гакъон: 
Фæзылд йæ рагъæй, 
Æмæ сæ иугай æппæрста джиугæ 
Бынмæ дыдагъæй. 
Куы фæхъуыд се 'мбис, уæд иннæ комниз 
Фæпырх, фæлидзæг. 
Ныфсхаст фыййæуттæ æд чызгæмбæлттæ — 
Фæсте æвзидæг... 
96 

Дыууæйы ма дзы лæгъстæты руаджы 
Ныууагътой 'гасæй. 
Цыбыр тыхст рæстæг æгады фистæг 
Æристы фазæй. 
Рæгъаугæс райгæ бæргæ æруайы 
Йæ къайы рæзты... 
Фæлæ нымд ныхас, къуызгæ цæстæнгас — 
Хъæбысты бæсты... 
Ныр дон нуазой, сæ фæллад уадзой 
Бæхæй, фыййауæй, — 
Уæд суадон стыхсти æмæ ныссысти 
Цыдæр æгъдауæй. 
Æнæрцыд диссаг! Цæф нал уыд риссаг, 
Уæлахиз — кадджын... 
Æрхъуыды — зондæй: «Хуыцауы скондæй 
Цы фестæм хъаджджын?!» — 
Тыхст цæстæнгасæй, къуызгæ ныхасæй 
Фæрсынц кæрæдзи: 
— Бæсты фыдгæнæг, мæнгард уæйгæнæг 
Уа не 'хсæн исчи?! 
— Ис-с-с!.. — дзурын хъуысы. — Мæ хъару 
Мæнгарддзинадæй. 
Хæддзу фыдлæджы, мæнгард хуыснæджы 
Æвзарын дардæй. 
Уадз зоной адæм, кæй цæуынц ардæм 
Мæ сыгъдæг донмæ. 
Æвдадз у цъити, æз хæхтæй чъизи 
Нæ ласын коммæ... 
4 Айларты Измаил 

Ныхъхъæрзы бæстæ, ныккæрзынц хæхтæ, 
Хур мигъты бамбæхст. 
Дыууæ хæддзуйæн сæ хид — æрдуйыл, 
Сæ фæд æрбайсæфт!.. 
Чындзхон фыййæуттæн ирæд — рæгъæуттæ, 
Бæхтæ — æвзаргæ. 
Сæ хъуыддаг — рахиз, хæссынц уæлахиз 
Ныр дæр ма заргæ!.. 

♦3*#*Е* 
ÆРТÆ ФÆЛТÆРЫ МАД 
(кадæг) 
Хохаг къæсы сыджытсæр 
Иугæндзон къæвдайы 
Нал æмбары царды хъæр, — 
Тъизы æмæ руайы. 
Зæхбыны рыг къонайыл 
Тæдзынæг ыскултæ. 
Сидзæртæ сæ Нанайыл — 
Гомгæрццæй тыхкъултæ. 
Хæдзар хастау райафтид, — 
Уазал къуымты хъазы. 
Сидзæргæсыл цард ныфтыд, — 
Стасын ма йæ уадзы! 
Комхæлиуæй сдад ердо 
Сау фæздæг ныхъуыры... 
Иудзæлхыгæй галуæрдон — 
Мусы фарсмæ уырыл... 
Гонварсы — фæлахс цæвæг, 
Дзывыр — састæй тыргъы... 
Фаджысыл — гæбæр хæрæг, 
Хуымы цæндыл — хъыргъы... 
Комарынг зынг зæгъынæй 
Хур бон дæр нæ судзы, — 
Фыды уæйлаг рагъæнæй 
Гом тæрттæ рæмудзы... 
99 

Лæбырды бын фарон сæрд 
Тулгæ дурæй амард, — 
Нал æмбары удты 'фхæрд, 
Цоты зынтæй адард... 
Мад тыхстæй йæ къандзол кæрц 
Баппæрста рыст уæнтыл... 
Се ссинаг — бæрц сæрды хæлц — 
Мастæфхæрд фæсонтыл... 
Хохаг нарæг къахвæндаг 
Знæт сау калмау уайы... 
Куыройы хъæбæр дæндаг 
Хус нæмыгæй райы... 
Хид — æмбыд... Тыхивылд дон 
Гом къæхтæм лæбуры... 
— Ам лæуу, къæсса баргъæвон! — 
Мад уæд фыртмæ дзуры. 
Ыссинаг фæфале и... 
Мад йæ сонт фæзылдмæ 
Знæт доны фæдæле и 
Саст хиды хыррытмæ!.. 
Ацахстой йæ уылæнтæ 
Даргъ хъуымбыл дзыккутæй, — 
Сывæллон сырх хъулæттæ 
Афæлдæхт фыркуыдæй!.. 
— Не ссинаг — уым, хидыхъус!.. 
Ма ку, мæ бон, ма тæрс! — 
Фидиуæгау комыл хъуыст 
Мады 'нхъæлцау сагъæс... 
100 

Дон-дон згъоры лæппу уæд, 
Ставд цæстысыг калгæ... 
Скæны бахизыны фæнд, 
Уылæнтæм æвналгæ!.. 
Фенцад уарын, æрдз ныджджих, — 
Цыма бацыд тасы. 
Аудæгау хъæды хих 
Ивылд донмæ 'ртасы... 
Иу гуылфæны мады къух 
Бæрзы цонг æрцахста! — 
Уый дæр уылæнтæй фæцух, — 
Усы былмæ райста!.. 
Зæрдæтæн цы у сæ рыст, 
Ног куы бафтынц цардыл?!— 
Дудгæ-кæугæ саби тыхст 
Дондыппыртæ мадыл... 
* * * 
Сидзæртæн сæ хистæр — æз: 
Æфсымæртæн — иу хо. 
Не схастон уæлæмæ рæз, 
Рад-фыййауæй — 'дзугъом. 
Мад дæллаг галау лæууыд 
Алыран нæ фарсмæ. 
Лæбырдты кæронæй цыд 
Дурхауæнты тасмæ... 
Рагуалдзæгтæ дардтой цъæх 
Цардбæллон мæгуырмæ, 
Фæлæ сидзæрты нымд зæхх 
Мастæй уыд йæ хъуырмæ. 
101 

Рох — нæ аходæны хæрд, 
Не 'хсæвæр — хæрзфынтæ. 
Сихорæн цы домы сæрд, 
Уæ кæрдæггуыбынтæ?! 
Фæззæгæн йæ цæст — æфсир, 
Рагхалас — цæстысыг... 
Къулыл не скъуыдтæ сасир 
Сæвæрдта бæзджын рыг. 
Сихтау цард æмæ мæлæт 
Нал куымдтой, нал, хицæн! 
Дарæсыл цы кæныс мæт? — 
Кæрц æмпъызт йæхицæй... 
* * * 
Уалдзæджы нæ бæллиц — сæрд, 
Сæрды каст — фæззæгмæ. 
Не ссады тæпп уыд æвæрд 
Удхæрæн зымæгмæ. 
Залты мит — нæ хæхты уард, 
Дурсæттæн — хъызтытæ. 
Баззад-иу фæндаггон мард 
Зæйы бын тæстытæй. 
Фæлæ иу зымæг уæддæр, 
Тынгдæр лæууы зæрдыл: 
Сау зындонæй уыд фыддæр, 
Хъарæг кодтам сæрдыл. 
Баныгæдта хæхты мит, 
Кæмттæ систы се 'мвæз. 
Рог сыбыртмæ мит æфтыд 
Рагъæй коммæ йе 'муæз... 
102 

Хъæуы кæрон уыд нæ къæс, 
Хуым — йæ фæсчъылдыммæ: 
Суанг хъæдмæ схаста фæз, 
Дур нæ тылд йæ бынмæ... 
Иу мæйдар æхсæвы арт 
Тохына рæдывта: 
Дунемæ нæ мæгуыр цард 
Ердойæ æрттывта. 
Стыр фæсахсæвæртæм мад 
Архайдта цыдæртæ. 
Мах хуыссыдыстæм æнцад, 
Арты 'рдæм — нæ сæртæ... 
Иу афон ныррызти зæхх, — 
Растадысты къултæ!.. 
Мад ма ныл бæргæ ныцъцъæх — 
Гомгуыбын бæдултау. 
Фæлæ ныл цыдæр уæззау 
Тулгæ -'вдулгæ атыхст!.. 
Хъæубæстыл нæ сæфты цау 
Мардæрцыдау айхъуыст... 
Сисы рæбын хо, æз, мад — 
Аззадыстæм байбын... 
Ме 'фсымæртыл бон нæ рад — 
Бабын ысты, бабын!.. 
Нал хæдзар, ыскъæт. Нæ хъуг 
Фервæзт, — бахъуыд хистæн. 
Баззад ма нын артаг суг 
Æмæ хос-арвистон... 
103 

Мады уадул артæй — нос, 
Бахуыскъ цонг, нымпылдтæ. 
Нал æрцыд кæронмæ хос 
Цæсгомы æнцъылдтæн... 
Гъеуæддæр йæ ныфс нæ саст, 
Фу-фу кодта махыл. 
Бинонты йæ сыгъдæг уарзт 
Слæууын кодта къахыл. 
Бацарæзтам та хæдзар... 
Бинойнаг æрхастон, 
Æмæ нын фæзынд бындар, — 
Райхъал ногæй ахстон... 
* * * 
Иу цард нæу лæгæн дыууæ, 
Иу та бирæ домы. 
Мады рыст, фæлмæн зæрдæ 
Рох кæнын нæ комы. 
Бакъул ныл кæныс дæ сæр. 
Хъарм, фæлмæн — дæ хъæбыс. 
Махæн ды, Нана, ныр дæр 
Стыр ныфсытæ 'вæрыс. 
Ды — ныййарæг æмæ мад, 
Удæгæсты фидыц. 
Демæ мин азты лæггад 
Дун-дунетæ фидынц. 
Ды — дзæбуг æмæ æхсырф, 
Амæндты хъæсдарæг, 
Ды дæ туг æмæ æхсыр, 
Уадындз æмæ зарæг. 
104 

Арвы кæрæттыл дæ арм 
Хуры тынтæ тухы. 
Дуне у дæ тавсæй хъарм, 
Ис йæ уд дæ къухы. 
Арæнтæ — фыдæх зæххыл — 
Туджджынты нывæрзæн, 
Аууæттæ вæййынц зæххыл — 
Мады сау кæлмæрзæн. 
Мады кад хæссынц бæрзонд 
Номарæн цыртытæ. 
Ис дæ тых æмæ дæ зонд 
Ногбоны æртыты. 
Нæй дæуæн, Нана, мæлæн: 
Зæрдæты дæ узæм. 
Мах дæ амондæй цæрæм, — 
Хур ма у дæу хуызæн!.. 

Чингуыты ни нæма рацыд, 
уыцы 
æмдзæвгæтæ æмæ кадджытæ 
^та, ЛаДч у^. 
щлк ^р^ ли» 
АМОНДДЖЫН 
Цавæр тыхтæ аленк кæнынц туджы, 
Зæрдæйыл цы бафтауы, цы, арт?! 
Амондджын у, ацы бæрнон дуджы 
Чи æрвиты барджынæй йæ цард. 
Адæмы 'хсæн чи вæййы нымады, 
Чи дзуры рæстдзинадыл æдзух, 
Чи дары зæронды бон йæ мады, 
Чи дæтты æууæнкджынæй йæ къух. 
Йе 'мбæлттимæ 'мбалиуæг кæмæ и, 
Йе знæгтимæ чи вæййы ызнаг, 
Уарзæттимæ чи зоны зæрдæми, 
Чи амоны фидæнмæ фæндаг... 
106 

«э*#«* 
ДЕ НÆМÆТ НЫХАС 
Дæ мад куы 'рæнцад йе 'нусон бынаты, 
Уæд дыл бæрцæй цыппар азы цыди... 
Куыдтой дæ хотæ удаистæй уаты, 
Мæныл та бæстæ ривадæй зылди... 
Фæстаг улæфтмæ мад дæ цинæй ради, 
Дæу тыххæй уыд фæстаг уысм дæр йæ тыхст. 
Дæуæн дæ къухмæ хисты базыг рарди, 
Цыма дын хъазтмæ хайæн уыд æрвыст!.. 
Кæсын дæм ныр мæ хъал æмæ мæ фыны, — 
Æнæмæтæн æнæрхъуыды — сыхаг: 
Дæ рухс цæсгомыл масты фæд нæ зыны, — 
Æмæ кæд уыдтæ мады рæвдыд хъуаг?! 
Цы дын кодтаин уыцы бонты уайдзæф, 
Цы ма уагътаин де 'взонг уды маст!.. 
Æхсæвæй бонмæ барстон æз дæ къахдзæф, 
Мæ удæнцой — дæ цин æмæ дæ уарзт. 
Æдзух хæссын уæ мады фæдзæхст уаргъæн: 
«Æртæ сидзæрæн мад дæр дæ, фыд дæр... 
Куы сæ стыхсай, уæддæр нæ зынтæн саргъ кæн: 
Сæ цин-иу сын сæ мастæй сис уæлдæр!» 
Ныр бирæ рацыд уыцы бонтæй ардæм... 
Ныфсæвæрдау — дæ уæнгты конд, дæ ас. 
Æрмæст йæ зынтæй ницы хатыс цардæн, — 
Æрмæст мæ мары де 'нæмæт ныхас... 
107 

ÆГУЫСТÆИ НÆИ АМОНД 
Алы адæймаг дæр царды 
Исты хорзæхмæ бæллы. 
Зилы рухс фæндиаг дардыл, 
Рохст цин къæсæрыл кæлы. 
Зынтæ 'нцæнтты уаргъы бабаст, 
Рæсугъд фыдуындтæн — фæлыст. 
Ныфс цъæх фурды сæрты бараст, 
Тас мæнг цъыфдзасты нынныхст. 
Зæрдæ куысты цинæй райы, 
Сæр уæд хорз хъуыдытæй — дзаг. 
Цард æнцойбонтæй нымайын — 
Уды мæгуыр æмæ хъуаг. 
Циу, цы, адæймаджы амонд? 
Намыс, кад æмæ фæллой, 
Æви мастисæджы раконд, — 
Тыхст, дæлбар удты сæргой?! 
Залым паддзæхты къæлæтджын, 
Сæрыл ирд сыгъзæрин худ, — 
Æви хидвæллойæ адджын 
Фынгыл æртхуроны худт?! 
Хæрзты тæрхонгæнæг — афон, 
Ратты иу уысмæй дæр цард. 
Тых — рæстаудæнæй балхон, 
Лæг йæ барты сæрыл — мард. 

Нæй æнæ хидгуыстæй амонд, 
Стыр лæвар, фæллæйтты ад. 
Ис фæстаг хорзæхы раконд, 
Ис фæстаджы цинæн рад. 
Иууыл цардамæндтæ — барты, 
Не скаст — удæнцойы куыст. 
Басудз фыдæбæттæ арты, 
Уæд зæхх бауыдзæн зынгхуыст. 

4Э№#&> 
ЗÆРДЫЛДАРÆН 
Алы райсомæн — изæр, 
Боныдæргьы — сагъæс. 
Цинæн маст ысвæййы сæр, 
Масты цинæй ма фæрс. 
Мæйы фæдыл — мæйтæ хал, 
Азтæ азтæм сидынц. 
Иугуыр хæрзтæй ма у хъал, — 
Амæндтæ дæр ивынц. 
Дунетыл æххæссы цæст, 
Хъуыды уайы дарддæр. 
Монц — æппæт фæндæттыл хæст, 
Рабады йæм мард дæр. 
Уарзондзинад у фæдис: — 
Иугæр ссыгъди риуы, 
Уæд ыстъæлфæнтæй йæ рис 
Фурдæй фурдмæ схъиуы. 
Кæмтты — уахъæз, хæхты — уад, 
Дард фæндæгты барæг 
Арвы нæрдмæ сласы кард, 
Тохы фесты зарæг. 
Иу уысм ын æрæнцой нæй, — 
Царды монцмæ райы. 
Арвы айдæн фесты мæй, 
Стъалытæ нымайы. 
Царды уæзæй схалас сæр, 
Хъуыдытæ — сæ кары, 
Рухс æнкъарæнтæй уæддæр 
Уарзт мæстæй куы мары!.. 
110 

<з*#*е* 
ФÆЗЗЫГОН БАРÆГ 
Райсомы æртæхыл 
Хъулон-мулон бæхыл 
Æфцæгыл æрхызти 
Урсбоцъо Æфсати. 
Сау уæргъуын — йæ уæйлаг, 
Тинтычъи — басылыхъ, 
Сагдзармæй — уырындыхъ. 
Цухъайы бæрцытæ — 
Садзæн цыхт-æрцытау. 
Буц уазæджы аккаг — 
Худ къæбæлдзыг пака... 
Хъал барæг æрфистæг, 
Райхæлдта йæ рифтаг: — 
Фосуарзаг фыййæуттæн 
Сойджын зад сæрвæтты 
Бакодта лæвæрттæ 
Фыс, ыстур-рæгъæуттæй. 
Хуызивæнæй кæмттыл 
Къухаууонæй акаст, 
Стæй сыфтæрджын хъæдтæн 
Фарны аргъау бакаст, 
Æмæ бадт мæкъуылтæй 
Æфтауцуат ныкъкъултæ. 
Мусгæрæтты хъиутæн — 
Дзагæфсир сæ риутæ. 
Хорты сæрты цинæй — 
Куырæйттæн сæ зарæг. 
Ныр рæдау æфсинæй 
Буц куыннæ уа барæг?! 
111 

«ЗК#*Е* 
СЫГЪДÆГ ЗÆРИН 
Æппынæдзух тæмæнтæй худыс, 
Цыма дæ хуры тын ныббаст. 
Цæхæр зынгау мынæгæй судзыс, 
Дæ мидæг та нæ лæууы тавс. 
Æппæт хæрзтæй фæдæ зынаргъдæр, — 
Нæ зоныс бæрц æмæ æфсис. 
Дæ суйтæ фæд — мæлæтæй даргъдæр, 
Дæ цинæй фестырдæр дæ рис. 
Цæрæг уды буары, туджы 
Дæ хъæстæ бахъуыды — мисхал. 
Æгæрон монц кæй тауыс дугыл, 
Ды уымæй дæ сæрыстыр, хъал... 
Æнхъæлцауы дыдзы рухс сайы 
Фæллад фæндаггоны дæрдтыл. 
Фæлывд фынтæй кæй зæрдæ райы, 
Уый бафты 'надзалæй мæрдтыл. 
Кæлмыты 'рдонг кæрæдзи тонынц, 
Уæд ды — цыкурайы фæрдыг!.. 
Чындзытæ дæ хæрзамонд хонынц, 
Æмæ дыл никуы абадт рыг. 
Нæ бæззыдтæ куывдæн, хæрнæгæн, 
Æгæрон афтæмæй — дæ кад. 
Йæ хъуыры дæ хуыдта æгънæгæн 
Лæппумондаг чызджыты мад. 
Фæлтæр фæлтæры ногæй ивы, 
Æмсывæр цардимæ — мæлæт. 
Æнæмæтæй дæ хæрдзтæ 'рттивынц, 
Нæй уыдон рæстæгимæ мæт. 
112 

Сыгъдæг зæрин! Дæ номæй — разы. 
Дæ кад, дæ радæн нæй кæрон. 
Сыгъдæгдзинад æууæнкыл хъазы, 
Æууæнк та — намысы фæдон. 
Нæй хорз æмæ æвзæрæн арæн, 
Æмбæхсы цины роны маст. 
Дæ хъомыс — стыр бæллицтæ барæн, 
Æрмæст дæ никуы сырад уарзт. 
Хæтаг сылау æфсарм нæ зоныс, 
Æнцой дын никуы скодта ад. 
Дæ рохтæ цины монцмæ тоныс, 
Фæлæ дæ никуы батæфст цард. 
Лæудзынæ марды хъуыры 'гънæгæй, 
Йæ дзыхы аивæй — дæндаг, 
Стæй фестыс къухдарæн хуыснæгæн, 
Æмæ та — ног цин æмæ уаг!.. 

о*#æ* 
КАРЫ ФАРН 
Æфцæгмæ фæхизынц азтæ, 
Цард — Æрфæны фæд. 
Райы сыл æгæрон уарзтæй 
Сонты удыгъæд. 
Баззадысты кæмтты бонтæ, 
Уысм ысси зынаргъ. 
Рог барæгау хид фæсонтæй 
Размæ сиды уаргъ... 
Ивгъуыд бонты сонт рæдыдтæн 
Банымайæн нæй, 
Фæлæ се 'нцæйтты æрцыдтæн 
Фæззæгмæ фæрнæй. 
Уалдзæджы цъæх цæстыл уайы: 
Сабидуг — фæлыст. 
Дидинджытæй бæстыл райы, 
У цæрдæг, æнтыст. 
Хъарм сæрдæй йæм худынц хуртæ, 
Хортæ сты нæмыг. 
Æмæ кары фарн, мæ хуртæ, — 
'Хсызгæтты цæссыг! 
Уый — йæ сенгонды æнкъарæн, 
Ивгъуыд бонты ад. 
Уарзондзинад монцты карæн 
У æнустæм мад. 
114 

«Э*#*Е* 
ФЫНДЖЫ БÆРКАД 
Цæхх, хойрагæн фæткыл — сæ бавгьау, 
Сæ рард та — намыс æмæ цыт. 
Ирон фынгæн бæркадыл йе 'гъдау 
Кæстæртæм хистæртæй фæцыд. 
Хæрнæджы кæндæн — хъыг йæ фидыц, 
Куывд, цины фынгæй райы бон. 
Хæрд-нозтæн нæм æхца нæ фидынц, — 
Æгъдау сын аргъ кæй у, уый зон. 
Бæрцкусартæн йæ сæр, йæ бæрзæй 
Кад-радыл ахадынц цæсты. 
Сæ фарн егъаудæр у сæ уæзæй, — 
Нæй се 'мных кувинаг бæстыл. 
Фæрныг хистæр хъæубæсты бадты 
Æмбары бæрц, æнкъары хыгъд: 
Фæндаг нымад рæгъытæн ратты, 
Фæткыл йæ алы змæлд, йæ куывд. 
Кæстæрæггагæн — нуазæн, базыг, 
Æфсины цинонæн — фæрск-хай. 
Æгъдауылхæст — æфсармæй расыг, 
Йæ карз нозт алидзы тæргай. 
Фынджы бæркад — æгъдау кæронмæ, 
Йæ фидыц — сæр æмæ бæрзæй. 
Фæминас кæн изæрæй бонмæ, 
Уæддæр дзы хи сæры аргъ нæй! 
Фынгмæ лæджы æфсарм æрхоны, 
Лæггад та йын кæны æгъдау. 
Бæркад æгъдау хæсджыныл домы, 
Фæлæ йæм макуы æрхæсс фау! 
115 

«Э*#*Е* 
ХОРЗÆХТЫ СÆР 
Хорзæхты сæр — уарзондзинад, 
Де 'мкад—мæйтæ, хуртæ... 
Зæххы æнцой, арвы тыгъдад, 
Масты хъуыры — цины хæрзад, 
Сдзурын кæныс дурты... 
Æнкъарæнты стырдæр хъомыс, 
Монцты 'хсидгæ катай, 
Цас дæ хъæуы, цастæ домыс?! 
Уды хæрдзтæй 'фсис нæ зоныс, 
Риумæ 'взидыс артæй... 
Цинты айдæн, масты 'вдисæн, 
Зæххы карздæр сомы! — 
Снывонд кодтай монцты рисæн, 
Нал фæкомыс зондæн уисæн, — 
Сахуыр дæ тыхдомын. 
Барвæндонæй — иууыл хæрзтæ, 
'Вæндонæй — фыдамонд. 
Батыхтай дæ цармы бæстæ, 
Туджы 'ртахы ис дæ хъæстæ, 
Мастæлгъæд — дæ раконд. 
Размæ тындзæм, разæй бадыс. 
Раздæхæм фæстæмæ, — 
Фæсонтыл цыргъ фæттæ садзыс, 
Счъилы норттæ кардæй уадзыс 
Зонгæйæ хæстæгмæ... 

«э*#«* 
КАР - ÆВДИСÆН 
Фæрныг хистæртæ уæздан кæстæртæн — 
Дыууæрдæм барон сæ кары 'вдисæн. 
Æнæниз удтæ, сæрæгас сæртæн — 
Æгъдауыл цума, нымадыл уисæн. 
Æртæ арфæйы æртæ хорзæхæй: 
Чындзыты фæдыл — зæнæджы зæнæг. 
Фыдыуæзæгыл, фыды хъарм зæххыл 
Æмбисонд фæуа сæ адджын скæнæг! 
Æнгом бинонтæн фæрныг фыд — хистæр. 
Ныййарæг мад та — бæркадарм æфсин. 
Сæ амонд хæссæг — ныфсæвæрд кæстæр, 
Сæ удты лæууæн — сывæллæтты цин. 
Цæй амондджын у ныййарæг Нана, 
Йæ буц чызджыты чындзы чи 'рвиты! 
Цæй арфæйаг дæ, ысхæссæг Дада, 
Цыты рæгъытæ фæрнæй чи сиды! 
Тæхуды фæуай, нæ фыды зæронд, — 
Куыдбуцдæрæй дын сиахс-лæппутæ! 
Дæ чызг-чындзытæн сæ удты хæрзконд — 
Къуызгæ уайсæстæй мæйтæ 'мæ хуртæ... 

«э*#«* 
Иугæр маст фыдгæндыл сагъуыд, 
Цуроныл — хæлæг, 
Уæд хæрзвæткыл бакæн агъуд — 
Æмæ фегад лæг!.. 
Иугæр фынджы фарнмæ 'рхастой 
Хъал кæстæртæ фау, — 
Фехæлд бинонтæн сæ ахстон, 
Нал и 'фсарм, æгъдау!.. 
118 

<3*#«* 
ГУЫБЫНÆМСÆРТÆ НÆЙ 
Куыннæ вæййы лæгхуыздæртæ 
Æгъдауылхæст, фæрнæй; 
Сæрхъуызойтæ, сæрæмсæртæ, — 
Гуыбынæмсæртæ нæй. 
Рæдийыс, уæд дæхи зондæй, — 
Æрхъуыдыйæн у сæр. 
Лæджыйасæй, лæджыкондæй 
Цæмæн лæууыс дæлдæр?! 
Фынджы фарны кæстæрæггаг — 
Нуазæн æмæ хай. 
Æнæрады æмбæлæггаг 
У бафсисы тыххæй... 
Чындзы сæрæн, лæджы кадæн — 
Фыццаг æхсæв — цæсгом. 
Æнæгъдауæй æнæрадæн — 
Æнæнамыс йæ ном. 
Нывæрзæн, дам, ыздахагæй 
У хъарм æмæ фæлмæн... 
Сыгъдæг удты дзæбæхагæй 
Æгъдау бæззы цытæн. 
Зæронд мадæн, зæронд фыдæн 
Куыннæ хъæуы лæггад?! 
Æнæрхъуыды, æнæрыдæн 
Йæ мард дæр у дзырддаг. 
Фыдгул фæуæд зæронды бон 
Кæстæр-исæй зынгхуыст! 
Æнæ цума, æнæ дзыхдон — 
Хæйрæджыты æлгъыст. 
119 

<з*#æ* 
ЗÆРОНДЫ КАТАЙ 
Уыдтæн мæ бирæ цотæй разы: 
Чысылæй, рæзгæйæ — нывыл! 
Ныр уыцы рæстæг цæстыл хъазы, — 
Ис не 'хсæн сæрсæфæны был! 
Кæй уæ фæлмæн нывæрзæн байста, 
Кæй — мызд, кæй — стыр бынаты кад. 
Уæ иппæрдæй мæ рыст уд бастад, — 
Æрцыд йæ иунæг бонты рад... 
* * * 
Цы фестут, ме 'гъуыссæг æхсæвтæ, 
Мæ бонты удуæлдай фæллой?! 
Куыдз дæр куынæ рæйы мæ фæстæ, — 
Фæдæн фæстаджы ран сæргой!.. 
120 

<Э*#*Е* 
РАГУАЛДЗÆДЖЫ 
Мит — сæлæф хырыз, 
Хуссар — саухъулон, 
Дон — хъæстæлыгъуыз, 
Сæрвæт — уарзтбæллон. 
Пыхс — æхсырфæмбал, 
Хъæд — фæрæтдзæфтæ, 
Лæг — куыстæн амал, 
Хизæн — бонрæфтæй... 
Цъæнут — дзалмæнгæс, 
Фæсал — бур цъæхтæ. 
Рындзыл — радуæлгæс, 
Тигътыл — хъал сæгътæ... 
Хур зæрдæрайдæй 
Кæмттыл узæлы, — 
Æрдз гуырдзæхсайдæй 
Цинæй амæлы... 
Уæлгæс 'хситдзæгæй 
Дзуджы фездахы, 
Стæй цыргъ лæдзæгæй 
Хуырбын ракъахы. 
Уым — хæрзиуджытæн 
Адджын уидæгтæ: 
Пыхцыл уиззатæ, 
Ныхбын стъæлхатæ, 
Æххæл хуычъытæ, 
Цæхæр къацциутæ, 
Æмбæхст уиритæ — 
Дондзыд цъил-милтæй... 
121 

Акалд с' адджын тæф, — 
Хъазы рог уæлдæф. 
Дзуг сæм басмуды, 
Стæй æрбафсæры!.. 
Фыййау загъдæмхæст 
Фосыл схъæр кæны. 
Фыстæ — уагылхæст, 
Сæгътæ — хæтæны. 
Мондаг уастимæ — 
Сонт пыррыччытæ 
Ног уæрыкджынтæн, 
'Взонг сæныкджынтæн... 
Фыстæ — коммæгæс, 
Сæгътæ — барджытæ. 
Сырдтæ — комæнгæс, 
Ахсынц нарджытæ. 
Фыййау февзиды: 
— Хъæд нæу уе 'вджиды!.. 
Зæнгыл — цъæх бирæгъ, 
Налат гæбæррагъ. 
Хуыры — дзыгъуыр стай, — 
Кæнут уыдон хай... 
Дзæгъæс, Цæу-Бодзо! 
Раздæх, Дзуарса! 
Арс дæ фæхæсса!.. 
Дзæгъæс!.. 
122 

<Э*#*Е* 
ФЫДÆЛТЫ ФЫДРИСТÆ 
Фыдрæстæг, фыдзаман, 
Фыдгултæ 'мæ низтæ — 
Фыдæлты фыдадзал, 
Фыдæлты фыдристæ. 
Сæ сæфты ран — быдыр, 
Сæ ирвæзæн — хæхтæ. 
Ирон цард ысцыбыр 
Æгæрон бæллæхтæй. 
Цыппарырдæм — рæсæн, 
Æвдудон та — цæрдтæ... 
Чердæм уыд фæхæссæн 
Æрдзæ цæфтæ, мæрдтæн?! 
Дунейы фарн, ракæс 
Сæ тугвæд, сæ зынтæм! 
Дæ раст тæрхон рахæсс 
Фыдæлты нымд бынтæн. 
Сæ бонты тыхтона, 
Сæ бахсæвты сæрхызт, 
Сæ уазæгджын къона, 
Сæ Сафайы рæхыс. 
Сæ фæдисы уæзæг, 
Тыгьды тугвæндæгтæ, 
Сæ рагхалас фæззæг 
Нæ разагьды лæгтæн!.. 
Уæйгæнæг тæппудтæн 
Сæ къухты — сæ удтæ. 
Нымудзæг лæхурдтæн 
Сæ рæтты — сæ худтæ. 
123 

Æгады хæрдимæ 
Сæ сомы фæбастой, 
Ирæтты нæмттимæ 
Кæйдæр зæрдæ райстой. 
Сæ иутæ — уырыссаг, 
Сæ иннæтæ — туркаг. 
Фылдæрæй — гуырдзиаг — 
Гуыбындзæл дзырыссаг... 
1990 аз 

*Э*#*Е* 
НОГДУГ 
Арвайдæны дуне разынд, — 
Фарны хъæр дзы нæй! 
Кады цæсгом хурмæ бавзыд, — 
Намыс у фынæй. 
Царды хæрзтæ фесты сайраг, — 
Фенамонд и лæг. 
Марæнгæрзтæй бæстæ байдзаг, — 
Мастыл сбадт хæлæг. 
Дауджыты рындз, зæдты бадæн, 
Дзæнæты цъæх зæхх 
Фыдгæнджытæн систы авдæн, 
Тауынц марг, фыдæх. 
Боны сæрæн мацы адав, 
Уæд — бецау, мæгуыр... 
Макæй бавæр, макæй батав, 
Афтæмæй — хæрзгул! 
Ауæй чынди уды хæрзтæ, 
Расты нал и кад. 
Алы хъылма, алы мæргтæ 
Ног дугæн — сæрфат... 
1989 аз 
125 

«э*#«* 
ИВДДЗАГ НЫВТÆ 
Хуры цæстæй арв фæлгæсы, 
Хæхтæ 'хсидæвтау — цæхæр. 
Кæмтты урсхъулон кæвдæсы 
Хъæдтæ арыдау — цæгæр. 
* * * 
Арв хæрзфых гуыдынау схæмпус, 
Къахыр мæй йæ астæу — царв. 
Зæхх фырæлгъæдæй ныффæлурс, 
Миты бын æрфынæй тарф. 
* * * 
Дуне зарыныл фæлгъауы, 
Бæстæ архайы хъырнын. 
Зымæг сæрды бæркад хъауы, — 
Рæстæг фестади зырны... 
1989 аз 

«э*#«* 
НОМ ÆМÆ ЦÆСГОМ 
Алы адæмæн дæр — ном, 
Хи æгъдæуттæ, хи цæсгом. 
Уымæн дзурæм: ды — кæсгон, 
Æз — уырыссаг, уый — ирон. 
Алы дзыллæйæн дæр — фарн, 
Удты стырдæр хæрзтæй хъарм. 
Лæг дзыллон фарнæй фæцух, 
Уæд ыл ауигъ ды дæ къух. 
Фæтк хæдзары сæрыл уар, 
Хъæутыл радих кæн æгъдау, 
Уæд æппæты сæргъы — кар, 
Стæй — нæ азымтæ, нæ фау. 
Удты хъомыс сбары фыд, 
Удты хъысмæт скæрды мад, 
Æмæ сфæлдисæджы раз 
У сæ фæстаг тæрхон карз... 
1989 аз 

^еЩЕ* 
ДЗУРÆМ, УÆД РÆСТЫЛ 
Иугæр дзурæм, уæд рæстыл æргомæй: 
Рæстауазæн рæстæгтæн — сæ фарны. 
Алкæмæ дæр бадзурæм йæ номæй, 
Алкæйы дæр сæвæрæм йæ раны. 
Иутæ хордтой тугдзых сырдтау хомæй, 
Иннæтæн хæрзфыхæй дæр нæ тади. 
Иу къорд хаста царды уæз æргъомæй, 
Иннæ къорд та хъузæттау фæради. 
Хæрзтæн — тухæн, æвзæртæн та — амонд, 
Цины роны масты 'взаг бырыд. 
Фегад ысты намыс æмæ раст зонд, 
Удты фидыц баруади, нывзыд. 
Чи мæнгарддæр, цурондæрæй — хицау, 
Давджытæ 'мæ марджытæ — æфсин. 
Дзырдхæсджытæ, ардауджытæ — рухстау, 
Мысæггагæй — се скъола, сæ дин. 
Ногдугонтæн зæронд уыд фыдызнаг, 
Æмæ цард йæ бындзарæй нынкъуыст. 
Чи ма зыдта иу бинонтау иу уаг, — 
Зылын растыл маргджын калмау тыхст. 
Байсыст намыс, цæсгомы хуыз сивта, 
Фарн æрцыди авд дæлзæхх ныгæд. 
Бæркæдтæн ысафтид и сæ рифтаг, 
Фыдгæнджытæ — хицæуттимæ 'мвæнд!.. 
1988 аз 
128 

«э*#&> 
♦ ♦<► 
Лæгæн фыццаг — æфсарм, цæсгом, 
Ыстæй — йæ адæймаджы ном. 
Æууæнкджынæй нæ раттыс къух, — 
Уæд бæсты фарнамондæй — цух! 
Хæссыс дæ цины уаргъы рис, 
Уæд схиздзæн фарны 'мвæз дæ ис, 
Науæд æвæлмоны æнтыст — 
Æнад, æвæтк æмæ æлгъыст!.. 
1989 аз 
5 Айларты Измаил 

<э*#«* 
ХÆС - ФИДИНАГ 
Зæрдæ алы хæрзтæ домы, 
У бынтон зынæфсис цæст, — 
Уæд фыдгуыбын бæрц нæ зоны, 
Сæр — фæлывд хъуыдытыл хæст. 
Нæй дын райгуырæны къона, 
Артдзæст, аг æмæ рæхыс, — 
Уæд кæйдæр зæххыл тыхтона 
Ивы цармвæлдæхтæй хуыз. 
Уæд æнæ «мæн у» зæгъæгæй 
Лæг — дзæгъæлхатты бындар, 
Цух — хæдæфсармы зæнæгæй, 
Хæстæй — арыд æмæ сар. 
Дæ фыдæлты фарнæй райгонд, 
Ссарыс донæй дæр сæ ном, — 
Уæд ныфсæвæрдæй дæ амонд 
У йæ хæстæ фидынхъом... 
1989 аз 
130 

о*#«* 
БЫНХОР ХИЦÆУТТÆН 
Хъарм ныхæстæ, рог тæрхæттæ — ал' аз, 
Æнтыстытæй разилы уæ сæр. 
Адæмæн уал исты хæрзтæ сараз, 
Гъестæй-иу сæ рацараз хуыздæр. 
Афтид къухы хъыргъы дæр нæ бады, 
Царды хæрзтæ — куыст æмæ фæллой. 
Афæдзгæйттæ куы фæлæууай рады, 
Нæй уæддæр æнæ бакуыстæй сой. 
Хорæн — хуым, хосæн та — уыгæрдæн, 
Зад сæрвæттæ-хизæнтæн — рæгъау. 
Хор-хуымты куынæ кæнæм фæдгæрдæн, 
Уæд фынгыл цæмæй дæттæм æгъдау?! 
Уæливыхтæн дзулыссадæй — цъайраг, 
Дзаджджинагæн фосы 'хсырæй — цыхт. 
Ис урсагæй Иры 'фсинтæ — сайраг, 
Бахæцыд сыл зивæг æмæ рыгъд. 
Банымадтат Иры хæрдзтæ фауыл, — 
Агъуыды хос банызтат, мыййаг?!— 
Нал нын уадзут не 'гъдæуттæ æгъдауыл, 
Скодтат мардæн сыджыт дæр уæййаг. 
Бæрæгбæтты аууæтты æмбæхсæм, — 
Кусарты сæр койаг сси, дзырддаг. 
Гъе, уæууæй! Цытæ нæ сæрмæ хæссæм! 
Иу бон — гуырæн, иннæ та — мæрддзаг!.. 
1988 аз 
131 

^экфæ* 
НОГ ИРÆГГЫ ЗАРÆГ 
Дзурæм, дзурæм, дзурæм, — 
Бацархайæг нæй!.. 
Хъусæм, хъусæм, хъусæм, — 
Удтæ та — фынæй! 
Хицауæй нын сæвæр 
Раст-равджы лæдзæг, — 
Фыдгæнджыты 'мсывæр, 
Бирæгъ, куыдз, хæрæг!!! 
Барæмвæнды хицау, — 
Чифæнды дæр уæд, — 
Сси зæххыл нæ Хуыцау, 
Уæлæрвты та — зæд. 
Авд дæлзæххы бады 
Ахæмæн йæ мад. 
Алцы йын — нымады, 
Алцæмæн ын — рад. 
Арвгæрæттæм хъуысы 
Куыдз-хицауы кад! 
Адæмы туг сысы, 
Фесæфти бæркад! 
Махæй хуыздæр адæм 
Дунейыл нæ цыд. 
Табуйаг — нæ бадæн, 
Арфæйаг — нæ цыт! 

Ныр нæ хуыздæр зарæг — 
Къæрцц æмæ æмдзæгъд, 
Мардæрцыды хъарæг, 
Дудгæбæтты загъд! 
Хицауæй, паддзахæй 
Цардхалджытæ стæм. 
Не 'фсæст куыдзы къахæй 
Дæлбарты нæмæм... 
1989 аз 
133 

«э*#æ* 
ÆНÆХИЦАУ ЗÆРОНД 
Кæйдæр сыхы, кæйдæр уынджы 
Æвæгастæй, мæгуырæй 
Чердæм уайыс, кæдæм тындзыс 
Къуылых æмæ гуыбырæй?! 
Цæмæн фæдæ æнæ хæдзар, 
Æнæ къона, æнæ арт, 
Æнæ зæнæг, æнæ бындар, 
Æнæ дзуар, æнæ мард?! 
Кæдæм тындзыс, кæдæм уайыс, — 
Кæм ма хъæуыс, цы сæрæн? 
Дæ рабоныл цæмæн райыс 
Дæ бахсæвæй хуыздæрæн? 
Гуыпхæдзарæй — æнæ хæдзар, 
Хъæрмкъонайæ — æнæ арт, 
Бæрцзæнæгæй — æнæ бындар, 
Хæддзуарæй — æнæ мард. 
Ис чызджытæй — æнæ сиахс, 
Ис лæппутæй — æнæ чындз, 
Ис фæллæйттæй — æнæ фæлхас, 
Æнæхицау дзæгъæл куыдз... 
134 

^ЭМ^Е* 
УЫНГÆДЖЫ ЗАРÆГ 
Дæдæй, Нана, уæууæй, Дада! 
Цы уыдзыстæм, цы, фидæн? 
Æнæ бæхæй, æнæ зæххæй 
Уæззау хæстæ куыд фидæм? 
Дæлæ кæнæм, уæлæ кæнæм, 
Уæддæр нæ ныфс — Фыдызæхх. 
Хуымы ауæдз, бæркад-фæззæг — 
Нæ удыхос, нæ хорзæх. 
Бæрц фæллæйттæ, нымд лæггæдтæн — 
Зæрдæрайды æхцон куыст. 
Хæрзкарст хосæй, хæрзхаст фосæй — 
Нæ бонты хардз, нæ фæлыст. 
Сывæллонæй зæры кармæ 
Сыгъдæг удты бæллицтæ 
Лæджы фарнæн, сæры кадæн — 
Сæ цинтæ 'мæ сæ ристæ... 
Цæрæг удæн хуыздæр фидæн — 
Намыс æмæ æууæнкæй. 
Нæ кæстæртæм кæдæм сидæм 
Фыдвæд æмæ фыдвæткæй?! 
Цæлуарзагæй — бынтон хивæнд, 
Цъæх рæгъæдæй — æнæнтыст. 
Сæ удты монц — гыццыл куысты 
Æнцонвадат, ыстыр мызд. 
135 

Нæ чызджытæ — къуырдбецыктæ, 
Нæ лæппутæ — дæргъдзыкку. 
Нæ хицæуттæ — къупецæгтæ, 
Нæ кусджытæ — мæгуыргур. 
Нæ барты рад, нæ сæрты кад 
Цыфыддæрмæ æртардтам. 
Тыхы армæй, æртæ цармæй 
Зæххы фыдæх ыссардтам. 
Цæй диссаг дæ, цæй æмбисонд, 
Ды, царды ныв-нымд хъысмæт! 
Цæй риссаг дæ, цæй æнæзонд, 
Æнæрхъуыды — æнæмæт! 
Цæй ныййарæг, цæй ысхæссæг, 
Цæй мадæл дæ, цæй фыдæл?! 
Уæ рæзгæтæм, уæ кæстæртæм 
Æфсарм куы нæй æппындæр... 
Чъырттым дæр ма йæ бæдултæм 
Сæхи 'взагæй фæдзуры. 
Сымах æдзух уæ хъæбултæн 
Кæйдæр дзырдтæ лæхурут. 
Цы ма зонæм, цы ма кæнæм 
Нæ фыдæлты куыстæгтæй? — 
Цы ма фæуæм, куыд ма цæрæм 
Æдзыт æмæ æвæткæй?! 
Дада цæра, Нана цæра! — 
Сæлдæг уарзут сымах дæр... 
Сæлдæгæй та сæндæг — хуыздæр, 
Хæрзаддæрæй — бæркаддæр... 
136 

ох»)хо 
СТЫР РÆДЫД 
Тулдзы бын нæзы тала ныссагътой 
Æмæ йын ныфсæвæрæгау загьтой: 
— Мады рæвдыд базондзынæ зæххæй, — 
Бахиздзæн дæ зæронд тулдз фыдæхæй. 
Макуы фæтæрс арвы нæрдæй, ихæй, — 
Домбай тулдз сæ уромдзæн йæхицæй. 
Базондзынæ царды ад æмбойны: 
Сусæны дын уый сæтдзæн дæ дойны. 
Даргъ зымæджы ирвæздзынæ митæй, 
Байрæздзынæ алы рæвдыд митæй, 
Гъестæй уæд фæлыст æмæ æфсæстæй 
Акæсдзынæ бæркæдтыл нымд цæстæй. 
Фидæны куы фæхæцай дæхиуыл, 
Уæд лæвæрттæ, хорзæхтæ — дæ риуыл!.. 
Рацыди уæдæй нырмæ дæс азы, 
Фæлæ нæзы тулдзимæ нæу разы... 
Иурайсом æм сонт фæрсæгау дзуры: 
— Æз бæласæн сагьд уыдтæн дæ цуры 
Æмæ дæ хæрзæбонæй цы уынын? 
Де стыр хихтæй ничердæмуал зынын. 
Ме 'мтуг къохы задтæн æз уæнгрогæй, — 
Алы сæрд мæ дарæс ивтон ногæй, 
Хурыскастæй райгонд уыд мæ бон. 
Хæхты уæлдæф, сыгъдæг цъитидон 
Царды хостæ таугæ хастой бæстыл, 
Хуры 'рдынтæй хъазыдысты рæгътыл. 
137 

Ныр дæ быны дойныйæ — æнтæф, 
Скодтон 'гасæй хъамыл-хуыты тæф. 
Уастæн, уа, фæхицæн уай дæ цъарæй, 
Бахуыскъ уай, ныффæлдæхай бындзарæй!.. 
Зæронд тулдз йæ ныхæстæм ныккæрзы, 
Хус кæны, къæхты бынæй ныхъхъæрзы, 
Æмæ нæзы схæцыди йæхиуыл, — 
Адджын улæфт аныдзæвди риуыл... 
1957 аз 
138 

«эк#«* 
УАЛДЗÆДЖЫ ЦИН 
Бон фæдаргъ и, хур зынг цæстæй 
Райдзаст дунемæ кæсы. 
Зымæг бавдæлон йæ хæстæй, — 
Ног гуырдз рухсы 'рдæм бырсы. 
Бон фæдаргъ и, зæхх æрыхъал, 
Мит фæлурсхуызæй цæфсы. 
Уалдзæг агуры куыстæмбал, 
Суры магуса дзæфцы. 
Бон фæдаргъ и, кæрдæг рацъæх, 
Сдардта пысыра къуыбыр. 
Уæ, дæ бонæй фæуай, хъал зæхх! — 
У хуымгæнæн афон ныр. 
Ауæдз ауæдзы куы 'ййафа, 
Уæд йæ тауинаг — бæсты! 
Цард æууæнчы тынтæ уафы, — 
Дуне ахады цæсты. 
Ныр цы байтауæм мыггагæй, 
Уый æркæрддзыстæм фæззæг. 
Хуымтæ уалдзæджы дзырддагæй 
Хорæй не 'фсадынц зымæг... 
1996 азы мартъи 
139 

«э*#*е* 
ÆУУÆНК 
Алы раст куыстæн — хæрзвæтк, 
Алы раст лæгæн — хæрзуаг. 
Нæй фыдгæнæгыл æууæнк, — 
Хур дæр ын нæ кæны фаг. 
Фос дæр ма куы хаты бæрц, 
Фос дæр ма куы зоны 'фсис, — 
Уæд лæгау лæгæн йæ хæлц 
Барæй радавæн куыд ис?! 
Тар æхсæвыл райы бон, 
Арвы хæрзтæй буц у зæхх. 
Барты 'мсæр лæууы фæндон, 
Уарзт æнадгæнæн — фыдæх. 
Удæн иу сæр у мæлæт, 
Цардæн бирæ сæртæ ис. 
Чи дыл нæ бакæна мæт, 
Уый иæ бамбардзæн дæ рис. 
Иугæр нæй лæгыл æууæнк, 
У фырфæлывдæй мæнгард, 
Уæд фыдномимæ — фыдвæтк, — 
Нал ын дзуар вæййы, нал мард. 
1996 аз 

<6«#«* 
СÆУДÆДЖЕР 
Ды дæ мæгуыр уды мæтæй 
Марды роны агурыс гуыдын, 
Æмæ уазал талынг скъæтæй 
Зæрдæсæрыл сæвæрдтай гуыбын. 
Ды цæугæцарды фыдномæй 
Нал зоныс дæ мадæлон æвзаг. 
Бахордтай дæ ирон цæсгом хомæй, 
Скодтай намыс даргъ сомтыл уæййаг. 
Бабын уай дæ уды мæрдæй, уастæн! 
Бафтай 'лгъыстæн адæмы цæсты, — 
Кæд нæ Ирæн равзæрдтæ фыдмастæн, 
Буц лæггæдтæ, хорзæхты бæсты! 
Чи дæ, чи, æнæ фыдыуæзæгæй? — 
Йе дын мард нæй, йе бæстыл дзуар?! 
Амæлдзынæ фидиссаг хуыснæгæй 
Даргъ сомтимæ, бынхорæй бындар! 
1995 аз 
141 

«ЭК#*Е* 
КАД - КУЫСТÆН 
Зæхх — нæ дарæг, хур — рæвдауæг, 
Амæндтæ — куыстæй. 
Цины зарæг, масты хъарæг 
Фидауынц рæстæй. 
Сайма-сайæ, магусайæ 
Чи скæны бынтæ, 
Уый фæрайы, стæй нымайы 
Бонвыддæр зынтæ. 
Стыр тæригъæд — куыстæй ривæд, 
Бартæн нæй хæстæ, 
Уæд тæры лæджы йæ хивæнд 
Бонæй-бон сæфтмæ. 
Хъарм уалдзæджы даргъ ауæдзы 
Адардтай дзывыр, 
Уæд хуыздæрæн боны сæрæн — 
Тауинаг дзыгуыр. 
Райгонд сæрды хуымты 'взартæ 
Бакодтай хæрзрывд, 
Уæд бæркæдты буц лæггæдтæй 
У дæ фæззæг куывд. 
Рагуалдзæджы даргъ ауæдзы. 
Чи бакæны хуым, 
Уый фæвæййы карз зымæджы 
Уазджытæн фысым. 
Сæрды бонты чи не'ркарста 
Уыгæрдæнты хос, 
Уый тыхамæлттæй фæхаста 
Зымæджы йæ фос. 

Цардамæндтæ, удвæллæйттæ — 
Иууылдæр зæххыл. 
Боны дæргъы куысты сæргъы 
Тых æфты тыхыл. 
Царды цинтæ 'ййафынц минтæ, 
Амæндтæ — фылдæр. 
Иры куыстуарзон æфсинтæ — 
Фарны хæрзты сæр!.. 
1996 азы уалдзæг 
143 

МЫДЫБЫНДЗ ÆМÆ ДИДИНÆГ 
%— Ды — мæ дидинæг, 
Æз — дæ мыдыбындз, 
Иумæ стæм, 
Цалынмæ бæззæм куыстæн, — 
Цалынмæ дæумæ уа мыд, 
Æз æййафон буц, рæвдыд. 
— Æз — дæ дидинæг, 
Ды — мæ мыдыбындз, 
Иумæ стæм, 
Цалынмæ бæззæм куыстæн, — 
Цалынмæ хъæуа дæу мыд, 
Æз æййафон буц, рæвдыд. 
1996 азы уалдзæг 

«э*#«* 
НÆ ЗÆРДÆТÆ 
Куы уæм уаид лæгæй лæгмæ ныккæсæнтæ, — 
Ныккæсæнтæ, ныхъхъусæнтæ, ныдздзурæнтæ, 
Уæд фениккам хуызæй хуызмæ уæ сурæттæ, — 
Уæ хорзæхтæ, уæ фыдæхтæ, уæ хъулæттæ. 
Нæ зæрдæтæн уæз-асæй барст — сæ фыдыкарст, 
Нæ зæрдæты уас-уазы уарзт — дунейы скаст. 
Уæ хорзæхтыл куы бахъæцæм, уæд — бонæн зард, 
Уæ фыдæхтыл куы ныххæцæм, уæд — бонæн мард. 
Ис цуронæй, цæстмæхъусæй фыдгæнджытæ, — 
Былтæнкъардæй, зæрдæрайдæй мæтгæнджытæ. 
Æхсæв-бонмæ дæ дзагфынгтыл фæбаддзысты, 
Гъестæй дын уæд дæ ныфсы нуар ысуадздзысты. 
Æргомдзырдæй, ныфсæвæрдæй мæтгæнджытæ 
Вæййынц лæгæн сæрбахъуыды хæрзгæнджытæ. 
Уынгæджы ран афтидармæй куы 'рбалæууой, 
Уæддæр тыхстæн ныфсы хос у сæ удвæллой. 
Хæрзгæнæгæй фыдгæнæгмæ нæ зæрдæты 
Цæмæ бæллæм нæ кæстæртæн, нæ рæзгæтæн, 
Æрцæудзæн уый нæ фидæнæн йæ ныхыл фыст, — 
Нæ фæлтæртæн, ирон хæсау, сæ туджы 'хсыст. 
1996 аз 

4&Ш& 
НÆ ФÆНДÆГТÆ 
Мæгуыр лæджы хъæрмуст фынтау, 
Хæлуарæджы нывæст тынтау — 
Æлхынцъ суйтæ нæ фæндæгтæ, 
Нæ фæндæттæ, нæ хъуыддæгтæ. 
Сымахыл баст — нæ куыстæгтæ, 
Сымахыл барст — нæ бæстæттæ, 
Нæ бæркæдтæ, нæ лæггæдтæ, 
Нæ сагъæстæ, нæ бар-хæстæ. 
Цæй барæг и æнæ бæхæй, — 
Æнæ бæхæй, æнæ саргъæй? 
Цæй хъал лæг дæ æнæ зæххæй, 
Æнæ зæххæй, æнæ уаргъæй? 
Æнæ куыстæй, æнæ рыстæй, 
Æнæ сонæй, æнæ 'фсонæй 
Нæдæр ис цард, нæдæр — мæлæт, 
Нæдæр — зындон, нæдæр — дзæнæт. 
Нæ фæндæгтæ — нæ хъуыддæгтæ, 
Нæ хъуыддæгтæ — нæ куыстæгтæ. 
Нæ хорзæхтæ — нæ лæггæдтæ, 
Нæ лæггæдтæ — нæ бæркæдтæ. 
Рæстаг лæгтæн — рæствæндæгтæ, 
Рæствæндæгтыл — нымд бæркæдтæ. 
Мæнгард лæгтæн — фыдвæндæгтæ, 
Фыдвæндæгтыл — цъыф фæлхæрттæ. 
1996 аз 
146 

«Э*#*Е* 
СÆФТЫ ЗАМАН 
Цъæх бирæгътæ сты мæрдгæстæ, 
Домбай æрсытæ — мыдгæстæ, 
Цæллаг рувæстæ — кæркгæстæ, 
Гæбæр хæрджытæ — зæхгæстæ, 
Комджын фæрæттæ — хъæдгæстæ! 
Сæфты заман... 
Цъынайы сæр куыдз ысхуыссыд, 
Кæрийы бын хуы ныррæсыд, 
Фос фæцагъды сты сыдæй, 
Адæм — стонг æмæ фыдæй! 
Сæфты заман... 
Рахизæй фæхистæр галиу, — 
Марæг давæгимæ баиу. 
Бамбæхст масты роны цин, 
Бæсты фыдбылыз — æфсин! 
Сæфты заман... 
Бынхорты хъул абадт сах, — 
Лалымгуыбын сси паддзах. 
Сæр — куысыфтæг, сар — хъуыды, 
Кусæг адæм та — хъырды! 
Сæфты заман... 
Давæг уарæгмæ хæссы, 
Уарæг дарæджы æхсы. 
Нал æфсарм и, нал — æууæнк, 
Зыд, кæрæфæй — царды фæтк! 
Сæфты заман... 
147 

Диссагæн æмбисонд — сих, — 
Нал хъæубæстæ, налдæр сых: 
Фосау иу кæрты цæрæм, 
Иумæ арвистон хæрæм! 
Сæфты заман... 
Алы фыдгæнæг — æлдар, 
Алы бынхор сси бындар. 
Нал нын мард и, нал дзуар, 
Фидар — не 'фсæйнаг дуар. 
Сæфты заман!.. 
1996 аз 
148 

«3*#«* 
БЕЦАУ ФÆЛЛОЙГÆНÆГ! 
Тыхджынæй, зондджынæй, ныфсджынæй 
Куыд æнцон фæливæн фæдæ?! 
Хæларæй, уарзонæй, рæстагæй 
Цæй сæрæн фæкодтай бынтæ? 
Æнусты сомыгондæн уарзтай 
Сæрибар, намыс æмæ зæхх. 
Лæгуаргъæй дунейы фарн хастай, 
Фæлæ дзы не схицæн фыдæх. 
Кæцы дын нал алæууыд хицау 
Хæрæгæй, лæдзæгæй, куыдзæй?! 
Æнæфау алкæддæр — дæ Хуыцау, 
Дæ цард та — тухæнтæй, фынтæй. 
Дæ ивгьуыд саумылазон азтæй 
Æмбæрзы тугæрхæмттæй арв. 
Дæ абон уадтымыгъты састæй 
Ныгъуылы тæригъæдты арф. 
Цы уыдзæн сомыбон дæ фидæн, 
Йæ зонæг уымæн дæр — Хуыцау, 
Уæддæр дæм стыр бæрзæндтæм сидæм, 
Дæумæ, мæгуыр æмæ бецау!.. 
149 

-е*#«* 
ТАБУ - ДÆУÆН! 
Æппæтуынæг, æппæтзонæг, 
Æппæтхъусæг, æппæтдомæг 
Сфæлдисæг Хуыцау, 
Табу — Дæуæн! 
Ды скодтай дугтæн фæтк, æгъдау, 
Ды хæссыс сонт рæдыдтæм фау, 
Дæ фæндæй цардæн — бæрц, сæрфат, 
Хъуыддæгтæн — уавæртæ, фадат, 
Уæвынæн — афæттæ, бынат, 
Табу — Дæуæн! 
Ды скарстай бартимæ хæстæ, 
Ды дарыс азымтæ цæстмæ, 
Ды уадзыс хъуыддæгтæ рæстмæ, 
Табу — Дæуæн! 
Ды уарыс амæндтæ зæххыл, 
Ды 'вæрыс дзыхджынты бæхтыл, 
Ды 'фтауыс тыхджынты тыхыл, 
Табу — Дæуæн! 
Ды скодтай хорзæхты бæстаг, 
Фыдгæнды фыдæхты — хъæстаг, 
Дæу тæрхон алкæмæн — фæстаг, 
Табу — Дæуæн! 
150 

Дæу фæндæй царды ис мæлæт, 
Мæрдты зындон, уæлон дзæнæт, 
Нымадæй — цин, æгæрон — мæт, 
Табу — Дæуæн! 
Ды 'ппæтмæ айдæны кæсыс, 
Дæхæдæг никæмæ зыныс, — 
Æбæрæг тас, æгæнды цин, 
Æнхъæлцау ныфс, 
Табу — Дæуæн! 
Дæуыл нæ сомытæ бæттæм, 
Дæу раз нæ рæдыдтыл сæттæм, 
Фæлæ Дæм иунæг фарст дæттæм: 
Æлгъыст фыдæхзæрдæ хæйрæг — 
Æгуыстæй фæллæйттæ хынцæг, 
Фæлывдæй аууæтты цæуæг 
Кæй фæндæй равзæрди зæххыл? 
Табу — Дæуæн! 
Æргом куынæ лæууæм тыхыл, 
Æууæнк куы бафтауæм ныхыл, 
Уæд дуне у фыдæхтæй мæнг. 
Хæйрæг æрымысыди лæг — 
Кæрæф, мæнгард æмæ хæлæг!.. 
Табу — Дæуæн!.. 
1996 аз 
151 

ОКфйБ* 
ЦАРДЫ ДÆРГЪ 
Афæттæм ды ма хæсс фау, — 
Цаумæ цау лæууы быцæу: 
Уалдзæг — зымæджы æмпъызт, 
Сæрдыл — уалдзыгон фæлыст, 
Фæззæг сæрдæй у сæрхызт, 
Зымæг — фæззæгæй æдыхст. 
Бонтæй иу дæр нæй уæлдай, 
Æмæ сæ уысмæй нымай! 
Бонтæй иу дæр нæй æвзæр, 
Фæлæ сæ куыстæй æвзар! 
Æрдзæн алцыдæр — нымад, 
Æрдзы алцæмæн дæр — аргъ, 
Куыстæгтæн — афæттæй рад, 
Цард та — кусгæбонтæй даргъ. 
1996 аз 
152 

«Э*#*Е* 
ОМАР ХАЙЯМÆН 
Хуыцауы стыр лæвæртты 'хсæн 
Хуыздæрæн равзæрстай сырх сæн, 
Нуазæнгарзæн — хус куысыфтæг, 
Хъазæнгарзæн — рог сылыстæг. 
Куысыфтæгау дæ цард уыд мæнг, 
Сылыстæгау — лæмæгъ дæ уæнг. 
Лæджы фидыц — рæстмæйы куыст, 
Дæуæн дæ сæр æдзухæй рыст 
Сырх сæн нуазынæй, Хайям, — 
Куыстæй та никуы схъарм дæ арм. 
Хуыцауы лæвæрттæн ис бæрц, 
Нымад у тугдзыхтæн дæр хæлц. 
Цæрæгæн — цин, уæвæгæн — рис, 
Дæуæн сырх сæн уыди дæ ис, 
Дæ зонд, дæ кад æмæ дæ низ, — 
Дунейы хæцгæ низты 'мбис... 
Уыдтæ ды стыр поэт æрмæст 
Фæскуыст, фæсхæрд æмæ фæсхæст 
Лæгæй сылваз, сылæй лæгойтæн, — 
Дыкъахыг расыг цæрæгойтæн!.. 
1996 аз 
153 

<6*#«* 
ÆНÆУАГ КÆСТÆРТÆН 
«Уарзын, уарзын, уарзын!» — 
Чи зары æдзух, 
Уый йæ монцтæй хъазы, 
Амæндтæй та — цух. 
Къордтæ-къордтæй тигътыл 
У уæ лæуд, уæ бадт. 
Уазал дуртæ, ихтыл — 
Мондæгты фæлхатт. 
Уарзондзинад домы 
Намысимæ 'ууæнк. 
Уарзты ад нæ зонын 
Расайы фыдвæтк. 
Адæймаджы фидыц — 
Уаг æмæ æфсарм. 
Хæс хæрзтæй кæм фидынц, — 
Уым зæрдæты хъарм. 
«Уарзын, уарзын, уарзын!»— 
Хъæр кæнут æдзух. 
Уарзынгæйттæй хъазын — 
Цардамæндтæй цух!.. 
1997 аз 

«эк#æ* 
ДЫДЗÆСГОМ ПОЭТÆН 
Советон хицауады заман, — 
Цыма дæ къæхтыл уыд хъадаман, 
Дæ дзыхыл — мадзурайы цъутта, — 
Ныгьуылд, гуыбырæй цардыл худтæ. 
Æргомæй — аудæн лæгъз ныхас, 
Фæсвæдæй — давæджы мæнг фæлхас. 
Уæззау хъæрзгæ-нæтгæ хылдтæ 
Æмæ æмхъузæттыл зылдтæ. 
Цæстмæхъусæй дæ зарæг — Ленин, 
Цæстмæмийæ дæ кадæг — Сталин. 
Сæ фæдон коммунистон парти 
Дунейы фарнамондæн царди. 
Дæ фыдау советты нæ уарзтай, — 
Рæстаг адæмтæм изгард хастай. 
Сæ зын — дæ цин æмæ дæ цæст, 
Уыдтæ сæ хистытæй æфсæст. 
Хæсты заман уыдтæ уæйгæнæг, — 
Фашистон фыдгултæн хæрзгæнæг. 
Гъестæй куы баззадысты састы, 
Уæд сгуыхтæн кады майдан райстай!.. 
1996 аз 
155 

<эк#*в* 
НЫФССÆТТÆН ПОЭТÆН 
Хъæрзыс, нæтыс, мæцыс, лæмарыс, — 
Ингæнау дын ыскъуындæг цард. 
Æппын дзы рухсы цъыртт нæ арыс, — 
У дуне талынг æмæ 'нкъард! 
Æрмæст зæрдæмарæн ныхæстæй 
Нывæндыс сонт сагъæсты хал: 
Мыггаг дæр нал баззайы хæрзтæй, — 
Цард свæййы тугæрхæмтты мал. 
Нæдæр зæрдæрухсы цъæх уалдзæг, 
Нæдæр рæгъæуттæй райгонд сæрд, 
Нæдæр зымæгон армы цалцæг, 
Нæдæр фæззыгон фынгты 'вæрд... 
Æрмæст дæ хъустыл уайы хъарæг, 
Дæ цæстæнгасыл бады мигъ, 
Æмæ дæ мæгуыр уды зарæг 
Уæлгъæдæй баргъæвсти, ныйих... 
1996 азы май 

«Э*#*Е* 
ХУЫЦАУЫ МИНÆВАР 
(куывд) 
Уæларвæй зæхмæ 
Хуыцауæй æрвыст кадджындæр, 
Рæстагдæр минæвар, 
Уацты Стыр Джиуæрджи, 
Табу — дæхицæн! 
Цæхæрцæст Уастырджи, 
Бæрзондæй ныллæгмæ фæлгæсыс 
Æмæ æвзарыс хорзæхты фыдæхтæй, 
Рæстæгты зылынтæй. 
Хæрзгæнджытæн саккаг кæн хорзæхтæ, 
Фыдгæнджытæн — фыдæхтæ! 
Рæстмæгæнæг Уастырджи, 
Кусæг-кувæг адæм 
Хуыцауы фæдзæхстæй — 
Дæ уазæг! 
Куыдрæстагдæрæй сын 
Сæ хъуыддæгтæ бæстаг фæкæн, 
Куыдхъæстагдæрæй сын 
Сæ азымтæ цæстмæ бадар! 
Лæппуты лæггæнæг, 
Байрæгты бæхгæнæг 
Цæстуарзон Уастырджи, 
Нæ рæзгæтæ — дæ фæдзæхст! 
Уæнгрог æмæ сæ куыстуарзонæй, 
Ныфсхаст æмæ сæ фæразонæй 
Рæствæндагыл бафтау! 
157 

Æваст хæрдты сæ улæфт макуы байс, 
Сонт уырдгуыты сæ зæнгты тых 
Макуы басæтт! 
Ныхасы Уастырджи, 
Цурон æмæ нæ цæстмæхъусæй бахиз! 
Сыгъдæгзæрдæйæ цы зæгъæм, 
Уый дæм арфæгондæй хъуысæд. 
Сæрбæрзонд нæ макуы скæн, 
Сæрыстырæй дын кувдзыстæм. 
Хъуыддæгтæ рæстмæгæнæг Уастырджи! 
Нæ усгурты æмæ нæ чындздзонты 
Сыгъдæг æнкъарæнты монц, 
Цотхалы гуырдзты тых бауадз, 
Цæмæй фæззæг дæ кувæн бонты 
Чындзæхсæвтæ фæкæнæм 
Æмæ уалдзæджы цъæхыл 
Хæстæгдæр дзуæрттæй-кувæндæттæй 
Хъалон хæсджынтæ фæуæм! 
Цæугæ-нæргæ Хъæбатыр Уастырджи, 
Фыдгулты фыдæх æмæ нæ 
Хæсты азарæй бахиз! 
Иугæр куы хæцæм, уæд та 
Нæ сæр сæрмæ хæсгæйæ, 
Нæ туг сæрибарыл калгæйæ. 
Ныфсдæттæг Уастырджи! 
Уæларвæй зæхмæ — адæммæ — 
Æппæты кадджындæр минæвар, 
Зæххæй — адæмæй уæларвмæ — 
Æппæты рæстагдæр уацхæссæг, 
Æмæ нын дыууæрдæмы 
Рæстауазæн фæу!.. 
1996 аз 
158 

*Э№#«* 
ХУЫЦАУЫ ФЫРТ 
Хуылыдз æвзаг чердæм нæ тасыд, 
Кæд уыди бæллицтæн кæрон?! 
Сæр — бацыдæн, кæронæн — рацыд, 
Рæстады фарнæй райы бон. 
Æфсæнттæ бирæ и зæгъынæн, 
Æууæнчы хъомыс та — сæ ис. 
Хъæуы бæрæг бынат уæвынæн, — 
Рæстæг, æхсызгон хæрзтæ, рис. 
Æгас дуне лæууы тæразыл, 
Рæстытæ 'взарæг та — Хуыцау. 
Йæ лæвæрттæй кæм не стæм разы, 
Уым хæйрæг сæвæры æгъдау. 
Æнæ рæстадæй дуне — аргъау, 
Æнæ тæразæй сайд у цард: 
Фыны базыртыл стæхæм маргъау, 
Æрæгас кæнæм ногæй мард... 
* * * 
Цæрдуды райгонды бæллицтæн 
Хуыцау дæр не ссардта тæраз. 
Бæрæг æхсызгæттæ 'мæ ристæн — 
Мæстытæ, ног цинтæ фæраз. 
Сыхæгтæ — хъарæг æмæ зарæг, 
Нывæрзæн лæгъз быдырæн — хох. 
Æнустæм дарæг æмæ марæг 
Фæкодтой æфтиæгтыл тох. 
159 

Нæ дарæг цардамæндтæ уæрста, 
Нæ марæг байтыдта фыдæх. 
Нæ дарæг хидвæллæйттæ барста, 
Нæ марæгæй ныффæлгъуыд зæхх. 
Хуыцауы сконд ныхмæвæрд хæрдзтæн 
Нæ разынд дун-дунеты бæрц, 
Уæддæр рæстаудæны хæрзтæн 
Бæрæг у а зæххыл сæ хæлц... 
* * * 
Нæ сæрмæ — арв, нæ быны — саузæхх, 
Нæ бæрны — Сфæлдисæг Хуыцау. 
Рæстæргом хурыскастмæ аздах, 
Æмæ дæ хидгуыстæн — æгъдау. 
Науæд тыхтонайы фæллæйтты 
Нæй цардыл аудæн бæркад. 
Фæлывдæй цуроны лæггæдты — 
Хæрдæфсис дæлимонты мад. 
Мадзæлттæ бирæ и цæрынæн, — 
Уæлмонц у адæймаджы ном. 
Вæййы йын иунæг уысм мæлынæн, 
Фæлæ æбæрæг у йæ бон. 
Цæрынæн къорд сæры и царды, 
Мæлæтæн иунæг у йæ сæр , — 
Æмæ куы баныгæнынц марды, 
Уæд свæййы иугæндзонæй мæр. 
* * * 
У царды хъæр дунейы рæстад, 
У иунæг Сфæлдисæг Хуыцау. 
160 

Цæрæг удæн — уæлон æгæссад, 
Æмæ йæ хидгуыстæн — æгъдау. 
Æгъдауимæ — фадат цæрынæн, 
Уæвæгæн бартимæ — хæстæ, 
Бæрæг æфсон — фæткыл мæлынæн 
Æмæ мæрдтæм боны хæрдзтæ. 
Фæливæн зонд, фыдæхы хъомыс, 
Хæлæджы ардауæн æвзаг 
Уæлæуыл бахæрынц сæ намыс, 
Мæрдты дæр сæвæрынц мæнг уаг. 
Мæрдты зындон æмæ дзæнæтæн 
Уæлоны рæстад у тæрхон. 
Хъæбысхæст цард æмæ мæлæтæн 
Сæ сæртыл иумæ кæлы дон. 
* * * 
Чырыстийæн — Хуыцауы фыртæн — 
Нæ уыди а зæххыл мæлæт, 
Æмæ йæ байтындзæны цыртæн 
Мæнг у мæрдты уагæй йæ фæд. 
Чырыстийæн — Хуыцауы фыртæн — 
Зæххон кæд уыд, зæххон, йæ мад, 
Гъеуæд йæ байтындзæны цыртæн 
Хъуыди дзуарæвæрды кад. 
Дзуарæвæрд — тыгъдады барæн, 
Дунейы расткъуымон нысан: 
Цæгатæй хуссары 'хсæн — арæн, 
Æхсæвæй боны астæу — ран. 
6 Айларты Измаил 
161 

Дунейы сконд кæд раст æмбарæм, 
Уæд нын цыппаркъуымон — тæрхон: 
Ныгуылæн — скæсæны æмарæн, 
Цæгат та — хуссары фæдон. 
* * * 
Хъæбысхæст цард æмæ мæлæтæн 
Хуыцауы рæстад у тæрхон, 
Æмæ зæххон мады цæуæтæн 
Сæ мæрдты райгас сси фæндон. 
Фæндон — зæрдæлæууæн ныхасæй, 
Бæллиц — ныфсæвæрды сæрæн, 
Æмæ уæлон мæлæты тасæй 
Мæрдты бæсты дæр ис цæрæн!.. 
Кæс-ма, куыд у!.. Дунейы сконды 
Бæрæг хъуыддæгтæн ис сæрфат, 
Æмæ цы фæндон скæрдæм зонды, 
Уый ссары аргъæутты бынат. 
Æндæр, куыдæй райгас Чырысти, 
Цы хуыз ма равдыста фæсмард?! 
Зæххон зæдæй кæд арвмæ схызти, 
Уæд циу æнæтуг уды цард?! 
* * * 
Чырыстийæн йæ мад уыд дзуттаг, 
Йæ фыд хуымгæнæгæй — зæххон. 
Хæрзуд, рæстаг лæгæй фæдзырддаг, 
Æмæ йын рахастой тæрхон 
Фæлывд, хæлæг æмæ мæнгудтæ — 
Æлгъысты сæрæвæрæн дзуттæ. 
162 

Хуыцауы сконд хæрзуд зæххонтæн 
Æууæнкæй фидыдта сæ цард, 
Æмæ рæстаг фарны фæдонтæн 
Уыди дзуары æмсæр мард. 
Иудæтæн — æнæууæнк дзуттæн — 
Нæдæр Хуыцау уыд, нæдæр зæхх. 
Хæлæг æмæ фæлывд мæнгудтæй 
Фæтыдтой дунетыл фыдæх. 
Иудæтæн — уæйгæнæг дзуттæн — 
Æлгъыст хæйрæг уыди сæ мад, 
Æмæ сæ маргæй хъæстæ удтæн 
Рæстаг адæм уыдысты над... 
1996 аз 

ок#«* 
ИРЫСТОН ÆГАДГÆНДЖЫТÆН 
«Мах скифтæ стæм, 
Сæрмæттæ стæм! — 
Сæрмæттæ стæм, 
Алантæ стæм!!!»— 
Æнæмæты рæуæгзондæй, 
Æппæлойты сæрбæрзондæй 
Уæ цины хъæр нæры... 
Ыскифыстон — уæлмæрдыстон, 
Сæрмæтыстон ныммæрыстон, 
Аланыстон ныггæныстон, 
Ирыстон та цæры!!! 
Ыскифтимæ сæрмæттæ дæр, 
Сæрмæттимæ алантæ дæр 
Хæстбойнонæй, хæстмондагæй 
Æнæ бæрæг рæствæндагæй 
Фæлгъуыды кодтой цард. 
Æнæ къона, æнæ артæй, 
Æнæ уæзæг, æнæ бартæй — 
Кæйдæр фæсдуар сæ мард. 
Атейтæ 'мæ Аспартимæ, 
Гоартæ 'мæ Бодартимæ 
Кæм нал ныккалд сæ туг 
Хæтгæ скифтæн, 
Тых-сæрмæттæн, 
Алайнæгты мæстæлгъæдтæн, 
Гъеуый-ма мын зæгъут?! 
Фыдыуæзæг, Фыдыбæстæ 
Нæ Ирæн уыд йæ цардыстон, — 
Алантæн та сæ карз хъæстæ 
Цы знæмтимæ нæ сарвистон?! 

Уæд — гунтимæ, тагортимæ, 
Уæд — вандалтæ, хазартимæ... 
Хазайрагæй хъазайрагмæ, 
Цагъайрагæй базайрагмæ 
Аланыстон ныууæй, — 
Уæууæй æмæ дæдæй!!! 
Ирыстоны фыдыуæзæг — 
Йæ цъæх уалдзæг, йæ бур фæззæг, 
Бæрзонд урссæр уынгæг хæхтæ, 
Нæ ирвæзæн нымд гæнæхтæ. 
Йæ хъаггæнæг — бæгъатыртæ 
Чъырамæдты, рындзцатырты. 
Уым рæсæнты, уым рæдæнты — 
Лæгæвзарæн æргъæвæнты 
Ивæзт фатæй, æлвæст кардæй, 
Сыгъдæг дзуар, нæуæг мардæй 
Сæрбахъуыды уæлмонц ардæй 
Нæ сæлвæлтау фæбадтысты 
Уæс-Черментæ, уæз-Хазбитæ, 
Лæг-Бегатæ, лæг-Будзитæ. 
Æрцæуæггаг Бадилатæн, 
Кæнгæ уæздан Тæгиатæн, 
Арагуийы Ерыстаутæн — 
Ирыстоны хъæдгом саутæн 
Нæ арф кæмттæн сæ нарджыты 
Фыдномæй баззад хъарджытæ 
Цæрæнбонты æлгъыстагæн, — 
Мæнгард æмæ фыдвæстагæн. 
Тыххъарджытæ — тыхуæздæттыл, 
Æрцæуæггаг фыдæлдæрттыл... 
Цытзарджытæ — нæ хуыздæртыл, 
Хазбитæ 'мæ Чермен-лæгтыл!.. 
1996 аз 

«Э*#*Б* 
ÆРЦЫД ХЪАЙМÆТ 
Фынтæ уынæм æви нын хъалæй 
Уæлон цард фестади зындон, — 
Æрцыд хъаймæт, йæ туджы малæй 
Нæу сурмæ рахизын нæ бон?! 
Фынтæ уынæм æви нын хъалæй 
Нæ астæуартыл ауагъд дон, — 
Нæ хурыхай нын бамбæхст барæй 
Æмæ ныл сонтæй батар бон?! 
Кæд ныл Хуыцау фыдвæндæй рахатт, 
Йæ маст-фыдæх ныл калы арв, — 
Рæстаг зылыны бынат абадт, 
Зæххон æууæнк нынныгæнд арф?! 
Кæд удтæй бавдæлон тæригъæд, 
Ныууæй и бонхæрдыл æфсарм, — 
Кæд цард лæгау лæгтæй фæривад, 
Æгады хæрдзтыл бафтыд арм?! 
Кæд фарн фæцыд æнустæм балцы, 
Æвæгæсæгæй баруад зæхх, — 
Кæд дуне дæлимонты баци 
Æмæ йыл байтыдтой фыдæх?! 
Уæдæ цы уа, цы сæфты заман?!— 
Нæ куысты нал зыны бæркад, 
Нæ сæрибарыл баст хъадаман, 
Нæ уæгъдибарæн — цыт, лæггад. 

Мæгуыры хызын райста кусæг, 
Йæхи фæллойæ — стонг, бæгънæг. 
Фæдисы хъæрмæ нал и хъусæг, 
Куыдзы нымады нал у лæг. 
Сыхаг сыхагмæ згъоры давæг, — 
Æфсæйнаг дуæрттæй ныфс æвæр! 
Æййафы æвзидæджы хъавæг, 
Тæсгуырдзы нал лæууы сывæр. 
Кæрæдзи кæрдтыл бафтыд адæм, — 
Æмдзуйæ тас æмæ мæлæт 
Уынаффæгæнæг систы цардæн, 
Æмæ нæ удты кой — нæ мæт! 
О дурзæрдæ æлгъыст дæлимон, 
Нæ зын — дæ цин æмæ дæ цæст! 
Вæййы фыдбонтæн дæр фæстинон, 
Æмæ та расиддзæн уый хæст 
Сæрибары рæстады охыл. 
Æрхæцдзæни уæд, зон, дæ рохтыл 
Хъæддыхæй кусæг лæджы фарн, 
Æмæ йæ тын ссардзæн арм. 
1996 аз 

фэхСФхо 
БЫНХОР ДЕМОКРАТГÆ 
Фæлывд æмæ сайдæй, 
Тыхтонайы кайдæй — 
Уæ архайд, уæ цард. 
Æдзæлгъæд фæлхасæй, 
Цæстмæхъус ныхасæй — 
Уæ лæггад, уæ рард. 
Ысси уын сæрибар 
Фыдгæнды уæгъдибар, 
Зындоны цæсгом. 
Мæрдадзы уæлдæйттæй, 
Хуыснæггаг фæллæйттæй — 
Уæ хъомыс, уæ ном. 
Мæнг цаутæ дзургæйæ 
Хуыцаумæ кувгæйæ — 
Уæ удты рæстад. 
Хуыснæджы хорзæхты, 
Хæлæджы фыдæхты 
Нæй кад æмæ рад. 
Дæлæ кæнат абон, 
Уæлæ кæнат райсом, — 
Ис хæстæн дæр рад. 
Бæрц хидгуысты хæрзты, 
Бæрц рæстады хæрдзты 
Ис цардæн йæ ад!.. 
168 
1996 аз 

ох»)хо 
ХÆС 
Æрдзон цæстæй кæсын, 
Æрдзон хъустæй хъусын 
Цæрæг удæн — хæс. 
Ис не 'рдзон ысконды, 
Æрхъуыды 'мæ зонды 
Нæ рæзты фæрæз. 
Дзæнæтæй, зындонæй, 
Хуыцауы фæндонæй — 
Æппæтдæр æвзæрст. 
Уæвыны амæлттæй, 
Цæрыны мадзæлттæй 
У развæндаг сæрст. 
Рæстаг царды охыл 
Дæ бæллицты рохтыл 
Фæстауæрцæй хæц! 
Сбар масты уæз цинæй, 
Райс иунæг хорз минæй, 
Бæрц фадæттыл хъæц! 
Ис удтæн хæрзамонд, 
Ис разагъдæн раконд, 
Цæрæгæн — адзал. 
Фыдамæндтæ 'взарын, 
Хæрзамæндтæ арын — 
Цæрынæн мадзал. 
169 

Куы фæрсæм æргомæй 
Рæстаг удты номæй, 
Цæй мидæг и цард? — 
Уæд — хидвæллой куысты, 
Æхсызгæтты рысты 
Æд кад æмæ рад. 
Æгуысты нæй амонд, 
Æнæ разагъд — раконд, 
Куыдфæнды дæр зæгъ! 
Нæ Хуыцауæй разы: 
Æртæхдзæстæй хъазы 
Бæстон куысты зæхх! 
Дæргъауæдзты уалдзæг, 
Гуырдзамæндты зарæг — 
Æмвæндæй цæдис. 
Цы мын и дæ зæрды? — 
Нæ хурæфсæст сæрды 
Куыстамæндтæ сис! 
Хуыцауы хуымгæнды 
Тынтæ хур нывæнды, 
Нæ цард та у зиу. 
Цæрынæн, хæрынæн, 
Сæрбæрзонд уæвынæн — 
Сæдæ хорзæй — иу! 
1996 аз 

*э&*#«* 
ЦЫБЫРЗОНДÆН 
Цыбырзондæн хæхтæ — 
Уынгæг æмæ арф. 
Æлвасынц ын рæгътæ 
Йæ хъуыдыты талф. 
Йæ рохст сæр дзы зилы, 
Тыхст зæрдæ хæссы. 
Йæ цыппæртыл хилы, — 
Кæлынæй тæрсы. 
Цыбырзондæн хæхтæ — 
Лæбырдтæ 'мæ хуыр, 
Цъæхайнæг къæдзæхтæ — 
Æвадат, мæгуыр... 
Хъуыдыйæ заууаты 
Нæй хорзæхты ад. 
Цыбырзонд нæ хаты 
Хæхбæсты бæркад. 
Нæ хаты, нæ уыны 
Æрдзон гуырдзы уаг. 
Йæ хъалы, йæ фыны — 
Бæрц зынтæ хъæстаг. 
Зынтæ 'мæ æнцонтæ, 
Мæстытæ 'мæ цин 
Ысфæлындынц бонтæн 
Сæ дуаг, сæ дин. 

Æппæтдæр — Хуыцауæй 
Лæвæрд æмæ фыст, 
Уæвыны æгъдауæй — 
Фæдзæхст æмæ хызт. 
Лæгъз быдырæн хæхтæ — 
Йæ фидыц, йæ ис, 
Хъæдæмбæрзт æврæгътæ — 
Йæ царды æмбис. 
Хæссынц æм уæлмонæй 
Сыгъдæг рог уæлдæф, 
Æфсадынц ын донæй 
Йæ судзаг æнтæф. 
Хæхбæсты бæркæдтæн 
Нæй быдырты 'мбал. 
Æртæхдзаст сæрвæттæ — 
Сæ рæгъæуттæй хъал. 
Уæтæртæ 'мæ дзугтæй 
Ысфидауы сæрд. 
Æвдадзы хос дугтæн — 
Сæ урсæгты 'вæрд. 
Æнæ хæхтæй быдыр — 
Æвидыц, æнкъард, — 
Дæлгомæй ныггуыбыр, 
Нæ дзы фыцы цард. 
Цæвиттон ныхасæн 
Рæстæвдисæн хъуыд, — 
Лæгъз быдыры арсæн 
Ыскъахын кæн мыд! 

Хуы хъамылтæ уарзы, 
Йæ удæнцой — мал. 
Цъыфдæттæ нуазы? 
У фаджыстæй хъал. 
Дзæбидыртæн цъити, 
Æхсæрдзæнтæ, суар 
Уæлмонц хæрзты цытæй — 
Сæ сыгъдæг дзуар. 
Сычъитæ 'мæ зымтæн 
Æндæр у сæ гуырдз, — 
Хæххон царды зынтæн 
Сæ сфæлдыста æрдз. 
Хæзнатæ, æрзæттæ 
Тыгъд быдыры нæй. 
Æнæ хæххон дæттæ 
У быдыр фынæй. 
Цыбырзонд — цыбырхъуыр, 
Йæ къухтæ та — даргъ. 
Цы хæхтæ, цы быдыр — 
Нæ иу бæхы уаргъ!.. 
1996 аз 

окфæ* 
НÆРТОН САТАНА 
Фарны уаз бæркæдты 'фсин, 
Рухс æнкъарæнты æхсин, 
Мæйтæ-хурты 'нгæс Сатана, 
Уас, тæхудиаг — дæ къона! 
Бæсты зонд æмæ фæндæй, 
Зæдты конд æмæ уындæй 
Арвайдæн дæ къухтæм райстай. 
Уыд дæ алы уæнджы 'гъдау 
Хорзæхты егъаудæр цау, 
Æмæ сыл дæ сомы бастай. 
Фарны нуазæнтæй, хæйттæй 
Цины ахадгæ къæйттæй 
Нарты стонг заман хынцыдтай. 
Бадти сах æдзух дæ хъул, — 
Састы бынат зад фыдгул, 
Знæгтимæ фæндæй хæцыдтæ. 
Фæлæ сау фыдæх-хæлæг 
Басгуыхт цуронæй хæйрæг 
Æмæ де 'нкъарæнтæй хъазыд. 
Мадæй райгуыргæйыл уæд 
Скодтай мардæрцыды фæнд, 
Æмæ дзы дæ цæсгом бавзыд... 

«Э*#*Е> 
НАРТЫ ЛÆГДÆРТÆ 
Кæстæртæн буц хистæр — фæзминаг, 
Фæлтæрты иугæнæг — æгъдау. 
Цæрдудтæй алчидæр — мæлинаг, 
Цæрыс, уæд барвæндæй — лæгау. 
Уырызмæг худинагæй тарсти, 
Фæлæ фæуæлахиз хæрæг. 
Хæмыц йæ бирæгьдзæрмттæй касти, 
Æмæ дзы никуы байрад лæг. 
Сослан — цыфыддæр фыдгул зæдтæн, 
Фæлывд тыхагурæй — мæнгард. 
Хæцгæйæ бафардæг и мæрдтæм, 
Æвзæрста алкæуыл йæ кард. 
Батрадз Хæмыцы сæрыл нартæй 
Фыдæнæн банай кодта сындз. 
Хæцыд Хуыцауы ныхмæ бартæй, 
Æмæ ныссур, ныххуыскъ йæ рындз. 
1980 аз 
175 

о*#*е* 
ИРОН БАРÆГ 
Тындзы йæ барвæндагыл барæг, — 
У ифтонг саргъ æмæ бæхæй. 
Хæссы йæ размæсидæг зарæг 
Ныфсæвæрд райгуырæн зæххæй. 
Уæйлаг нымæт — бæлццоны фидыц, 
Йæ быны бахъуыдæн — гæрзтæ. 
Фысымæггадæн аргъ кæм фидынц, 
Уым райгонд — базайраг хæрзтæ. 
Ирон адæм, табу — Хуыцауæн, 
Фæндагсар Уастырджийæн — цыт, 
Уыдысты барæджы æгъдауæн 
Бæрæг-бæркадармæй æмдзырд. 
Æмæ тымбыл фынджы бæркæдтæн 
Фæрнджын æгъдæуттæй кодтой аргъ. 
Сыгъдæг намысы буц лæггæдтæй 
Уыди сæ цард-цæрæнбон даргъ. 
Тындзы йæ барвæндагыл барæг, — 
Хæрзарæзт саргъ æмæ бæхæй. 
Фæрнæйдзаг бинонтæн сæ дарæг, 
Ныфсæвæрд—зонд æмæ тыхæй. 
Хуыцау — æппæт амæндтæ уарæг, 
Цæрдудты ныхыдзуар — хъысмæт, 
Сыхæгтæ — хъарæг æмæ зарæг, 
Æмбартæ — цард æмæ мæлæт. 

Уæддæр тырны фæндагыл барæг, 
Ныфсæвæрд — саргъ æмæ бæхæй. 
Æлгъыст у дарæджы раз марæг 
Фыдæлты райгуырæн зæххæй. 
Йæ хынцмæ цъæх хæрджытæ кафынц, 
Гъæйтт-куыйтæ фæскъултæй рæйынц, 
Кæрæдзи гæбæрбæхтæ хафынц, 
Хæлæгтæ карз низтæй сæйынц. 
1997 азы сентябрь 

•экфæ* 
ФЫДНОМЫ ФЫДЛÆГÆН 
«Дæу цы 'ндавы, дæу цы домы: 
Галуан — райдзаст, хъарм, сыгьдæг. 
Къух нæ атулдзынæ доны, 
Фæндаг - раст æмæ быгъдæг». 
Нигер 
Дæу цы 'ндавы, дæу цы домы: 
Рæстæг — зыд æмæ кæрæф. 
Бирæгъ бафсисæн цы зоны, 
Лæппынты ныхъуыры кæф. 
Дæу цы домы, дæу цы 'ндавы: 
Бæстæ — 'вæлмоны бæркад. 
У дæ сæйраг нысан давын, 
Кусын дæм кæсы æгад. 
Дæу цы домы, дæу цы 'ндавы?! 
Цард дын — сайд æмæ фæлывд. 
Хур дæ стыр фыдгæндтæй тавы, 
Мардæрцыдмæ у дæ куывд. 
Фос æфсæстæй кæны ривæд, 
Сырд æххормагæй у зыд. 
Ды нæ зоныс, циу тæригъæд, 
Ды нæ хатыс, циу рæвдыд! 
Цас фылдæр уынай фыдгæндтæ, 
Цас фылдæр æрцæуа мард, 
Уыйбæрц рæстмæдæр — дæ фæндтæ, 
Уыйас райгонддæр — дæ цард. 
Гал дын амæла — физонæг, 
Дзоныгъ асæтта — хъæрмарт. 
Дæу цæлмæ нæ хъæуы хонæг: 
Рæвдз — дæ къæхтæ, цыргъ — дæ кард. 
178 

Иу æгуыстæй свæййы бонджын, 
Иннæ — хидгуыстæй — мæгуыр. 
Хатгай æдылымæ зондджын 
Сонтæй бауайы зынгтур. 
Арæх цард æмæ мæлæтæн 
Се 'хсæн рауайы быцæу. 
Нæй уæлон рухсы дзæнæтæн 
Йе 'мсæр, йе 'маккаг быцæу. 
Тарф мæрдтыбæсты зындонæн 
Сты йæ барæнтæ фыдтæй. 
Цасфæнды фæхæр фыдномæн, — 
Фидын сæ хъæудзæн зынтæй... 
1997 азы сентябрь 

«Э*#*Е* 
НÆРÆМОН ФЫДÆЛТÆ 
Цæмæты 'рцыд, цæмæты 'рхауд 
Уæ зæлгæ цыт, уæ нæргæ кад!.. 
Хуыцауы сконд нæрæмонтæй 
Куы цардыстут цæрæнбонты, 
Сыгъдæг зæдтæ, нымд дауджытæй 
Куы уыдыстут дзуарджынтæ... 
Сидæмонæй, Цæразонæй 
Куыстуарзонæй, фæразонæй — 
Рæстаг æмæ кæрдзындæттон. 
Æмзонд æмæ æмдзæдисæй, 
Æмвæнд æмæ æмвæдисæй 
Куы хъаггæдтат уæ Ирыстон... 
Сæр-æмсæртæй — тыгьды 'мбæлттæ, 
Зæрдæмийæ — нымд хæлæрттæ, 
Уæ туджы 'хсыст уæнгæн æгъдау, 
Нæ уæм ардта Хуыцау дæр фау... 
Куыдхистæрæй — æгъдауылхæст, 
Куыдкæстæрæй — цыты лæггад. 
Æууæнкджынæй — рæстæй фæдзæхст, 
Уæ зæрдæрайд — куысты бæркад. 
Сылгоймаджы сыгъдæг намыс 
Нæлгоймагæн уыд йе 'рдхæрæн. 
Æнкъарæнты кæдзус хъомыс — 
Æппæт хæрзты сæрæвæрæн... 
1997 азы октябрь 
180 

*3№#*Е* 
ХÆЙРÆГ ÆМÆ ЗÆД 
Хæйрæг æмæ зæдæн 
Иу барæнтæ нæй. 
Хæйрæг у фыдгæндæн, 
Зæд цæры фæрнæй. 
Хæйрæг æмæ зæдæн 
Сфæлдисæг — Хуыцау, 
Афтæмæй хæйрæгæн 
Йе 'ппæт цард дæр — фау. 
Диссагæн — æмбисонд, 
Æмбисондыл — уаргъ. 
Раст хъуыды — æмбисзонд, 
Хорз цæрæнбон — даргъ. 
Зæд æмæ хæйрæгæн — 
Иу хуымы сæ зæхх. 
Кайд æмæ хæлæгæн — 
Уарзт æмæ фыдæх. 
Магуса хæйрæгæй 
Дард лидзы бæркад. 
Зыд æмæ хæлæгæй — 
Йе стырдæр лæггад. 
«Нæй-нæй»-ы бинонтæн 
Алæууы æфсин, 
Хорæрцыды гонтæн 
Фесафы сæ цин. 
Зæд рæстаджы хæрзтæй 
Ауды лæгыл. 
Райгонд куысты хæрдзтæй 
Узæлы зæххыл. 
1997 азы октябрь 

<6*#«* 
УАРЗТЫ ЗАРÆГ 
Уды хæрзтæ чи кæны хæлæг, 
Уымæн у йæ уæлон дуне мæнг, 
Зарæгимæ ивайы нæ бон, 
Æмæ азар, урс уæрыкк дын уон! 
Уыгæрдæнты — бирæ дидинæг, 
Уыдон астæу — уды фидиуæг! 
Хурыскастыл хъазгæ райхæлы 
Æмæ бæстыл цинæй узæлы. 
Балæуу-ма йæм райгондæй хæстæг 
Де 'хсызгондæр бæллицты рæстæг, 
Кæддæра цæмæйты у хæрздæф 
Й 'алыварсы рог сыгъдæг уæлдæф! 
Баруагъдæй йæм макуы бавнал ды, — 
Йе 'ртæхдзаст ын калдзынæ уæгъды, 
Æмæ къусчы уарзон мыдыбындз 
Нал баназдзæн удхъомысы гуырдз. 
Дидинæг — йæ цæттæйæ хæрздæф, 
Цардыхос ын — хъарм сыгъдæг уæлдæф. 
Уый цъæхæй æвæндонæй æртон, 
Уæд æгадæй бакæлы йæ бон. 
Уды хæрзтæ ма кæнут хæлæг, 
Науæд дуне у фыдæхтæй мæнг. 
Зарæгимæ байрайы нæ бон, 
Æмæ — заргæ, урс уæрыкк дын уон!.. 
4.9.1999 
182 

«ЭЩ*Е> 
Зæронд куы сфæлмæцы йæ ристæй — 
Фыдæбæттæ, мæстытæ, низтæй, 
Уæд уды катайаг сæргой 
Фæстагмæ агуры æнцой, — 
Æнусты иугæндзон æнцой... 
183 

«эк#«* 
ЦАРД У ТОХ 
У цард æгæроны фæлварæн, 
Сты бартæ хæсты 'ргъомы баст, 
Нæй цинæй масты астæу арæн, 
Фыдæхы роны 'мбæхсы уарзт, 
Хæрзамонд — æнамæндтыл карст. 
Æнæмæтæй ызгъорынц азтæ, 
Æгъатырæй у домаг цард. 
Тыхы дымгæ æмбæхстæй расты, — 
Сыхæгтæ хъарæг æмæ зард, 
Хæринаг — удæгæстæн мард. 
Мæгуыр — быхсаг, хъæздыг — фæлвараг, 
Бынхор — æвæлмонæй бындар. 
Фæсдзæуин у фыдтæ æвзараг, 
Хæддзуйæ æрцæуæг — æлдар, 
Дæлбары лæг — ыссæст, цагъар. 
Æлдар æмæ паддзах æмвæндæй 
Æвæрынц кусæг лæгыл уаргъ. 
Цагъары дуг — фыдгæнд, фыдвæдæй 
Фæкодта царды хæрдзтæн аргъ, 
Æмæ тыхы фæндаг ныддаргъ. 
1997 азы ноябрь 
184 

♦э*#*& 
ФÆСТАГ ФÆДЗÆХСТ 
(кадæг) 
Куы 'ррынчын Бег, куы 'руатон иугæр, 
Рыст буарыл куы байсыст хид, 
Уæд иу фæлмæн фæззыгон изæр 
Æмбырдæй бинонтæм фæсидт 
Æмæ сын аудæнæй дзуры: 
— Лæджы фæндтæ нывæндынц дардыл, 
Йæ цард та карст-барстæй — цыбыр. 
Фæтых вæййынц йæ хæстæ бартыл, 
Æмæ куыстдзагьд лæг уæд — мæгуыр, 
Дзырддаг, кæрзхъаст æмæ хæдхъуыр... 
Æнæмæтæй ызгъорынц азтæ, 
Æгъатырæй у домаг цард. 
Фылдæр хæстæ и цинæн мастæй, 
У хъарæгæй уæлмонцдæр зард, 
Уæддæр фæстаджы тæрхон — мард. 
Уæлдай хорзæхтæ уæ нæ домын, — 
Æгъдауыл цыты ис бæркад. 
Сæйрагдæрæн — рæстдзинад зонын, 
Фыды фарнæн кæнын лæггад, 
Гъестæй цæрыны бартæн — рад... 
* * * 
Цы уыдыстæм?! Мæгуыр бинонтæ... 
Нæ фыды нын фæласта зæй, 
Æмæ нæ бæгънæг сидзæр бонтæ 
185 

Æрвыстам утæхсæн зынтæй 
Нæ мады хъарм уды тавсæй. 
Æхсæз сидзæрæн æз — сæ хистæр, 
Æмæ, куыдфæнды ма уæд цард, 
Нæлгоймаг у тыхы, ныфсы сæр: 
Æрбабæтты йæ фарсыл кард, 
Кæсы йæ худы бынты дард... 
Мæ кæстæртæ дæлдæр-уæлдæртæй 
Куыннæ уыдысты мадæн ныфс. 
Фæлæ йæ зæнæджы бæрцсæртæй 
Мæныл æпæтæй фылдæр тыхст, 
Йæ сомы дæр мæ номæй хъуыст ... 
Нæ нын баззад фыдæй фæллæйттæ: 
Хуымзæхх, уыгæрдæн, хизæн, фос. 
Мæгуыры цард та у фæндæттæй, 
Дæлбары уаг — æфсондз, сæрбос, 
Хъæцын, быхсын — йæ хуыздæр хос. 
Æмæ нæ мад зынтæн фæцудын 
Нæ бакуымдта. Хъайтар лæгау 
Ныхстуаты ран дæр хъуыст йæ худын, 
Мæгуыр армæй дæр кодта 'гъдау, 
Æмæ дзы буц уыдысты хъæу. 
Фæндагыл нæм тындзыдта раздзау, 
Бынаты нын — лæгъзхуыд, æмпъызт. 
Æгуыстæй бадт æм касти хардзау, 
Дæллаг галау — йæ хæст, йæ куыст, 
Уæддæр нæ хъæр кодта йæ рыст. 
Æккойæ хæссæггаг сыджытæй 
Хуымзæххæн хус кæны йæ тау. 
186 

Нæ хуыппаг — курæггаг сылытæй, 
Нæ къæбæр — барæггаг æфстау, 
Æмæ нæ байрæзт дæр — ныхстау... 
♦ * * 
Цыдтæн уæлгæс, гъестæй фыййауæй 
Уыдтæн лæскъдзæрæныл нымад. 
Уæлыгæсæн йæ хæрд — фæлгъауæй, 
Фыййауæн та йæ куысты кад 
Фæстаг мыздисæн бонæй рад. 
Лæскъдзæрæны æнцонтæй ма фæрс: 
Сæрдæй, зымæгæй фос — йæ бар, 
Æхсæвхуыссæн — йæ боны дарæс, 
Æмæ сæ 'хсад, æфснайдæй дар, 
Науæд æвæрæз у дæлбар... 
Мæ рæстагæн Хуыцау — æвдисæн, 
Зæххæй — мæ карз сомы, мæ ард: 
Куыстуарзонæй фæкодтон уисæн, 
Фæллойы цинæй хъуыст мæ зард, 
Фæстауæрцæй — мæ райст, мæ рард. 
Зымæг Науыры зæххыл салдтæн, 
Мæ хизæнтæ — хæхбæсты сæрд. 
Къæвдайæ, хурæй кæмттыл хаттæн, 
Æнæвдæлон — мæ бадт, мæ хæрд, 
Фæдисонау — мæ цыд, мæ лæуд. 
Хуыздæр амал цы уыд мæгуырæн?— 
Куыст у лæджы цардæн фæрæз. 
Æххуырстæн афæдз — мин фæлтæрæн, 
Стæй, фосы цот куыд хæссой рæз, 
Дæ мыздæн уымæй барст — йæ уæз. 
187 

Цыппар азмæ лæсчъы зæддæгтæ 
Сæдæйæ баисты фылдæр, 
Æмæ дыууæрдæмы катæйттæй 
Куыройы цалхау разылд сæр: 
Мыздæн ист фос æрдомдтой бæрн. 
Бæрнгæнаг — бонзонгæ мæгуыр лæг, 
Нымдылхæст — уазрæстæгты фарн: 
Зæддæгтæн фауинаг — сæ мæллæг, 
Хуыскъæгтæн се 'ндарæн уæд хъарм, 
Æндæр бæрц холлагимæ — арм... 
Æвдадзы хос та фесты ристæн 
Фыдызæхх, бинонтæ, хæдзар. 
Æххуырсты мыздæй фосджын систæм, 
Æмæ фæллойæфсис — хæдбар: 
Дæ дзуджы цинæй 'хситтæй зар! 
Æмæ куыннæ?! Бæрнаджы куыстæй 
Фæзынд дæ хæдзары бæркад. 
Ныр дарæс — бонзонгæ фæлыстæй, 
Ныр бахæрдæн — æфсисы рад, 
Ныр курæггæгтæй фервæзт мад... 
Хæдзары бинонты куыстæгтæн 
Нымадæй никуы ис кæрон, 
Фæлæ сæ фидыц у хъуыддæгтæй, 
Хъуыддæгты цинæй райы бон, 
Æмæ йын аргъ, нымд кæнын зон! 
Науæд дзæгъæлы хардзæй бонтæ 
Вæййынц æрхæндæг æмæ 'нкъард. 
Фæллойы монцæй дзаг — нæ гонтæ, 
Сæрибар куыстæй буц у цард, 
У амонд дæр нæ куыстæй ард. 
188 

Цы уыдыстæм?! Уæлгæс, фыййæуттæ, 
Хуымгæнæг, фосдуцæг, мæрзæг, — 
Æккойæ хидгуысты фæллæйттæн 
Сæ бæркад хæдзармæ хæссæг, — 
Нæ нæм уыди æххуырстæн лæг. 
Уæдæ нæхи хъаруйæ ссардтам 
Цæдис гал, бæх æмæ уæрдон. 
Нæ удтæ уыдонимæ хъардтам 
Рæстаг куыстыл æхсæв уа, бон, 
Æмæ нын Стыр Хуыцау — тæрхон! 
* * * 
Фыдлæгтæ та — фыдбонтæн хъузон, 
Дывзагæттæй фæлгъуыд у цард. 
Тæразыл барстæй — хæрзтæ 'мхуызон, 
Фæлæ фыдгæнæгæй мæнгард 
Лæууы лæггады хæрдзтæм дард. 
Рæстæгты фарнæй цæрынц адæм, 
Фыдгæнды хæрдзтæ сты фыдниз. 
Æмуæз хæстæ — цæрыны бартæн, 
Науæд нæй бирæ исы 'фсис, 
Фырæфсæст нал фембары рис... 
* * * 
Зыны нæм сау æнусты тарæй 
Фыдæлты тугвæндаг æдзух. 
Уым залымæй, дæлбар цагъарæй 
Кæм уыдысты рæдыдтæй цух, 
Уæддæр сæ марæг уыд сæ къух. 
Лæджы къух — кувæджы æууæнкæй, 
Лæджы къух — бонхорзы бынат, 
189 

Лæджы къух — бархъомысы фæткæй, 
Лæджы къух — бахъуыды сахат, 
Лæджы къух — хи тугæй сахъат!.. 
Фæрнджын æгъдау æмæ лæгдзинад 
Уыдтой уæгъдибарæй сæ сæфт. 
Æнæууæнкæй сыгъд у рæстдзинад, 
Æнæ дæргъæй нæй цардæн уæфт, 
Æнæ хурæй у зæхх æргъæвст. 
Сыгъдæг хæрзудыбæстæ зоны 
Тæригъæдбахъуыды лæгæн. 
Фыдгæнæг сæрсæфæнмæ хоны, 
Фыдниз у магуса куыстæн, 
Йæ зивæг — маст æмæ рыстæн. 
Хæлæгæй цуроны зæрдæтæн 
Сæ фыдæх маргау у æмбæхст. 
Хæлары уазхъомыс фæлтæртæн 
Нæ уарзы хорздзинад сæ цæст, 
Фыдвæтк, фыдуагыл вæййынц хæст. 
* * * 
Дæлбары утæхсæн нысæнттæн 
Хуыцау дæр не скодта кæрон. 
Рæстагæй кусæг лæджы фæндтæн 
Сæрибар цардарæзты 'фсон 
Ныддаргъ сæ хъизæмары бон. 
Мæнгард лæгты куыдфæнды ма схон: 
Паддзах, фæтæг æви æлдар, — 
Хæрзтæ, рæстытæ 'взарын афон 
Фæлывдæй алæууынц бындар, 
Æмæ сæ дæлбар адæм — сар! 
190 

Сæрйбарыл цыд тох æнусты, 
Уæлахизыл фæкалди туг. 
Рæстагæй хидвæллойы куыстыл 
Хæрзаудæн нæ кæны цард, 
Уæд бæстæ — тарф æмæ хуыдуг. 
Фæнды æлдарæн у фæсдзæуин, 
Фæнды паддзахæн у дæлбар, — 
Æгады къæбæртæй æмдзæрин, 
Ныхстуаты цуматæй цагъар, 
Уæтæры баст куыдзау бындар. 
Æз буц уыдтæн советон дугæй: 
Рæстад, сæрибар æмæ зæхх 
Æлхæд æрцыдысты сырх тугæй. 
Уæззау æлдарады фыдæх 
Ныккалд, нызгъæлæнтæ, ныццæхх. 
Æмæ уæлахизы нысæнттæн 
Куыстхъомæй нал ардтам кæрон. 
Сæрибар хидгуысты бæрзæндтæм, 
Бæллиццаг фидæны æфсон, 
Фæтырныдтам æхсæв уæд, бон. 
Зæхх нын — хуымæн, сæрвæттæ — хизæн, 
Уыгæрдæнты фæкарстам хос. 
Нæ хидгуыстæй — ифтонг нæ фидæн, 
Нæ сæрибар — уæнгроджы хос, 
Æмæ ныббирæ сты нæ фос!.. 
Нæ фос, нæ хидгуысты фæллæйттæ, 
Сæрибарæй цæрыны 'фсон, 
Нымад æрцыдысты уæлдæйттыл, 
Æмæ, зынты зындæр — фæсмон, 
Кулак, ызнаг ысси нæ ном!.. 
191 

Ызнаг — сæрибар царды тохы, 
Кулак — куыстуарзонæй, уæдæ! 
Дæ хæрзтæ аззадысты рохы, 
Дæ мулк нын бадардтой цæстмæ, 
Æмæ... Сыбыры хай фæдæ!.. 
Сыбыр та у фыдæхтæй уазал, 
Хæрамы тæригъæдтæй сæрст. 
Кæмæн нæма уыди йæ адзал, 
Мæлæт дзы ууыл дæр фæхæст, — 
Мысæггаг фыдракæндтæй зæрст. 
Сæдæтæй, зæгъон, æмæ минтæй 
Ныгуылди хаст адæмыл хур 
Дзырдхæсджыты фыдгæнды митæй, 
Æмæ, цыфæнды рæстæй дзур, 
Нымудзæг æвзаг халы дур! 
Нæ дуг бæргæ хуыдтам советон, 
Фæлæ фыдызнæгты фыдæй 
Мæрдты зындон уæлæуыл федтам, 
Уæлон дзæнæт нын уыд фынæй, 
Сæрибар та — æгады уæй. 
Фыдгул дæсныдæр разынд махæй: 
Æрæмбæхст советты, ныхъхъус. 
Рæвдз цумайæн — æмбисонд къахæй, 
Дæлбарæй — коммæгæс, къæрцхъус, 
Йæ топпыхос та дардта хус. 
Æмæ нæ адæмы хуыздæртæн 
Нымыгъды, ардыды фыдæй 
Сæ дзугтæ бахордтой сæ сæртæ 
Хуыцауыдзæгъæлы, рæстæй, 
Сæ цот та мардысты сыдæй. 
192 

«Кулак»-æй бадзурын хæдзармæ 
Уыди мæрдæрцыдæй фыддæр: 
Нæ кастысты рынчынмæ, кармæ, — 
Нæлгоймаг бинонтæн — сæ сæр, 
Æмæ йæ аххосаг — йæ бæр!.. 
Дæ ис — хæдзарæй, зæгъай, фосæй — 
Æрцæудзæн колхозмæ лæвæрд. 
Дæ бинонтæ æнæ цæрдхосæй 
Уыдзысты рæстæгæй æфхæрд, 
Æмæ æнад — сæ цыд, сæ хæрд. 
Дæс азмæ æфсымæртæ, хотæ, 
Ныййарæг дудгæбойнаг мад 
Мæгуырæй батыдтой сæ бонтæ, 
Ныхстуаты арвыстой сæ цард, 
Æмæ уынгæджы фæстаг — мард!.. 
Кæйдæр къуымты æрцыд сæ мæлæт, — 
Фæйнæ уæлмæрды сты ныгæд... 
Фыды хæстæ фæфидынц цæуæт, 
Фыдлæгтæн баззайы фыдвæд, — 
Æмæ сын уæд Хуыцау æгьгъæд!.. 
Рæстæй цæрынæй стырдæр хорзæх 
Дунейы хæрзты астæу нæй. 
Фæлывд ныхас хъæдбын дæр ма зæгъ: 
Фæлывдæн йе 'фсарм у фынæй, 
Йæ кад та — боны хардзыл уæй. 
Рæстаджы тæригъæд нæ сæфы, — 
Æууæнчы тавсæй хъарм у зæхх. 
Фыдæбæттæ фæстагмæ 'ртæфсынц, 
Æмæ, цыфæнды хуызы зæгъ, 
Сæфты хос — маст æмæ фыдæх. 
7 Айларты Измаил 
193 

Цы 'рцыд, цы уыди, уый æмбарын 
Куыннæ у алкæмæн йæ хæс, 
Фæлæ зæронд маст бонтыл уарын 
У кæстæртæн уæлдайаг уæз, 
Æмæ зынтæй ысхæссынц рæз. 
Æвæлмон бынтæ уын нæ уадзын, 
Фæлæ уын ис фыды хæдзар, 
Æмæ мæ хасты азты азым 
Фæуæд, зæронд хæсау, уæ бар 
Фыддуджы аххосæгты сар... 
1997 аз 

-- *3&Ф?ЯР-- 
ИУНÆДЖЫКАДÆГ 
I 
Уыд нæ Иунæджы тыхст кадæг 
Дуджы хъулæттæй фæлыст. 
Бадт дзы зарæджы сæр хъарæг, 
Маст дзы цины роны ныхст... 
Сайраг — сидзæргæсы къона, 
Хаст — æнæлæджы хæдзар. 
Цард фырмæгуырæй — тыхтона, 
Иунæг — сидзæрæй бындар. 
Саби уæлыгæсæй хатти, 
Стæй гыццыл мыздыл — фыййау. 
Искуы кæд куывды æрбадти, 
Уæддæр — сидзæры æгъдау. 
Цумайæн уыди рæбинаг, 
Тагъды коммæгæс — куысты. 
Уды мидхæрзтæй — фæзминаг, 
Царды рæвдыдтæй — цæсты... 
Æмæ рæзгæ бонты амонд 
Уды 'хсызгæттыл фыцы. 
Уайы разагъдимæ раконд, 
Фарн та хорзæхтæ хынцы. 
Уарзты удæвзарæн сагъæс 
Боны куыстæгтыл зыны, — 
Уæд æвзонджы монцтæй ма фæрс — 
Амонд айдæнæй уыны... 
Уыди Иуиæгæн дæр уарзои 
Уазы сусæгæй, нымдæй. 
Фидæны зæрдæвæрд фаззои — 
Ифтонг намысæй, уындæй. 
195 

Фæлæ ацыдп фыдхæстмæ, 
Æмæ цалдæр азмæ мад 
Дардта азымтæ йæ цæстмæ. 
Стæи æнæбæрæгæй руад... 
Нæ фыстæг цыди йæ номæй, 
Нæ — хабархæссæг, уынæг... 
Уас, дæ бонæй уай, дæ бонæй, 
Тыгъды хъизæмайраг лæг!.. 
* * * 
Хæст хæст у... Тыхгæнæг — иутæ, 
Иннæтæн сæ мæтаг — зæхх, 
Æма> фсмных вæййынц риуты, 
Знæгтау, уарзт æмæ фыдæх. 
Хæсты быдырты æмдзуйæ 
Зилыиц цард æмæ мæлæт. 
Ниуыиц хотыхтæ æмбуйæ, 
Уадзынц туглæсæнтæй фæд. 
Æмæ фыдракæидты уæфтæи 
Бирæ аххосæгтæ ис. 
Мæрдтæ, уæнгцухтæ 'мæ цæфтæн 
Свæййынц уацайрæгтæ 'мбис. 
Хæст хæст у... Кæм цииы барцыл 
Исдуг аиыдзæвы арм, 
Кæм æхсидгæ масты арцыл 
Стыхсы уды тæнæг царм... 
Цумайæ — хæстоны барвæнд. 
Тыгьдæн та тæразтæ нæй. 
Суйтæ-^лхынцъытæй йæ развæд 
Дзаг у хъаймæтаг зынтæй. 
Бырсты раззæгтимæ уайы, 
Лыгъды — сагъæссаг фæстаг. 
Сгуыхты хорзæхтæй нæ райы, 
Сæфты хъуыддæгтæй — мæстаг. 
196 

Сау мæлæты их цæстытæм 
Бирæ хæттыты иыккаст, 
Фæлæ удхæрæн мæстытæй 
Царды иыфс уæддæр иæ саст. 
Куы — рæдзæ-мæдзæ цæугæйæ, 
Куы дæвдæг зæххыл — фынæй. 
Доны астæумæ лæугæйæ 
Йс 'мдзуйæ лæгæрста мæн... 
Хатт ыл сæлæф миты уæзæй 
Нæудзар тъæиæнсæр иыккалд. 
Хатт та фервæзыны уазæй 
Доны астæумæ иыссалд. 
Уæдæ иу æхсæв та бопмæ 
'Хсæны ингæиы фæци. 
Марды 'фсон хуыссыд уæлгоммæ, 
Стæй æрæмбæрста йæхи. 
Стоиг, бæгънæджытæ 'мæ ихæн 
Нс сты карз тыгъды нымад, — 
Бардзырдты æгæрон тухæн 
Свæййы царды иугуыр ад. 
* * * 
Сау мæлæтæн рарди иу сæр, 
Цардæн бирæ сæртæ уыд... 
Хæсты бардзырд дæттæг — хпстæр, 
'Мæ йын амоиып нæ хъуыд. 
Иугæр «Размæ!», зæгъгæ, загъта, 
Уæд зыидоны цад дæр уæд, — 
Знаджы иыхты дæ фæсагъта, 
Æмæ мауал ив йæ фæнд!.. 
Дарддæр уацайраджы иомæй 
Уилæн дурау хаугæ тылд. 
Хордта æхсæдæитæ хомæй, 
Бырондæттыл стопгæй зылд... 
197 

Фæлæ цинты сæр — Уæлахиз — 
Уад йæ цæстытыл æдзух. 
Стыр Хуыцау, æгадæй бахиз, 
Ма нæ скæн дæ фарнæй цух! 
Табу Иры зæдтæн махæй, 
Рагон Уастырджийæн — цыт! 
Уыдон бахызтой фыдкъахæй 
Хæхты 'ккойæ хаст сыджыт... 
Тайтма сау фыдгулы дæндаг 
Хæхты фидæрттыл ныссаст, 
Æмæ тугамæст фыдвæндаг 
Рауад тæригъæдтæй барст!.. 
Тайтма фестæм мах уæлахиз, — 
Баицад тугæрхæмтты хæст! 
Тайтма рæстæгтæн сæ рахиз 
Фидæн хуыздæрыл фæхæст! 
Тайтма Иунæджы туг-хъæстæ 
Не 'рцыд сау уацары сыгъд, — 
Ныр æфтдзæн йæ буц хъæубæстæм 
Тохдзау удæгæсты хыгъд!!! 
II 
Фæлæ Иунæджы уаз-фæндтæ 
Фыдты 'ргъомы фесты баст: 
Хæсты уацайраг нывæндтæ 
Фæндæгтыл æййæфтой ахст!.. 
Æмæ та æвзæрты амонд 
Гæбæр хæрæгыл ысбадт. 
Баиу разагъдимæ раконд, 
Хæлæг койты уынгты хатт... 
Уацайрагæн хæсты зынтæ 
Айста хиды бынты дон, — 
Фестадысты йын фыдфынтæ, 
Знаг-уæйгæнæг сси йæ ном... 
198 

Знаг-уæйгæнæджы фыдномæй 
Дæ Сыбыры къæймæ хаст, 
Æмæ раст уды фæндонæй, 
Зæгъ, кæмæ хæссыс дæ хъаст?! 
Нæй зындæр тæрхон фæсмонæй, 
Цард у тæригъæдтæй барст. 
Кад дæр — адæмы фæндонæй, 
Рад дæр — уыдон нывтыл карст. 
Ныр дæ хасты азтæ систы 
Барты ахæсты фынддæс, 
Æмæ удуæлдайы куыстæй 
Фид уæлон зындоны хæс... 
Уал азмæ куыстхъом лæппуйæн 
Садзынц хохбæсты цæвæг, 
Æмæ хистæрты æмдзуйæ 
Фесты ходзæутты 'хсæн лæг. 
Уал азмæ æрыгон къайæн 
Рухсмæ рантысы цæуæт, 
Æмæ фарны зæрдæрайдæн 
Царды акæиыиц рæствæд. 
Уал азмæ хæххон лæг дургай 
Рындзыл самайы мæсыг, 
Скæны тугвæллæйттæ мургай, 
Æмæ бæркæдты 'ркаст — фынг!.. 
Иунæгмæ цы зад йæ куыстæй 
Уал аз тухæнты фæстæ? 
Знаджы ном — хъæстаджы мæстæй, 
Стæй — фæсмонгонды хæрдзтæ... 
III 
Рæстæг дугъон бæхыл бады, 
Дуне 'гæронæй у тарф. 
Нæу сæм удты рыст нымады, 
Се 'внæлд — хивæнд æмæ талф. 
199 

Рæстæгимæ царды хъомыс 
Фидæн-хуыздæрмæ тырны, 
Æмæ адæймаджы бар-ныфс 
Фесты бæллицты зырны. 
Фæлæ хæсты тызмæг бардуаг 
Тугнызтæй нæ зоны 'фсис, 
Æмæ уацайраджы цардуаг — 
Бонæн марой æмæ рис... 
Тыгъдæй Иунæгæн нæ баитыст 
Мадмæ арвитын фыстæг, 
Афтæмæй зындоны аныхст, 
Æмæ сдзырддаг, бецау, лæг!.. 
Мадмæ та уæд иу хъарм изæр 
Марды саугæххæтт æрцыд — 
Фесæфти кæмдæр йæ сидзæр, 
Бабын и йæ иунæг фырт!.. 
Знаг сæрысæфт фæуа, уастæн ! 
Дуртæ баууила зыдæй, 
Кæд æрдзæ мадæлты уарзтæн 
Скодта арæнтæ фыдтæй! 
Тоны арвы тæрттæ хъарæг, 
Скъуыны тæригъæдтæй зæхх. 
Хъуысы тохмæ сидæг зарæг, 
Баиу уарзтимæ фыдæх... 
Тыгъды 'нæбæрæгæй сæфтæн — 
Судзгæ катайаг йæ мад: 
Куы зылди йæ уæззау цæфтæм, 
Куы йæ тугдзыд фæдтыл уад! 
Кæм ныфсæвæрды ныхасæй 
Мадмæ фырты дзурын хъуыст. 
Кæм йæ иунæг уды тасæй 
Хæсты судзгæ малы ныхст... 
Зонаг мады зæрдæ — 'хсайаг, 
Мастæй сæрыхил ысурс. 
Мæт — ныфсы бæрзæндтæ кайаг, 
Байсы развæндаджы рухс. 

Афæдзмæ фæцыди сауты 
Стæй æруатон и, æрсад 
Æмæ хæсты фæуды цаутæм 
Хъусгæйæ сабыргай тад... 
IV 
Хастæй здæхти Иунæг хохмæ, — 
Барты ныфсæвæрд хъæмæ, 
Мæрдты судзаггаг фыдохмæ, 
Цæрдты райгоиды хъæумæ!.. 
Фæндæгтыл — бæстæн æмбисонд, 
Хъуысыиц хабæрттæ-кæйттæ. 
Рæстæгтæн сæ равг — æмбис зоид, 
Мæнгтæ суйтæй сты къæйттæ. 
Æмæ сыл куыдфæнды ма 'ууæнд, — 
Нæй æнæ фæздæгæй арт. 
Фондзырдæм фæхæцы барвæнд, 
Иунæг ран та ссары цард... 
Нал быдыры хъæутæм фездæхт, 
Нал æй кæмтты хъуыд фысым. 
Зонгæтæй хуыснæгау фембæхст 
Рæстæй фыдгæиæг хуырым!.. 
Дæтты 'взагæй сидти кæмттæм, 
Æфцгуытыл æмбойны хызт, 
Æмæ райсом-изæр зæдтæм 
Кувæгау йæ иыхас хъуыст: 
«О æрдхæрæны фыдызæхх, 
Уæ, нымд райгуырæн уæзæг! 
Уе сæфт бæлццон уæм æрыздæхт 
Фарны бæркæдты фæззæг. 
Æмæ йæ фæткыл цы хъæуы, 
Уый — фæлмæн хъарм цæстæнгас, 
Стæй æфсинты буц фæхъхъауæй — 
Бæрцыл хойраджы фæлхас...» 
201 

Фæлæ хъæубæсты хæлдтытæм 
Сæфты рох уæлмæрдау каст, — 
Царæфтыдтытæ-кæлдтытæй 
Хæдзæрттæ дзырдтой сæ маст!.. 
Нал ызмæлæг зынди уынгты, 
Нал куыдз ысрæйæг, фæздæг... 
Сæфты тас куыд хъардта уæнгты, 
Афтæ нал уæндыд хæстæг!.. 
Арвы цæфау баззад рохстæй 
Иунæг, сидзæрæй бындар: 
Царды зæрдæлæууæн хостæй 
Нал — уынгбæрæг, нал — хæдзар!.. 
Уды лæууæнау ма сисмæ 
Дурты рæдзæгъдтыл ысхызт 
Æмæ, цыма сидт фæдисмæ, 
Уыйау масты хъæлæс хъуыст: 
— Стыр Хуыцау, хæхбæсты зæдтæ, 
Комы цæрджытыл цы 'рцыд? 
Кæд уæздурæй конд хæдзæрттæн 
Зæхх сæ мæнг бынты ныфтыд?! 
Кæд хæхбæсты рыст цæрджытыл 
Сыстад фыдцæрдтытæй рын. 
Æмæ мадæлты уæрджытыл 
Кодтой уаз-рæзгæтæ бын?! 
Хъæрмæ фæскъулæй дзырдæуы: 
— Раст мæстджын лæджы ныхас... 
Æмæ уазæджы цы хъæуы? — 
Хъарм фысымы цæстæнгас. 
Стæй уæд цæхх æмæ кæрдзынæй 
Уыд ирои фысымы 'гъдау, 
Æмæ уазæг цыд хæрдджыиæй, 
Ныр нæ быныхъæр — нæ фау. 
Ныр ам уыдæттæ фыитæ сты, — 
Фестад комбæстæ уæлмæрд. 
Хæрзтæ фссæфтысты хæсты, 
Æвзæртæн сæ намыс — хæрд... 

Дзургæйæ йæ разы февзæрд 
Иу æнæдаст зæронд лæг. 
Хохаг хъомысæй — йæ фезмæлд, 
Къухы — даргъ бæрзын лæдзæг. 
Сæрыл — сау дæрдджын нымæтхуд, 
Дарæс — хъулæттæй æмпъызт. 
Карæй азтæ сты зæрдæхудт, 
Цард та — ныхæвæрдыл фыст... 
Фарны уагыл къухтæ райстой, 
Стæй кæрæдзийы фæрсынц 
Æмæ фарастырдæм бастæй 
Тугхæстæгады ныхсынц... 
Зæронд лæг æрбадти сисыл 
Æмæ аудгæ дзырдта: 
— Маст æфтыд цæрæибон рисыл, 
Цин та хорзæхтæ тыдта. 
Лæг лæджы бæстон æрфæрсы, 
Æмæ разынынц хæстæг. 
Иу нæ иннæуыл æввæрсы, 
Уæд нæ тухитæ — бæстаг. 
Стыр Хуыцауы барвæндонæй 
Амæндтæ æрцæуынц карст. 
Мæрдты æмæ 'гæсты номæй 
Фесты царды хæрзтæ барст. 
Арфæйаг вæййы æвдисæн 
Фаг рæстагæй, уæдæ цы... 
Иууыл коммæгæсты уисæн 
Цардыл фисынмæ хæцы. 
Зæхх кæм нæу фыдтæ æмбæрзæн, 
Рæстæг комдзог цыдæй — сих. 
Хох лæгъз быдырæн — нывæрзæн, 
Быдыр — тугарæнтæй дих. 
Иутæ йæм лыгъдысты барæй, 
Кодтой иннæты тыхтард, — 
Æмæ бынхорты азарæй 
Бавзыд хохбæсты бæркад. 
203 

Афтæ, гъе, мæ хур! — æрхоста 
Зæронд ардхæрæгау зæхх,— 
Амард-асастæн нæй хостæ, 
Фæлæ, раст цы у, уый зæгь! 
Зæгъ, цæуыл хæцыдтæ хæсты, 
Циу фыдыбæстæ, циу хъæу?.. 
Зæгъ, цæуыл мардтæ, кæй бæсты, 
Æви уый хынцинаг нæу?! 
— У, куыннæ... Фæлæ нæ хæстæ 
Барты раз вæййынц фылдæр, 
Æмæ не стыр фыдыбæстæ 
Хъæутæй алæууы уæлдæр... 
— О!.. Йæ фыдыбæсты сæрыл 
Калдта мах хъæу дæр йæ туг, 
Æмæ йын фæсхæст хуыздæрыл, 
Зæгъ, цы банымадта дуг?! 
Искæй тугæйдзаг лæгъз быдыр, 
Æви салд Сыбыры къæй?! — 
Кусæг лæг мæстæй ныггуыбыр, 
'Мæ йыл иу ысхæцæг нæй. 
Нæ-æй! — зæгъгæ, зæронды хъæлæс 
Ризын байдыдта мæстæй: 
— Чы уыди дæ фыд, æнхъæлыс? 
Рыст — æххуырсты сау куыстæй. 
Не скодта сæракæй дзабыр, 
Лæгъз кæрдæйнагæй — хæдон. 
Уыд йæ уæйлаг нымæт цатыр, 
Фосимæ — æхсæв уа, бон. 
Уæздæттау æххуырст нæ дардта, 
Иууылдæр йæхи 'вджид — фос, 
Стæй сæ æмбаладмæ радта 
Иу фæззæг æд хъуын, æд бос... 
Уæд цæй сæрæн фæци ахсты, 
Стæй йæ цавæр стыр бæллæх 
Дард Сыбыры къæймæ хаста, 
Уый-ма мын цыбырæй зæгъ?! 

— Цас æмбæрстон уыцы бонты, — 
Уайынц цæстытыл фынтау... 
Агурæм фæсмард æфсонтæ, 
Мард та нал æфтауы тау... 
— Уымæй раст зæгъыс... Фæззæгыл 
Райгонд куыстæй 'фты бæркад. 
Амæндтæ — фыдыуæзæгыл, 
Æмæ сын афоныл — рад. 
Уазæгæн — къæбæр цæххимæ, 
Нозтæн та — сыгъдæгæй дон. 
Æмæ бакæсæм нæхимæ, — 
Ссарæм хъæуы зæдты ном... 
Фестад лæдзæджы æнцæйтты 
Зæронд дзургæ-дзурын уæд 
Æмæ дурцæндты æккæйтты 
Хъавгæ агуры лæгъзвæд... 
Уайы Иунæг дæр йæ фæдыл: 
Уазæг фысымæн — йæ бар, 
Фæлæ рох хъæубæсты 'вæрдыл 
Иу ран дæр нæ зыны цар. 
Æмæ сæр куыройау зилы, 
Хъуыды утæхсгæ хъæрзы, 
Риу йæ быны дуртæ 'ууилы, 
Зæхх йæ игæрæй мæрзы... 
Уалынмæ дзы иу ран — дуарау, 
Уым ныллæг байбыны къæс 
Аззад, рох æгаст дзуарау, 
Æмæ-ма йæ митæм кæс: 
Рухсдзастæн — гæзæмæ талынг, 
Фæлæ йе 'ууæлтæ зынынц: 
Рæбын къулыл сасир, арынг 
Иумæ ауыгъдæй лæууынц. 
Къонайы къæйдзарыл — сугтæ 
Æмæ фосы хус сæиар. 
Сау ала — æвдисæн дугтæн, 
Ахуырстау дзы ' рттивы цар. 
205 

Уистæй быд ныллæг тæрхæгыл — 
Ногтыд фæсалæй лыстæн. 
Астæурагъæны æрхæгыл — 
Алы дзаумæттæ куыстæн. 
Бадæнтæн — хъæды лыггæгтæ, 
Уыдон астæу — фынг-фæйнæг... 
—Уый дын не 'дзæллаг хъуыддæгтæ, — 
Ацамыдта къуымтæм лæг. 
— Æмæ 'рбад... Кæй ма цы домæм, 
Барты нывыл карст — хъысмæт. 
Абонмæ цы 'рцыд, уый зонæм, 
Дарддæр — рухс фидæны мæт. 
Афтæ, гъе!.. Æдзæллаг бæхæн 
Цы — йæ уæргътæ, цы — йæ саргъ. 
Фарны сæр та Иры зæххæн 
Уыд йæ уазæггады аргъ. 
Зилгæ-зилын, дзургæ-дзурын 
Фысым арвæдз кодта фынг. 
Авæрдта йыл доны дурын, 
Æмæ фарны уаг ыстынг: 
— Стыр Хуыцау, хæхбæсты зæдтæ, — 
Систа хъæдын къусы дон, — 
Уадзут нын рæстмæ нæ фæндтæ, 
Науæд кувын нæу нæ бон! 
Махæн кувын æмæ курыи 
Сты нæ куыстæгтимæ баст, 
Æмæ цард фæсте кæй сурæм, 
Уый уæм ма фæкæсæд раст. 
Кувынæн — куысты бæркæдтæ, 
Курынæн — рæстаг æфсон. 
Магусайы барст лæггæдтæ 
Цардæн никуы скодтой иом. 
Махæн уыд фыды комбæстæ, 
Уым — хъæуæн уæлмæрд, дзуар. 
Уыдон раз фыстам нæ хæстæ, 
Ныр — æдзæрæг æмæ сар!.. 

Гъемæ комы зæдтæй курæм 
Удты сæрæгас, æууæнк, 
Стæй, рæстаг фарныл куы дзурæм, 
Уæд — куысты уаг æмæ фæтк. 
Ныр та кувæггаг — кæстæры, 
Зæгъгæ, йæм дæтты уæд къус, 
Æмæ уазæг хинымæры 
Æгъдæуттæй куыннæ уа буц. 
Хистæры куывдтыл фæндонæй 
Оммен загъта, стæй фæткыл 
Ацахуыста къусы донæй, 
Æмæ фынджы уаг — иывыл: 
Хойрагæн — нартхоры кæрдзын, 
Урсагæн — фæлмæнахст цыхт, 
Æмæ уазæджы цыт барджын 
Кады бæрзæндтæм ысхызт. 
— Фынгмæ 'внал, æфсæрмы ма кæн! 
Барст къæбæрæй не стæм хъуаг. 
Ис нæм суг гæзæмæ артæн 
Æмæ ныфс — уæвыны фаг. — 
Фысым аудæнæй дзуры, 
Æмæ сæгдзыд къуымтæй ции 
Масты æвæрæнты суры, — 
Уаз-хорзæхтæ фестынц мин. 
— Ивгъуыд зынтæ ма уæнт рохы, 
Æхсызгæттæ дæр — нымад, 
Фæлæ цард æмбæрцæй тох у, 
Æмæ нын цæрынæн — рад. 
Арвæй зæхмæ зæдтæ — 'вдисæн: 
Райгонд куысты ис бæркад. 
Зондæн тых нæ кæны уисæн, 
Уæд — æдзыт æмæ æгад. 
— Уымæй раст зæгъыс, нæ хистæр, — 
Кады номæн цæры лæг. 
Фæлæ иунæг æмæ иу сæр 
Сты æнæхицон, æрнæг. 

Бинонтæй æз дæр дæн ривад, 
Фæлæ туг, хæстæг, мыггаг — 
Цасфæнды сæ хъæстæ ивæд — 
Сты цæрæнбонты мæтаг. 
Фырттæ фесæфтысты хæсты, 
Ам ныгæд — сæ хо, сæ мад... 
Æз цæрон, мæлон — хæхбæсты, 
Фæлæ фидæнæн — сæрфат!.. 
Иугай хæдзæрттæ ма хæхтæн 
Хидгуыстæй кæнынц лæггад, 
Хизынц дуджы стыр бæллæхтæй 
Иры фарны стыр бæркад. 
Майды, кæд кæрæдзи ныфсæй 
Фидæн бауиккам фылдæр, 
Æмæ ног фæлтæры тавсæй 
Схизид хæхты кад уæлдæр!.. 
— Хорз уынаффæтæ, хъуыддæгтæ 
'Хсæны райгондæй — бæстаг. 
Фæлæ 'вæлмоны бæркæдтæ 
Свæййынц фидæны хъæстаг. 
Уавæртæ — фыццаг хынцинаг, — 
Афтид къухы тавс дæр нæй, 
Бинонтæн фыццаг — хæринаг, 
Стæй сæ зæрдырайд — куыстæй. — 
Иунæг нал æууæнды цардыл 
Ивгъуыд фыдæхты мæстæй. 
Зæроид та нывæнды дардыл 
Райгонд хъуыдытæ рæстæй: 
— Ис нæ комбæстæн йæхи уаг, 
Æмæ не 'нæзонгæ нæу. 
Раздæр уал — æууæнк ныфсы фаг, 
Стæй бæркæдтæ хынцæг — хъæу. 
Уавæртæн та рæстæг — 'вдисæн: 
Уалдзæг — гутон æмæ 'фсондз, 
Цыргъ цæвæг, æхсырф — цыргъисæн, 
Стæй фæззæг нæ иу сæр — фондз. 

Куыстæгтимæ ставд нымадæй — 
Райгонд уарзон цæстæнгас, 
Гъестæй хидвæллойы кадæй — 
Афæдз бонзонгæ фæлхас... 
Ис мæм фосæй уæныг-гайлаг, 
Иу дуцгæ хъуг, фондз — фыстæ, 
Саргъыбæхæн рогвад байраг 
Æмæ кусынæн гæрзтæ... 
Гъы, цы ма хъæуы хæдзары? — 
Фысым уазæджы фæрсы. 
— Хъуыддæгтæ бæстон куы 'взарæм, 
Уæд — бæркад æфсин хæссы... 
— Гъемæ мын дæ дзыхы — фарн! 
Тугхæстæджытæ æххæссæм. 
Мемæ цæр æмæ дын — бар 
Ардæм бинойнаг æрхæссын. 
Удты 'нæниз сæрты 'гасæй 
Ныфс æртыгæйттæ хæссы, 
'Мæ куыд зæгъыс? — рухс æнгасæй 
Зæронд Иунæджы фæрсы. 
— Æз цы зæгъон... Хъæл, лæдзæгæй 
Хохæй быдырмæ — мæ ис... 
— Æмæ райгуырæн уæзæгæй 
Искуы барæмвæнддæр ис? 
— Нæй, фæлæ тыхсты уæлдай уаргъ 
У афтид армæй бæрнаг... 
— Æмæ, уайых фæуа не знаг, 
Нал и тугхæстæгæн аргъ?! 
Хиуæттæ, хæстæг куы 'ххæссæм, 
Уæд цы уагæй дæ бæрнаг?! 
Иуæн мин æфсоны 'рхæссæм, 
Цардæн та — бæрц æмæ уаг. 
Бахъуыды фыдыуæзæгыл 
Мæгуыр мæгуырæн — æмбал. 
Не 'ууæнк бафтауæм фæззæгыл, 
Гъестæй къухæн къух — амал... 
209 

— Бузнын де 'рхъуыды, дæ ныфсæй!— 
Иунæг алæууыд уырдыг, — 
Æз цæмæн бæззон æххуысæй, 
Уымæн уæд æвдисæн фынг... 
— Стыр Хуыцау, хæхбæсты зæдтæ, 
Зæронд фестади æваст, — 
Ауадзут рæстмæ нæ фæндтæ, 
Скæнут нын нæ фæндаг раст! 
Кæд нæ райгуырæн хæхбæстæ 
Ногæй бафтауид æфсир, 
Кæд фыдæлты раз йæ хæстæ 
Фидæн сæххæст кæнид Ир!!! 
1986 аз 

«а*#«* 
ХИППÆЛОЙ ПОЭТЫ ХЪУЫДЫТÆ 
Поэт дæн æз — æртæтигъон, æртæрхон! 
Ирыстоныл — мæ цин æмæ мæ маст... 
Йæ карз нозтæй сæумæрайсом ныххырхын, 
Æмæ нæры æрвгæрæтты мæ хъазт. 
Поэт дæн æз — фæндагамонæг Ирæн! 
Дзырды тых мын Хуыцауæй у лæвæрд... 
Фыцгæ 'ндонау — мæ сагъæсты лæпирæн, 
Хæддзу лæгау — мæ уазæггад, мæ хæрд. 
Поэт дæн æз — егъау поэт, зæххыстæн! 
Цы сты мæ разы дохтыр, куырд, фыййау? 
Аккаг æргътæ куы скæниккой мæ куыстæн, 
Уæд кады рындзыл абадин зæдау. 
Поэт дæн æз!.. Фæлгонц-уæлмонц фыстытæй 
Хуымæтæг митæм никуы равдæлд мæн... 
Мæ рæнхъытæн æлхынцъытæй, тæстытæй 
Сæ ратæдзæн — арахъ, бæгæны, сæн! 
Поэт дæн æз — зæрдæхæлар, цæрдбæллон! 
Мæ удæнцой — рæусылгоймаджы уарзт. 
Бæркад фынгыл бæгъдæгронæй — æвдæлон, 
Куыстафон та дæргъаууæттæм — мæ каст... 
1995 аз 

<э*#ж» 
ÆМБИСÆНДТЫ ДУНЕ 
Æмбисæндты дуне — 
Æгæронæй диссаг, 
Æмбисæндты дуне — 
Æхсызгонæй риссаг. 
Æмбисонд — æмбис зонд, 
Æмæ-ма йæм байхъус, 
Кæддæра цы зæгъы, 
Кæддæра цы дзуры, — 
Йæ равзæрæн зæххыл 
Цавæр хæрзтæ куры? 
Цы нын у фæзминаг 
Æууæнчы рæстагæй, 
Нæ удты рæбинаг 
Æхсызгон куыстагæй?.. 
Ирон хæсмæ ма тындз,— 
Йæхæдæг дæ сурдзæн, 
Йæхæдæг дæ 'ййафдзæн. 
Ирон хæсмæ ма бæлл, — 
Йæхæдæг дæм дзурдзæн, 
Йæхæдæг дæ ардзæн. 
Æназымæй уды 
Тæригъæды ма цу, — 
Тæригъæдджын судзы 
Зындоны цъæх арты. 

Хуылыдз æвзаг комы 
Кæцырдæм нæ тасы! 
Зыд бафсис нæ зоны, — 
Æууилы 'мæ дасы. 
Кæстæры рæусонтæй 
Зæронды фындз асæрф, 
Гъестæй йæ уæд зондæй, 
Æрхъуыдыйæ бафæрс. 
Адзалæн мадзал нæй, 
Мæлæтæн та — хостæ. 
Фыдгæнды азарæй 
Ыскæнæн нæй фостæ. 
Фæзæгъынц, Хуыцау у 
Хæрзамæндтæ уарæг. 
Куыстæмгæрон ма 'рцу, 
Уæд — стонг æмæ хъарæг. 
Æмбисонд — æмбис зонд, 
Лæмбынæг æм байхъус, — 
Гъестæй уæд хæрдамонд 
Куыстамондæй бакус! 
1998 азы апрель 

«ЭК#*Е* 
ÆРДХÆРÆНЫ ÆРТХУРОН 
Æртæхурон æртхурон 
Ирон фарны бæркæдтæн, 
Фынгæвæрды лæггæндтæн — 
Сæрæвæрæн æрдхæрæн. 
Æртæхурон æртхурон — 
Нæ хойрæгты кадджындæр, 
Нæ дзаджджынты дзаджджындæр, 
Нæ адджынты адджындæр. 
Æртæхурон æртхурон 
Ирон рæстаг бинонтæн — 
Фыдæлты хорз фæдонтæн — 
Уыд афæдзы æрдхæрæн. 
Ирон куысты бæркæдтæн, 
Уæлмонц фарны бæстæттæн 
Æрдхæрæны æвдисæн — 
Нæуæгбоны цæрвисæн, 
Нывондаджы физонæг, 
Æртæ æртыдзыхоны 
Æртæ зæды тæрхонæн. 
Куырæфцæгæн — фыр мыггаг, 
Нывонд гуымбыл — фæндаггаг. 
Уациллайы æрвæны— 
Хоры сæрæй бæгæны. 
Дун-дунейы æрфæны — 
Рухс Мадизæн æвгæнæг. 

Фæлвæрайæ — фыртонтæ, 
Æфсатийæ — сырддонтæ, 
Тас хæдзарæй — уæлыгæс, 
Дедатæ 'мæ басылтæ, — 
Баузæл сыл, бацин кæн!!! 
98 азы май 

оШ*в> 
ХÆРЗАМÆНДТÆ 
Хæрзамæндтæ — бирæ, 
Сæ рæстад та — иу. 
Фыдыуæзæг Ирмæ 
Дæ зæрдыуаг циу? 
Хæрзамæндтæ — бирæ, 
Рæстдзинад у иу. 
Мæ зæрдыуаг Ирмæ — 
Хъысмæты æмриу. 
Хæрзамæндтæ уарæг — 
Хуыцæутты Хуыцау, 
У зæхх та нæ дарæг, 
Хæдзардзин лæгау. 
Хæрзамæндтæ уарæг — 
Нæ раттæг Хуыцау. 
Нæ куыст та — нæ дарæг, 
Æмæ йын — æгъдау! 
Æгуыстæй Хуыцауы 
Лæвæрттæ цы сты?! 
Æгуыст лæг æфтауы 
Йæ амонд цæсты. 
Фæллойы æфсисæн — 
Рæстаудæн цин. 
Æхсызгæтты рисæн — 
Йæ бæллицтæ мин. 

Нæ бартыл, нæ хæстыл 
Цы дзурæм уæгъды?— 
Козбау лæг йæ хæрзтыл 
Дзæнгæда цæгьды. 
Былдауæнæй цурон — 
Цæстмæхъус, фæлывд. 
Цæй лæг у, цæй ирон, 
Мæнгардæй сыдывд?! 
Ыскифтæ, сæрмæттæ — 
Нæрæмон хæсты, 
Уыдысты уæнгмæрдтæ 
Сæ дарæг куысты. 
Аланты хæстон кад 
Уæлæрвты нæрыд, 
Сæ уæзæг та баруад, 
Сæ зæхх та нывзыд. 
Куыстуарзаг ирæттæ — 
Нæ Иры цæсгом, — 
Йæ цæрдтæ, йæ мæрдтæ, 
Йæ кад æмæ ном. 
1988 аз 

<9*#*Е* 
ÆНÆДОМД ХУЫРЫМТÆ 
Цы уæм кæсы адджын, 
Уый рахонут хорз. 
Уæ адджынты дзаджджын 
Æвæрут уæлоз. 
Хæрзтæ 'мæ æвзæртæн 
Бæрцбарæнтæ нæй. 
Фыдвæды æмсæртæн 
Сæ фарн у фынæй. 
Цæрæгудты фидыц — 
Æфсарм æмæ 'ууæнк. 
Цытæн аргъ кæм фидынц, 
Уым нал вæййы фæтк. 
Сæууон хурмæ райы 
Рæстаг куысты бон. 
Сыгъдæг кæмттыл уайы 
Кæдзус цъити дон. 
Сыгъзæрин æрттивы,— 
У кадджын, зынаргъ. 
Йæ хуыз та нæ ивы, 
Йæ хъæстæ та — марг. 
Сыгъзæрины сæрыл 
Цæйбæрц фæкалд туг, 
Уæддæр æй хуыздæрыл 
Нымайы уæ дуг... 
1998 аз 

<9*#*Е* 
УЫГÆРДÆНЫ ДИССÆГТÆ 
Хæххон райдзаст уыгæрдæны 
Дидинæгджын сойгæрдæджы 
Хъулон-мулон гæлæбутæ 
Хурмæ хъазынц гæлæмытæй, — 
Кæркæ-мæркæ æлæмытæй... 
Кæсут-ма, кæсут! 
Гæппой-сæппой цъысцъысæгтæн, 
Цъæхахст-хъæрахст цъырцъырæгтæн 
Сæ базыртыл — зырзырæгтæ, 
Зæлгæ-нæргæ мырмырæгтæ... 
Хъусут-ма, хъусут! 
Цыргъисæны хæсндарджытау 
Дзæбугтæ 'мæ хъæсдарджытæй 
Бæстон цæгъдынц сæ цæвджытæ, — 
Цыргъбырынкътæ, гуырцъсæвджынтæ. 
Кæсут-ма, кæсут!.. 
Уыгæрдæны мыдбындзытæ 
Рæубазырæй гуыбынджынтæй 
Гуыв-гуыв кæнынц мыдагурæй, 
Куыстуарзонæй-куыстахуырæй. 
Хъусут-ма, хъусут!.. 
Къæрцхъус, цырддзаст нард уæрццытæ 
Къуыртты бадынц цъæх æйчытыл. 
Дзыгъуыр цæрдæг хуыргæрчытæн 
Сæ ахстæтты цæубæрцытыл — 
Хус фугæйы цыргъ æрцытæ 
Кæсут-ма, кæсут!.. 
Кæлæнгæнæг хæлуарджытæн, 
Бындзы тугæй цæлуарзджытæн 
219 

Сæ гуыбыны ис сасм тинаг, 
Мæнгардæй та — сæ цардыуаг. 
Кæсут-ма, кæсут!.. 
Уыгæрдæны гагадыргътæн 
Цæрæнбонты нæ уыд æргътæ. 
Æрыскъæфæй, мæнæргъыйæ, 
Саунæмыгæй, хъæлæрдзыйæ, 
Къабузæгæй, цыхцырæгæй, 
Дзедырæгæй, къæбырттæгæй... 
Иууылдæр — лæвар, 
Бонзонгæ — хæлар... 

ТÆХУДИАДЖЫ ÆХСЫЗГÆТГÆ 
Мæ бæллиц, мæ хъуыды 
Нæ ирон дзыхæй — 
Хуыздæртæм тæхуды 
Бæрц зондæй, тыхæй. 
Цæрдудæн — сæрæгас, 
Æнæниз буар, 
Æууæнчы цæстæнгас, 
Хæдæфсарм, хæдбар. 
Уæвыны мадзæлттæн — 
Хъуыддаджы ныхас, 
Цæрыны фадæттæн — 
Цæстуарзон фæлхас. 
Тæхудытæ — минтæ, 
Æхсызгæттæ — 'рдзæ. 
Мæстытæ 'мæ цинтæн — 
Æнцонтæ, зынтæ. 
Куыдфæнды сæ барæм, 
Нымайæм, хынцæм, — 
Æхсызгæттæ ссарæм 
Уæлмонцдæр цытæн. 
Хъызт, митджын зымæджы — 
Æндарæны фос. 
Сæ холлаг-æрнæджы — 
Фæсалгæрдæг хос... 

Гуырдзамæндты уалдзæг — 
Зæддаг фосы цот. 
Нæ кусæнгарз — цалцæг, 
Нæ барст хуымтæ — конд... 
Нæ сæрдыгон цинтæн — 
Æфсисæй цæсгом: 
Сыгхорты æфсиртæн — 
Æууæрдын афон!.. 
Бæркадарм — нæ фæззæг, 
Дæ бонæй уай ды! — 
Чындзæхсæвты рæстæг — 
Хуындтæ 'мæ куывдты... 

<6*#«* 
ФÆРСЫН УÆ 
Кæд уыди ахæм заман, 
Рæстæгтæ рæстыл кæд нæ дзырдтой, 
Мæнгæрдтæ фæливгæ кæд нæ кодтой?! 
Кæд уыди ахæм дуг, 
Хæрзгæнджытæ хæрзты кæд нæ цыдысты, 
Фыдгæнджытæ — фыдæхты?! 
Чи уæ кæд федта хæдмæлхор халоны 
Халоны цæст къахгæ, 
Тугдзых бирæгъы бирæгъы фыд хæргæ?! 
Кæд уыдзæн ахæм заман, 
Гæбæрбæх гæбæрыл йæхи ма хафа, 
Тугцъир хæлуарæг кæлæны тынтæ ма уафа?! 
223 

«э*#«* 
ЦАРДЫ ХЪÆР 
Мæстджын лæг у дзураг, 
Ыстонг та — хæраг. 
Æдзæстуарзон — худаг, 
Фыдзæрдæ — хæлæг... 
Æмæ уын æз аргъау 
Нæ кæнын, мыййаг, — 
Куыдфæнды мыл саргъау, 
Мæ ном нæу уæййаг. 
Куыдфæнды мыл бахуд, — 
Ирон дæн, ирон!.. 
Нæ хæссын æз гамхуд 
Мæнг агъуды 'фсон. 
Ирон у мæ хъæстæ, — 
Ирон у мæ туг. 
Мæ бартæ, мæ хæстæ — 
Мæ сагъæс, мæ дуг. 
Нæ дæн æз алайнаг, 
Нæ дæн æз сæрмæт, — 
Мæн скодта туаллаг 
Мæ Иры хъысмæт. 
Нæ дæн æз ыскиф дæр — 
Бынхорæй бындар: 
Мæнæн уыд сыджытсæр 
Биноныг хæдзар. 

Мæнæн у Ирыстон 
Мæ Фыдыуæзæг, — 
Бæркæдты цытыстон, 
Нымд кадæггæнæг. 
Ир хохæй быдырмæ 
Йæ хидгуыстæй цард. 
Гыццылæй ыстырмæ 
Æфсæрмæй уыд мард. 
Сæрд дзоныгъ арæзта, 
Зымæг та — уæрдон. 
Зæхх, фосы фæрæзтæй 
Уыд йе скаст, йæ бон. 
Кæцонфæнды ма у, — 
Цæцæйнаг, кæсгон — 
Зæгъы дын «æгас цу» 
Хъæрмфысым ирон. 
Дæтты дын æнæвгъау 
Цæхх æмæ кæрдзын. 
Дæ хъару 'мæ де 'гъдау — 
Рæвдыд дæ, хæрдджын! 
Дæ бацыды сæрæн 
Йæ рацыды кад 
Фæндаджы хуыздæрæн 
Æрцæудзæн нымад. 
Мæгуыр уай, хъæздыг уай, 
Цæмæй дæ рæстаг? — 
Цæмæй дæ зæрдырай, 
Цæмæй дæ хъæстаг?! 
8 Айларты Измаил 
225 

Цæмæй дæ фæзминаг, 
Ныфсæвæрд, сæрхызт, — 
Æууæнкæй рæбинаг, 
Цæрдхъомæй æнтыст?! 
Бæззыс, уæд — æфсымæр, 
Æмыстæг, æмтуг, 
Æмзæрдæ, æмсывæр, 
Æмвæндæй — æмдуг. 
Нæ бæззыс, уæд — сайраг, 
Мæнгардæй фæлдыст, — 
Хъазайраг цагъайраг, 
Хуыцауæй æлгъыст! 
* * * 
Æдылы 'мæ зондджын 
Кæд уыдысты иу?! 
Мæгуыр æмæ бонджын — 
Быцæуæй æмриу. 
Сæ бакуыст, сæ бахæрд 
Уыд кард æмæ фыд. 
Сæ рæвдыд, сæ бафхæрд 
Бæрц исбонæй гуырд. 
Æфсæст æмæ стонгæн 
Нæй барты 'мвæз аргъ. 
Зæронд æмæ ногæн 
Сæ кар у сæ уаргъ. 
Фыдлæгæн ратт бартæ, 
Уæд сонтæй — æлдар! 
Йæ дæлбар цагъартæ — 
Уынгæджы 'мæ сар. 
226 

Фыдгæнджытæм бартæ 
Рæстæнхъæлæй ратт, 
Уæд кусæг дæлбартæ — 
Æнустæм фæлхатт!.. 
* * * 
Хæдзарæн сывæллон 
Йæ уд у, йæ цæст, — 
Хъæуы йын æрвылбон 
Æхсыры ыссæст. 
Зæхх, фосы бæркæдтæй 
У адæмы цард. 
Сыгъдæгдæр лæггæдтæй — 
Нæ сомы, нæ ард. 
Нæ бонты куыстæгтæ — 
Нæ бахсæвты 'нцой, 
Нæ фарны бæркæдтæ — 
Нæ удты фæллой. 

«ЗК#*Е* 
ХÆХТЫ ХЪÆБЫСЫ 
Боны 'мбисæй зæрдæ райы, — 
Хур гыццыл фæкъултæ. 
Цъитидон хъæлфгæйæ уайы 
'Хсырæмхæццæ култæй. 
Пирæнгæмттæй мигъты арвыл 
Рог Галæгон фасы. 
Комбæстæ ыстылди царвы, — 
Мондæгтæ æлвасы. 
Хъæу дæлиау баззад комы, 
Фосы дзугтæ — ривæд. 
Цин йæ монцы дуæрттæ тоны, 
Уарзт тæры йæхи фæнд. 
Цæстæнгас кæдæм не 'ххæссы, 
Уымæй хъуыды — дарддæр. 
Дунейы фарн фынгмæ 'рхæссы 
Хæхты бæркад тагъддæр... 
Ногахст цыхтау цъити фаркгай 
Айнæг-кæхцы фехæлд... 
Галдзæбидыр рындзыл скатай, 
Дзугæн зын — сæ фезмæлд... 
Хицæн цæу фæлгæсы тигъæй: 
Сычъиты къорд — таджы. 
Цъиуджын зым та баззад джихæй, 
Тас хæстæг нæ уадзы. 
Хуыргæрчытæн — фугæ бадæн, 
Къæхты бынæй стæхынц. 
Цæргæстæн сæ улæфт — адæн, 
Тугдзыхтæй æххæлынц... 
228 

<з*фæ* 
ЗÆРОНД АХУЫРГÆНÆДЖЫ КАТАЙ 
Сæргуыбырæй фæцæуын уынгты, 
Æнахуыр хъуыдытæ — уæззау... 
Цыма ыздыдон ацыд уæнгты, 
Цыма мыл хъодыгонд у хъæу... 
Мæ уæрджытæ уæлгъæдæй цудынц, 
Тыхулæфт нал фæкæны фаг. 
Къæмдзæстыгау мæ рустæ дудынц, 
Цыма дæн адæмæй хъæстаг. 
Бæргæ нæ базæронд дæн азтæй, 
Нырма зæрдæрайгæ — мæ куыст. 
Мæ цæсгомы æнцъылдтæ — мастæй, 
Мæ урсхил — адæмæн сæ рыст. 
Хъуыды кæнын, цы уа мæ рæдыд, — 
Кæд цотæн не скодтон бынтæ?.. 
Ныййарджытæн фыстон сæ рæвдыд 
Афтид мæстытæ 'мæ зынтæй?! 
Кæд царды ахуыргæнæг не сдæн, 
Нæ уыди ме скъола дзуар, — 
Кæд сабитæ фæкодтой местæн, 
Зæрдæмæ не ссардтой дуар?! 
Куыннæ мæ уадзынц бархи къахдзæф, 
Цæмæн мыл акъуырынц сæхи?— 
Цæмæн сæм кæсы раст дзырд уайдзæф, 
Æгъдау цæмæн хонынц тыхми?! 
Сæргуыбырæй фæцæуын уынгты, 
Цыма фынæй адæн, фынæй... 
Цынæ бæркад вæййы нæ фынгтыл, 
Фæлæ дзы фарны хъæстæ нæй... 
229 

^Ие 
ЦЫ ДЫН ЗÆГЬОН... 
Нæ саразæг — фадат, 
Нæ амонд — æнтыст. 
Сæр нозтæй нырраууат, 
Уæд — сæфт æмæ 'лгъыст. 
Уæд къухтæ сты хивæнд, 
Нæ хъустæ — къуырма, 
Нæ хъуыдытæ — ривæд, 
Нæ туг та — æрра... 
Æппæтæй æввахсдæр — 
Хæдзармæ фæндаг; 
Гуыбыны кой — къаддæр, 
Зæрдæйы рухс — фаг. 

ок#æ* 
ЗЫНАРГЬ ÆХЦА 
Нæдæр дæ тавс и, нæдæр ад, 
Нæдæр — æфсис, нæдæр — бæркад. 
Нæдæр дын уаг и, нæдæр бæрц, 
Нæдæр нымды хыгъд æмæ хæлц, 
Нæргæ у афтæмæй дæ кад... 
Зæрдæисгæ — дæ хуыз, дæ конд, 
Фæлæ хæрзаивæй — фыдзонд: 
Хæйрæгыл дæр æвæрыс саргъ, 
Мæрддзæгтæй дæр ысбæттыс уаргъ, 
Фæлæ тыхдзырдæй дæ тыхдомд... 
Нæ хатыс адæймаджы рыст, — 
Фæливын, сайын у дæ куыст. 
Нæ дын цæсгом и, нæ — æууæнк, 
Дæ дин — сæудæджерады фæтк, 
Дæ ном та кады сæрæн — хъуыст... 
Хатыр, гæдзæ кæнын нæ зоныс, — 
Тæригъæд дæм нымады нæу. 
Мæрдадзы дæр лæвæрттыл домыс, 
Ингæнæн дæр дæ аргъ — фæсхъæу, 
Фæлæ дæм чи æрхæссид фау?! 
Æнæ дзуарæй — æнæ хицау, 
Æнæ мардæй — æнæ Хуыцау, 
Рæсугъд æхца, цы дæ, зæгъ-ма: 
Цыргъ тугмондаг æлвæст хъама 
Æви фыдниз, фыдрын хъылма?! 
Цы у дæ цин, дæ зæрдиаг, 
Цы сты æмткæй дæ бар-хæстæ? 
Куы фæуид цард дæ фæндиаг, 
Уæд байтауис дæ марг-хъæстæ 
Сындзгæрдæгау æппæт бæстыл... 
231 

о*#«* 
СÆФТЫ ХОС У ХÆСТ 
Иу аз, иу æнус, мыййаг, 
Туг нæ калд... 
Лæг цагъарæй уыд уæййаг, 
Амонд — кайд. 
Фесты цард æмæ мæлæт 
Карз быцæу, 
Сихты хæйрæг æмæ зæд — 
Сæфты цау. 
Кусагæн йæ куыст — æнцой, 
Амонд — уарзт, 
Магусайæн та — сæргой, — 
Сагъæс, маст. 
Сты фыдæх æмæ хæлæг 
Зыд, фыдцæст. 
Сау фыдбон æмæ фыдлæг 
Сидынц хæст. 
Æмæ туджы зæйтыл ды 
Ма кæн дис! — 
Рæзтæн — тых æмæ хъуыды, 
Сæфтæн — рис. 
Удхор æрдонгты разæй 
Уад фыдæх, 
Æмæ тугзæйты уæзæй 
Басыгъд зæхх. 

Хоны марæг дæр йæхи 
Царды раст, 
Фæлæ баруагъды тыхми 
У хæстмаст. 
Æз дæн, — чи зæгъдзæн, — хæйрæг, 
Тугдзых сырд?! 
Кодта уаргъхæссæн хæрæг 
Бæхты 'мцыд. 
Цардæн иунæг тæраз ис — 
Стыр Рæстад. 
Уый — нæ цин æмæ нæ рис, 
Уый — нæ ад. 
Уый — нæ карз сомыгæнæн — 
Фарны дзырд, 
Уый уæлон царды лæгæн — 
Кады цырт!.. 
1999 аз 
233 

КÆМÆЙ НÆ РАППÆЛДЗЫСТÆМ... 
Кæмæй нæ раппæлдзыстæм мах... 
Фæнды у тугмондаг паддзах, 
Фæнды — хуыснæг, фæнды — лæгмар, 
Хæддзуйæ æрцæуæг æлдар, — 
Дæ къухы сты фыдызгъæл, кард, 
Æмæ æвзаргæ хæйттæ уар!.. 
Кæмæй нæ раппæлдзыстæм мах... 
Куысты нæма уыди дæ къах, 
Куысты мызд та сыгъдæгæй исыс 
Æмæ æнцойбонтæ æрвитыс 
Хъæубæсты иумæйаг хуындты, — 
Кæндты, чындзæхсæвты, куывдты!.. 
Кæмæй нæ раппæлдзыстæм мах... 
Мæнгард æмæ фæлывдæй хъазты 
Йæ хъул кæмæн абады сах, 
Нæ кувинæгтæ уымæи — барсты: 
Ысвæййы лæггæдты рæбинаг, — 
Цыты сæр, кады ном, фæзминаг!.. 
Кæмæй нæ раппæлдзыстæм мах... 
Æрвонгæн нæй дæ туджы 'ртах, — 
Тæрхъусты сайдау кодтай джихтæ, 
Къуымæлдзæфæй фæфыстай стихтæ 
Æмæ ныр фысджыты цæдис 
Ысси дæ дам-думтæй фæдис!.. 
234 

Кæмæй нæ раппæлдзыстæм мах... 
Рыг миттæй самадтай гæнах, 
Ыссыгътай хох-рыидзтыл цырæгътæ, — 
Дзæнæт нын фестын кодтай хæхты, 
Цæуæн та сæм æдæрсгæ нæй, — 
Уæлмæрдтау сæ у цард фынæй!.. 
Кæмæй нæ раппæлдзыстæм мах... 
Уæ уд, уæ цæст — хæлæг, фыдæх, 
Лæгæй сылваз, сылæй лæгойтæ, 
Фыдвæтк дыкъахыг цæрæгойтæ, — 
Уæддæр ыстут бæрцыл нымад, 
Уæддæр уын рад, уæддæр уын — кад!.. 
2004 аз 

СÆРГÆНДТÆ 
Чиныг *Мады зæрдæ^-йæ. 1977-æм аз 
Мады зæрдæ 5 
Ногазы арфæтæ 7 
Зæронды къухтæ 12 
Сусæг уарзондзинад 14 
Чызгайы зарæг 15 
Курын! 18 
О мæ ныййарæг, мæ мад! 19 
Тындзын хъæмæ 20 
Мæ фæндаг 22 
Куыдз рæйы 23 
Фæдзæхст 24 
Зæгь-ма! 26 
«Урсытæ куы фæзына дæ сæры...» 27 
Мæ адæм 28 
Нæй ныфсхастæн аргь 29 
Кусæгæн — æнцой 30 
Нæ уарзын æз 31 
Зæрондæн, дам 32 
Цыты нуазæн 33 
Хуынхæссæн дурын 34 
Гъæй-джиди! 39 
Хивæнд 41 
Чи у хистæр? (æмбисонд) 42 
Къæхтæ æмæ сæр 43 
Гуылмæ, гуылмæ, лæппутæ! 44 
Гал æмæ род 45 
Чиныг *Цомут хæхтæм^æй. 1984-æм аз 
Дæ райсом хорз! 47 
Иу рæстдзинад ис зæххыл 50 
236 

Сыкъамо 52 
Арвы айдæн — зæхх 53 
Æххуырст 54 
Рагон рæдыд 55 
Фыццаг хосы бон 56 
Боныгъæд 57 
Кæд, мыййаг? 58 
Рох уыгæрдæны 59 
Фурды ныхас цъитидæттимæ 61 
Сыхы уарзон чызг 62 
Адæм, ма дыл бафтæд зивæг! 63 
Чызджы дзуапп 65 
Цæрыс, уæд — рæстæй 66 
Кæдæм тындзут? 67 
Фыдызæхх 68 
Рæсугъд Косер 70 
Мæ сыхаг 71 
Æнусты фарстытæ 72 
Æдзæрæг хъæуты сагъæс 73 
Сычъи-дзуг 76 
Кæрдзыны кадæг 77 
Мæ куыстдзагъд фыд 79 
Фыды дзуапп фыртæн 80 
Сывæллоны бонтæ 81 
Сау денджыз 83 
Хæйрæджыты сайд (рагон æмбисонд) 87 
Цомут хæхтæм! 91 
Хуыссаг дон (кадæг) 93 
Æртæ фæлтæры мад (кадæг) 99 
Чингуыты чи нæма рацыд, 
уыцы æмдзæвгæтæ æмæ кадджытæ 
Амондджын 106 
Де 'нæмæт ныхас 107 
Æгуыстæй нæй амонд 108 
237 

Зæрдылдарæн 110 
Фæззыгон барæг 111 
Сыгъдæг зæрин 112 
Кары фарн 114 
Фынджы бæркад 115 
Хорзæхты сæр 116 
Кар — æвдисæн 117 
«Иугæр маст...» 118 
Гуыбынæмсæртæ нæй 119 
Зæронды катай 120 
Рагуалдзæджы 121 
Фыдæлты фыдристæ 123 
Ног дуг 125 
Ивддзаг нывтæ 126 
Ном æмæ цæсгом 127 
Дзурæм, уæд рæстыл 128 
«Лæгæн фыццаг — æфсарм...» 129 
Хæс — фидинаг 130 
Бынхор хицæуттæн 131 
Ног ирæтты зарæг 132 
Æнæхицау зæронд 134 
Уынгæджы зарæг 135 
Стыр рæдыд 137 
Уалдзæджы цин , 139 
Æууæнк 140 
Сæудæджер 141 
Кад — куыстæн 142 
Мыдыбындз æмæ дидинæг 144 
Нæ зæрдæтæ 145 
Нæ фæндæгтæ 146 
Сæфты заман 147 
Бецау фæллойгæнæг 149 
Табу - Дæуæн! 150 
Царды дæргъ 152 
Омар Хайямæн 153 
238 

Æнæуаг кæстæртæн 154 
Дыдзæсгом поэтæн 155 
Ныфссæттæн поэтæн 156 
Хуыцауы минæвар (куывд) 157 
Хуыцауы фырт 159 
Ирыстон æгадгæнджытæн 164 
Æрцыд хъаймæт 166 
Бынхор демократтæ 168 
Хæс 169 
Цыбырзондæн 171 
Нæртон Сатана 174 
Нарты лæгдæртæ 175 
Ирон барæг 176 
Фыдномы фыдлæгæн 178 
Нæрæмон фыдæлтæ 180 
Хæйрæг æмæ зæд 181 
Уарзты зарæг 182 
«Зæронд куы сфæлмæцы...» 183 
Цард у тох 184 
Фæстаг фæдзæхст (кадæг) 185 
Иунæджы кадæг 195 
Хиппæлой поэты хъуыдытæ 211 
Æмбисæндты дуне 212 
Æрдхæрæны æртхурон 214 
Хæрзамæндтæ 216 
Æнæдомд хуырымтæ 218 
Уыгæрдæны диссæгтæ 219 
Тæхудиаджы æхсызгæттæ 221 
Фæрсын уæ 223 
Царды хъæр 224 
Хæхты хъæбысы 228 
Зæронд ахуыргæнæджы катай 229 
Цы дын зæгъон 230 
Зынаргъ æхца 231 
Сæфты хос у хæст 232 
Кæмæй нæ раппæлдзыстæм 234 

Литературно-художественное издание 
АЙЛАРОВ ИЗМАИЛ ХАРИТОНОВИЧ 
Голос жизни 
Стихи и поэмы на осетинском языке 
Редактор И.Х. Джанаева 
Художник Б.Г. Дзиов 
Художественный редактор Г.З. Чеджемты 
Технический редактор А. В. Ядыкина 
Корректор Э.Дз. Баликоева 
Компьютерная верстка 3. С. Мисиковой 
Сдано в набор 28.05.04. Подиисано к печати 25.06.04. Формат 
бумаги 70x90 |/32. Бум. офс. >Ы. Гарн. шрифта «Кис1га5поу». 
Печать офсетная. Усл.-п.л. 8,77. Учетно-изд. л. 7,98. Тираж 
500 экз. Заказ >Ь1621.С 36. 
Комитет Республики Северная Осетия—Алания по печати 
и делам издательств. 
Издательство «Ир*, 362040, г.Владикавказ, проспект ^4ира > 
ОАО издательско-полиграфическое предприятие им. В. А Г 
сиева, 362011, г.Владикавказ, ул. Тельмана, 16. 


КÆРМГХУЗ 
ÆСТЬЯЛУТÆ 

1Р*х^Г* 

КÆРЛÆГХУЗ 
ШЪДЛУТÆ 
Æмдзæвгитæ 
$$ш 
Дзæуæгигьæу 
2019 

ББК 84(2Рос.Осе) 
К-60 
Киунуги испайдагонд æрцудæй 
Соскъити Владимири 
куститæй 
Къибирти, Амурхан. 
К—60 Кæрдæгхуз æстъалутæ [Текст] : æмдзæв- 
гитæ / Амурхан Къибирти — Дзæуæгигъæу : 
Ир, 2019 - 159 ф. 
Кибиров, Амурхаи Яковлевич. 
Изумрудные звёзды 
15ВМ 978-5-7534-1558-5 
В новый сбориик стихов известного осетинского 
поэта Амурхана Кибирова вошли стихи, написанные им 
в последние годы. 
Автор смотрит на мир философским взглядом, и 
это чувствуется в его поэзии. Поэт в своих стихах создал 
удивительные образы, строки его стихов звонкие и 
журчащие. 
84(2Рос.Осе) 
15ВЫ 978-5-7534-1558-5 © Кибиров А.Я., 2019 
© Габуев А.Ю., дизайн, 2019 
© Оформление. ГУП «Издательство «Ир», 2019 

«$Ш§з» 
«ЦИРЕН КÆНУНЦÆ МИН МÆ УОД...» 
Поэттæй кæддæр кадæр бафеппайдта, зæгъгæ, 
æмдзæвгæ ниффинсуни фæндæ дæмæ æрцудæй, уæд 
æй исфæлдесæ, цума дæ уоди фæстаг рауолæфт æй, 
уотæ. Уæд дæ уадзимис уодзæнæй уодрохсдзуд- 
уодæгас, исæрттевдзæнæй дин арви æндури алли 
хузтæй, æма ’й ка кæса, уой зæрдæ агайдзæнæй. 
Уæрæсей Финсгути цæдеси иуонг Къибирти Амур- 
хан æй раст гъе уæхæн искурдиади хецау. Никки 
ба ма — хуæдæфсæрмæ æма уездон адæймаг. Аци 
анз ибæл æнхæст кæнуй 75 анзи. 
Уодæй кæдзос, æнаййепп ка уа, уой уадзимистæ 
æнæзæрдæмæбагъаргæ некæддæр уодзæнæнцæ, 
уомæн æма цæунцæ æ зæрди рæбунæй, æ гъудитæ 
æнцæ бæрзонд æма арф, йæ æрмиадæ, æ фæлхæн 
— оригиналон. Æркæсæн æмдзæвгæ «Кæрдæгхуз 
æстъалутæ»-мæ. Байгъосæн ин айдагъ æ зæрдага- 
йæн гъудитæмæ нæ, фалæ æ дессаги рæсугъд мур- 
тæмæ, ци æрвон мелоди си зæлланг кæнуй, уомæ: 
Цъæхгон арви — тунпывæнст 
Кæркæ-мæркæ æстъалутæ. 
Цæстникъолæнгæтти гъазт — 
Кæркæ-мæркæ æстъалутæ. 
Зинг кæнунцæ мин мсе уод 
Кæркæ-мæркæ æстьалутæ. 
Рохс æхсæвтæ уин фæууæд, 
Кæркæ мæркæ æстъалутæ... 
Нæ мсе ниууадзунцæ цард 
Кæркæ-мæркæ æстъалутæ. 
Кæд ду дæр уæларв — идард 
Кæркæ-мæркæ æстъалу дæ. 
5 

Амурхани нæуæг киунугæн æ ном дæр хумæ- 
тæги нæ хуннуй «Кæрдæгхуз æстъалутæ». Аци ном 
ин Дуйней Фарнæ арвæй Æхуæдæг цума æрæрвис- 
та, уотæ мæмæ кæсуй. Дунескæнæг ин, æвæдзи, æ 
зæрди гъости бацагъта, де ’рвон æмдзæвгитæбæл 
маци къæмæ бауадзæ æрбадун, зæгъгæ. Поэтæн æ 
алли дзурд дæр гъæуама табуйаг уа, цæмæй Ху- 
цауи æвастæй маци лазæ æрхæсса поэтæн æхецæн 
дæр æма æцæг поэзий æнаййепп дуйнейæн дæр. Æма 
Амурхани рæнгъитæ зæрдæбæл æмбæлунцæ, дæт- 
тунцæ ин уацæ рохс: 
Зудтон еу кизгæ-дигорон 
Нæхемæ, хонхи бæсти. 
Цардæй цъетети æнгæрон, 
Цæргсести æрфæлгæсти. 
Уадæй къахнадбæл сæумигон 
Донгонмсе бæгъæмбадæй. 
Хаста гогойни сæуми дон, 
Сæумити сатæгадæ. 
Кодта гъæппултæ æрвхуз дон 
Гогойни унгæг хъури. 
Æма дуйнейи рохс уидтон 
И кизги нарæг гури... 
(«Зудтон еу кизгæ-дигорон...»-æй скъуддзаг) 
Æцæг поэти зæрдæ æй арф æнкъярæтæ-уод- 
хæрттярй иивæист, гсма ’й уомæ гæсгæ рæхуайунцæ 
мæнæ ауæхæн рæнгъитæ-арвæрттивдтитæ: 
А р в: Гъе-гъей, бæласæ, 
Исдæ цæййасæ! 
Сорис мсе мегътæ, — 
Бурдæн дæ хехти! 
6 

Дестæ-тæмæстæ: 
Æпдиуд цæмæ ’сдæ? 
Тундзис уæлæмæ. 
Цæвон? 
Б æ л а с æ: Цæвæ мæ! 
(«Арв æма бæласæ») 
Поэт йе ’нкъарæнтæ — æ катай, æ тарст æма æ 
уотæхсæн байвæруй сауæнгæ хуари нæмуги зæрди 
дæр, æма райгурунцæ æмбесонди рæнгъитæ: 
Зелуй фиддæлтиккон къада, 
Резуй хуари гага фæлгури. 
уСтæфгæй мæлæт, кæнуй катай, 
Тæлфуй æвеллон тас æ гури. 
Нæййес ниви уагæн евæн, 
Кæсун и нæмуги тухсæнмæ. 
Е — æппунвæстаг, мах нивæн, 
Тулуй дууæ фидей æхсæнмæ. 
Амурхан иттæг дæсни æй æрдзи нивтæ ара- 
зуимæ дæр: 
Азгæ-уозгæ игуæрдæнтæ, — 
Деденгутсей уафт горцъе. 
Арс-æмпурсæн лсегæрдæнтæ, 
Пæррæст базур, цъирттун цъеу. 
Гъæддаг бæхтæ — бор бæрцитæ, — 
Сæ къиллеппи — сæ цъиллинг. 
Зад мæнæуи — бор усерццитæ, — 
Ссе фур хъалæй — тъинк-тъиллинг... 
Æргъæвун дин æз дæ фæдтсе, 
Дæ бæгъæмбад късехти цсеф. 
Бор дзигготæ — хор тæмæнтæ, 
Дæ цæстити арви цъæх. 
7 

Дæ фæдæнтæ — хъамил нæдтæ, 
Фæддæ æскъæфуй къахнад. 
Дæ фæд-фæдтæ... ци мин фæддæ?.. 
Нæбал дин ерун дæ фæд. 
(«Ци мин фæддæ») 
Цæститæбæл ирдæй рагъазуй курди æнæрлæу- 
гæ цирен куст дæр æ курдбадзи: 
Кунцгоми исæндзаруй 
Уæйуги хузæн курд} 
Æвзалуй хузæн — тар. 
Курдбадзи ку низзæлуй 
Заруни хузæн кудт, 
Кæуни хузæн зард. 
Дзæбокæй куд нигъгъазуй, — 
Æрдзæф кæнуй уæззау, 
'Скафуй цъилин фæсдуар. 
И ’фсæйнаг нидздзиназуй, — 
Кæнуй дзæбокæ уауу} 
Кæнуй дæдæй хъæсдаргъ. 
(«Курдон») 
Зæрдæбæл æрбалæууй Багъæрати Созури клас- 
сикон æмдзæвгæ «Курд», фалæ федарæй зæгъун 
æмбæлуй уой, æма Амурхани æмдзæвгæ «Курдон» 
æрæвæрæн ес Созури «Курд»-и æмрæнгъæ. Уоййау 
æй хуæдхуз, оригиналон. Ес си нæуæг хуарæнтæ, 
фæззелæнтæ, метафоритæ, нæуæг динамикæ. 
Зæнхон адæймаг æ царди дæргъи æййафуй 
цийнæ æма зин, рæвдуд æма æфхуард, бавзаруй 
зæрдирохс æмæ зæрдихудтитæ. Сауæнгæ гурусхæ 
кæнун дæр-ма райдайуй, цардæй æви нæ, уобæл. 
Æма поэтæи бантæстæй йæ аллихузи æнкъарæнтæ 
бæрзонд поэзий фæлгæти байвæрун: 
8 

Сонти боптæй ци ма ес? — 
Дон ссе фæлласта. 
Мсе бæллецтæ — цæмæдес?.. 
Маргъ ссе фæххаста. 
Зуст æнсудæй, тухтæрæй 
Састæн, басастæн. 
Рохс дуйнейæн æ дуарæй, 
Уотид бакастæн. 
Неци зонун йæ адсен 
Нурмæдæр цардсен, 
Куд цардтæн ’ма ци цардтæн? 
Уогæ оа цардтæн? 
Киунуги автор цардмæ, карнæмæ кæсуй фило- 
софи цæстæй. Лæг аци рохс дуйнемæ ку рантæсуй, 
уæд ин хорау бæрæг гъæуама уа, иуазæг си ке ’й, 
иннæ дуйнемæ ин кæддæр нæхстæргæнгæ ке уодзæ- 
нæй, ейæ. Æма поэт уотæхсæнтæ æма катæйтти 
уацари ку бахауй, æ къумæлхий гъудитæ ’й сæ 
уæлнихти ку рахæссунцæ, уæд рафæлдесуй цъæхс- 
наг æма нæрæмон рæнгъитæ: 
О, аци зæнхсе мин 
Ниттондзсенæй есксед! 
Тæнсег ехау ссетдзсей 
Къæс-късесгсенгсе мсе буни. 
Нецибал ми кæндзсей 
Æгириддсер ресгсе. 
Нсебал дин æстъселфдзæн 
Усеу Дигорæ, мсе фуни. 
Æзнаги издин фат 
Хæсдзæнæй мин мселсет. 
Мæ тогæй мин халон 
Нисссетдзæнæй е ’донуг. 
Хæсгсе мард фсеууодзсен, — 
Мсе мæрсинтæ — нимæт. 
9 

1Г&8ЙЙ5&И 
Иссонт уодзæй мæ бæх 
Æпæ мæн уæгъдидонæй. 
Æстъалуй дудзирохс 
Тавдзæнæй мæ арвæй, — 
Нигъулон ма цалдæн 
Æнæбун ехарæнги. 
Истундздзæнæй мæ уод 
Тар ингæни арфæй. 
Æз цæрдзæн дигорон 
Кæуæг уоси гъарæнги. 
(«Блашкай монолог») 
Поэт æхе гъаруй æ царди æма æ уоди рессагæ- 
дæр къумæлхийтæ райхалунбæл æма ин еци арфиаг 
гъуддаг æнтæсгæ дæр бакæнуй. 
Амурхан зундгонд æй куд дæсни тæлмацгæнæг 
дæр. Аци киунугæмæ ин дигорон æвзагмæ æййив- 
дæй хаст æрцудæнцæ Тютчев, Бёрнс æма Къибир- 
ти Тимури æмдзæвгитæ. 
Мæ цубур дзубандий кæрон ма мæ зæгъун 
фæндуй уой, æма искурдидæгун поэт æмæ тæлмац- 
гæнæг Къибирти Амурхани нæуæг киунугæ «Кæр- 
дæгхуз æстъалутæ», æнæмæнгæ, æй иттæг устур 
æвæрæн дигорон поэзий хæзнадонæмæ, е ’сфæлди- 
стадæбæл ба æнæмæнгæ гъæуама финст æрцæуа 
устур наукон куститæ, монографитæ. 
«Кæрдæгхуз æстъалутæ» фæндаги раст кæ- 
нæнтæ поэзиуарзгути зæрдæмæ! 
Мамукъати Хъазбег, 
Уæрæсей Финсгути цæдеси иуонг 

ЦАРД 
Æй цард 
Искæсæ ’ма никкæсæ, — 
Арвбæл ферттевуй хор, 
Тæмæнтæ калгæ ирд; 
Фатау цъузгæ тæхуй, тæхуй... 
Кæсæ, 
Уæлæрвтæмæ фæлгæсæ, — 
Æваст ци растæфай, 
Ци фергъæва дæ цæстæ, 
Ейæ арвæй уодзæй дин хай. 
// 

ÆРМÆ ТАВÆ, ЗÆРИН ХОР 
Бустæгидæр истæссонд дæн, 
Ку кæнуй мæ зæрдæ дор. 
Бамин тавæ мæ фæсонтæ, 
Фæззигон хор, зæрин хор. 
Рахатгæй фæсонтæ хормæ, — 
Хор ку фестидæ хъутас! 
Куд фæууæлдзæн уа мæ хъурмæ 
Куд мин фесафа мæ тас. 
Куд нигъгъара мæ зæрдæмæ 
Хори туни фæлмæн тавст. 
Куд æртайа зæрæрдæмæ 
Хæри цъете — зæрди маст. 
Æркæлæнтæ, æхсæрдзæнау, 
Тунти зæйтæ мæ уодбæл. 
Цæрун мæмæ куд æрцæуа 
Мæ уæгæбæл, тæссондбæл. 
Æрмæ тавæ гъæтт-дзигиттæй, 
Дæ рохс тунтæй карздæрæй. 
Æнæдауæ: хъал сигитæй 
Мæгур хор дæр хуæздæр æй. 
13.06.2017 апз 
Ш 
12 

* * * 
Æрæхсæвæ ’й. Таги — тар. 
Кæмидæр нæ гъæу — идард. 
Талингади — аринг арв. 
Иссæрсонт æй талинг маргъ, — 
Ниййах кæнуй, ниддæдæй, 
Кадæр æй фæнзуй гъæдæй. 
Мæ уосонгæ — æргъæфст цъеу, 
Æй сента æма кæссеу. 
Мæ уод си æй æнтъуссæг, 
Нæ мæ ахæссуй хуссæг. 
Гъо, нæ дæн æдæрсгæ æз, 
Фал мин ес æмбæлттæ хуарз: 
Цъилинга æма дзинга. 
Мæ нифс си кæнуй зингау. 
Рамин кафæ, цъилинга, 
Рамин зарæ, цæй, дзинга. 
О, дзинга ’ма цъилинга, 
Тар кæнетæ тæрæнга... 
Ку мин разардта дзинга, 
Ку ракафта цъилинга, — 
Фæццидæр æй уæд æрхун, — 
Фуни базурбæл тæхун. 
02.11.2017 анз 
* 
13 

ГЪÆДДАГ КÆРДТУ БÆЛАСИ МАСТ 
Мæ рæзæ мин ка уарзта, 
Ка уарзта мин мæ сатæг, — 
Фæрæт мæмæ ку райста, 
Ку разиндтæй мæ марæг. 
Æ фæрæтæй нигъгъазта, — 
Дзæхст кодта мæ, æз кудтæн. 
Мæ цæнгтæ мин æвгарста, 
Ци ин кодтон, ци кодтон? 
Согæн мæ кодта бурон, 
Сурхзинг иссæй æ фæрæт. 
Ци ма дæн нур — къудурон? 
Æрдæгуали, æрдæгмард. 
Иссодзуй уалдзæг цирагъ, — 
Фестуй гъæдæ еузæлон. 
Æрмæст мæнмæ зарæг маргъ 
Нæбал цæуй æнгæрон. 
Фал ма думгæ-кинзела 
Æрбагъазуй сиф’ афон: 
— Гъæй, мæ лимæн, низзелæн, 
Ракафæн, цæй, ракафæн! 
— Думгæ, думгæ, ци зæгъон: 
Кутемæй ма ракафæн, 
Æнæ базур куд тæхон? 
Ма мæ кæнæ рæгафæн. 
14 

Мæ рæзæ мин ка уарзта, 
Ка уарзта мин мæ сатæг, — 
Фæрæт мæмæ куд райста, 
Куд разиндтæй мæ марæг?! 
01.03.2017 анз 
* 
* * * 
Нæ базудтон, нæ зонун 
Æз дууердæмæ кæрдун, 
Дзарахмати цæвæгау. 
Еуæрдæмæ цуд зонун, — 
Еуæрдæмæ лæгæрдун, 
Карди комбæл цæуæгау. 
* 
15 

* * * 
Зудтом еу кизгæ-дигорон 
Нæхемæ, хонхи бæсти. 
Цардæй цъетети æнгæрон, 
Цæргæсти æрфæлгæсти. 
Уадæй къахнадбæл сæумигон 
Донгонмæ бæгъæмбадæй. 
Хаста гогойни сæуми дон, 
Сæумити сатæгадæ. 
Кодта гъæппултæ æрвхуз дон 
Гогойни унгæг хъури. 
Æма дуйнейи рохс уидтон 
И кизги нарæг гури. 
Уидтон сæумити æ исконд 
Идзулгæ хори цæсти. 
Уидтон æ рохс сорæт, уидтон, 
Идзаг мæйи æркасти. 
Еубон мæ тæккæ рæбунæй 
Будурмæ ниппæррæст æй. 
Оххай, æгæр радæн фунæй, — 
Ци маргъ ми раервазтæй!.. 
Нур æй мæ фуни рауинун 
Къахнадбæл дæнттæ хæсгæ. 
Цума къотæрти аууони ’й, — 
Цæуй ми хе римæхсгæ. 
16 

Ма ймæ пихсбуни фæттæхун, 
Мæ бауæрæй тог кæлгæ: 
— Дæдтай гогойнæй æртæх мин 
Фегьал ун ходгæ-кæугæ. 
12.05.2017 апз 
* 
* * * 
Разарæ, борæмæлгъæ, — 
Æвзарæ дæ тæлæнтæ. 
Цардæн — цубур æ дæргъæ, 
Уарзтæн — цубур æ бæнттæ. 
Заруни æмбола дæ, — 
Æрсайæ дæ уарзони. 
Æви ма бæдолæ дæ, 
Уарзунтæ нæма зони? 
& 
17 

КÆРДÆГХУЗ ÆСТЪАЛУТÆ 
(Æхсæйвон арвмæ кæсгæй) 
Цъæхгон арви — туннивæнст 
Кæркæ-мæркæ æстъалутæ. 
Цæстникъолæнгæтти гъазт — 
Кæркæ-мæркæ æстъалутæ. 
Зинг кæнунцæ мин мæ уод 
Кæркæ-мæркæ æстъалутæ. 
Рохс æхсæвтæ уин фæууæд, 
Кæркæ-мæркæ æстъалутæ ... 
Нæ мæ ниууадзунцæ цард 
Кæркæ-мæркæ æстъалутæ. 
Кæд ду дæр уæларв — идард 
Кæркæ-мæркæ æстъалу дæ. 
16.06.2017 анз 
Ш 
18 

щщ* 
* * * 
Кæд рохс минæг кæнуй мæ цæсти, 
Уæд исбæрæг æй мæ нигалæ. 
Ме ’фсоргъ дæлвæз æма уæлвæзти 
Фæндон къиллипп кæндзæй фур хъалæй. 
Уæддæр æлхуйнæ ’ма уæдæртæ — 
Сæ зар, се ’згулимæ базмæлун. 
Финсун ку райдайун цидæртæ — 
Ниууй мæ рæнгъæ зулун-мулун. 
Маргъау нисхъæтæг уй мæ гъуди, — 
’Схъеунцæ дзурдтæ сугъд къæресæй. 
Хатгай нæ раргъæвун гæгъæди... 
Æной, ци ма ес цъеувæдесæй. 
Финсун мæн кари исмæстаг уй, 
Мæстаг — фæстагми хибирттитæ. 
Цума, сормæ схауæг кæсалгæ, 
Кæнуй ефстаг ма тъибирттитæ. 
31.12.2015 апз 
Ш 
19 

КОДТА ИЗÆР... 
Бон цудæй изæргæнгæ, 
Хор зилдæй и кæрз къоли, 
Цъæх арвбæл лæгъзæргæнгæ, 
Зинги къæрт — æ дзæкъоли. 
Ратулдæй хонхи сунтæй 
Цидæр сонт, цидæр хъалæй. 
Фæстаг ма зæрин тунтæй 
Хуæнхтæбæл исцæхъал æй. 
Ниннихъулдæй денгизи, — 
Кæсалгæ си фестадæй. 
Æ еурх тæмæн ме ’нгаси 
Кæдæй-кæдмæ не ’стадæй!.. 
Хор, фæууо фæндагираст ... 
Талингæмæ байгитдæн, — 
Цæветтон, фæстаги рохс 
Мæхуæдæг банигæдтон. 
02.06.2014 анз 
* 
20 

* * * 
Зелун нæ уæлмæрдти 
Циртити æхсæнти, 
Хорæн æ комкоммæ. 
Цæун цодтæ-модтæй, 
Куддæр нæ кæсунцæ 
Мæ къæхтæ мæ коммæ. 
Уинун нæ гъæуккæгти, — 
Ка си ходæндзаст æй, 
Кадæр — фур æнкъæрдтæ. 
Фулдæр — мæнæй кæстæр, 
Мæнæй æвзигъддæртæ, 
Хуæздæртæ, лæгдæртæ. 
Ци еумæ æрцæнцæ 
Æвзонг, цардгъæуæгтæ, 
Тæккæ цардмæ бæлгæй! 
Кæнун си æфсæрми: 
Рæстæй, уони разæй 
Адтæй мæнæн мæлгæ. 
30.05.2017 анз 
Ш 
21 

ÆСКЪÆФТ 
(Соскъити Валодий скульптурæ 
«Æскъæфт»-мæ кæсгсей) 
К и з г æ: 
Ахсæви мах æхсæвæ ’й, — 
Ахсæви мæ æскъæфæ. 
Нимæти мæ ’стохдзæнæ, — 
Де ’ккой мæ æмпъохдзæнæ. 
Л æ хъ у æ н: 
Мæнæ дессаг, мæ фунтæ 
Фецæг æнцæ. Скъæфун дæ! 
Ха-ха æма хе-хетæ, — 
Æппунвæстаг мæхе дæ! 
Æрфунæй æй гъæубæстæ, — 
Лæхъуæн имæ фелвæстæй: 
Хæрæгбæл æй февардта, 
Фæлледзæг æнцæ, уартæ. 
Хæссуй сæ мæгур хæрсæн 
Тухæйти нæтгæ-гъæрзгæ. 
Гирццæ кизгæ смæстгун æй: 
— Уæ мæнæ æрдæгфунæй! 
Скъæфун дæр ку нæ зони, — 
Рахæссæ-ра идонæ... 
Хæрæг дзæбæх ниххуайæ, 
Æ фарс дæр ии рæхуайæ! 
Фæстегки — фæдесæнттæ — 
Æд гъелтæ, æд уесæнттæ... 
22 

«Æскъæфт» 

Æной ба — ка сæ соруй, 
И кизгæ барæй дзоруй. 
Хæрæг сæ тиринггæнгæ 
Фескъæфуй дир-диргæигæ. 
Тар коми нигъулунцæ, 
Фур цийнæй идзулунцæ, 
Заманай мæйрохс изæр, — 
Кæнунцæ æскъæфти зар. 
10.05.2017анз 
* 
24 

«шш» 
МÆГУЙРАДÆ - ЦÆВÆГГИН 
Цæргæбонти хуасдзау дæн, — 
Хуасдзаутæн ба — сæ фуддæр. 
Сæ фуддæр ба дондзау æй. 
Мæгуйрадæ — цæвæггин, — 
Мæ къахвæдтæбæл æфтуд, 
Æнæхатир, будзæу æй. 
Хæсдзæф мæмæ уолæфуй, 
Хæл-хæлæй мæбæл ходуй: 
— Уæ, дæлæ лæг — тæнтæхаудт, 
Æййафун дæ, æййафун. 
Мæ цæвæг дæ æргъæвдзæй, 
Кæндзæнæй дæ зæнгæхаудт... 
Бадонзонуг ун тæссæй, — 
Æнæбари сихъ кæнун. 
Мæ хъаури цъирт ку фæцæй. 
Дæ фудголæн æрлæууон, — 
Цæвæггини цæвæг мин 
Мæ зæнгитæ æргъæвдзæй. 
27.06.2017 анз 
Ш 
25 

КÆДДÆР... 
Емини рæстæги сенсегъсенсе ахилтæ 
бацсеуиуошцое зæппæзтæмæ (мæлуимæ)... 
Еуанз ссерди мæ синхони хæццæ адтан 
балций Дигоргоми. Еу рауæн, æнгьæл- 
дæн, Мæхчески донуордæг, бакастан еу 
зæппазæмæ. Æма, дессаг: мадæ авдсени 
гъæдсебæл дселгоммæй ниххотхсе ’й. 
Æвседзи, сувселлонсен дзедзе даргсей... 
...Æхсæвæ ба уидтон 
Æнахур фун дæргъцæй: 
Зæппазæ, цæветтон, 
Фудæзгули ниццæй. 
Хæкъурццæй си кудтæй 
Авдæни сувæллон. 
'Хсири хъуртт æй гъудæй. 
Ах-гуссæ, ци фæууон! 
Æ мадæ ин, мæгур, 
Æ сор дзедзе дардта. 
Сугæй идзаг æ хъур, 
Уотемæй ин зардта: 
— Бæрзонди, уæ мæ хор, 
Хезунцæ æруæзæй 
Сикъетæ — æрмахур, — 
Се ’хсир, дан, æвдадзæ ’й. 
Уордæмæ рæдæхсуй, 
Дæ фидæ — цауæйнон. 
Сикъей ’хсир дин хæссуй, — 
Фæууо, биццеу, рæмон. 
26 

Ду ма — фæстаг къадздзеу 
Дæ ахили лæгтæй. 
Нæннæ, нæннæ, биццеу, 
Дæуæн нæййес дæттæн! 
Сабий æрцæй фунæй, — 
Æргъос æй æ кудтæй ... 
Мадæ йбæл, æрхунæй, 
Бæргæ æнод удтæй. 
Дуйне бацæй сау тар. 
Зæппазæй уг уаста. 
Мадæ ба ма уæддæр 
И авдæнæ узта. 
23.09.2017 анз 
Ш 
27 

* * * 
Ц’ йадтæй дуйнебæл цæуйнаг, 
Æма ци не ’рцудæй. 
Ц’ йадтæн æхсидзгæ зæгъуйнаг, 
Æма ци не ’сдзурд æй. 
Еци фур ниндæ æнкъарæн 
Тæлфуй зæрди нурма. 
Кæнуй цирагъеуæг тарæн, 
Кæнун ибæл хъурмæ. 
Нурмæти мæ еци рохсæн 
Е ’скъæрнæг дæр тавуй. 
Мæ реуи ма цъетей хузæн 
Тайуй, тайуй, тайуй ... 
10.11.2001 апз 
Ш 
28 

УАРЗУН СÆРДÆ... 
Изæр æхе ку ’стахуй, 
Сатæг æруогæй тæрфи. 
Мæйæ егъау ку ’сцалх уй, — 
Цалхау ку ’сзелуй арви. 
Ку ’ркæсуй нæ Зæнхæмæ 
Рохс киндзæ, тункул росæй. 
Ку нийтауй гæзæмæ 
Æ тунтæ дудзи рохсæй. 
Ку рамбæрзуй и тарти 
Ивади рохси уолæн. 
Ку фæккæнуй идарди 
Æстъалу цæстникъолæн. 
Мæйæ нæ ку ниууозуй 
Зæрин тунти авдæни, — 
Зæнхæ си куд ниббоз уй 
Æхе уингæй айдæни! 
Нисгаруй тари барæг 
Æ нæдтæ мæйи фæрци. 
Дуйне нæ ’й тари барæ 
Æ дæргъцæ ’ма æ уæрхци! 
19.09.2017 анз 
* 
29 

ГЪÆЗДУГ ÆМА МÆГУР 
Еу гъæздугæн ихуæрст 
Еу мæгур лæг адтæй. 
Лæгигъæдгун тухуаст, — 
Æнцойнæ нæ бадтæй. 
Куста — зардта, зардта — куста. 
Мæгур, фал зæрдигъал. 
Зарæй хе ефхаста... 
Хицæ кодта ймæ хъал: 
— Нæййес æ дзиппи сай, 
Даруй ихæстæ лæг, 
Уæддæр имæ кæсай, — 
Алкæддæр игъæлдзæг. 
Ци еминæ йæй мулк! 
Бафсес нæййес цæстæн. 
Ме ’хуæрст ку æй гъæздуг, 
Æцæг мæгур æз дæн. 
24.05.2016 анз 
Ш 
30 

ДУ 
Ду маг дæ, æвæдзи. 
Еугьæдон — дæ гæдзи. 
Рохс дæр ми бауадзи, 
Марг дæр ми ниттадзи. 
Хæстæг уон, идарди, 
Ду алкæд — мæ хæццæ. 
Мæ идзулд, æнкъарди 
Ду — мæ нифс, мæ гæдзæ. 
Нæ кæсгæй дæ коммæ, 
Ду мæбæл «саргъауи». 
Бахаун дæлгоммæ — 
Ду мæ исфæлгъауи. 
Æз дæуæн еу ескæд 
Æрбаун æнадæ, 
Фал раун зæрдесгæ, 
Искæнун мудадæ. 
Ду цæрис мæ уоди, 
Базур мæбæл садзи. 
Æгæр мæбæл уоди, — 
Цæрун мæ нæ уадзи. 
31.01.2016 анз 
« 
31 

* * * 
Де ’фсоргь — хуæрзхаст, аййев — дæ бадт, 
Е дин бæлццон! 
Тæхис фатау, тæссаг дæ над, — 
Арæхсгæ цо. 
Дæ догъ цубур æви даргъ æй, 
Е нæ ’й дессаг. 
Догъи нæ расхъеун саргъæй — 
Е ’йæй дессаг. 
Уотид поэти ном хæссун 
Нæ ’йæй дессаг. 
Æфсоргъ æ барцæй ахæссун — 
Е ’йæй дессаг. 
03.06.2016 анз 
& 
32 

* * * 
Исгъæздуг уæд, гъо, нæ догæ, 
Мулкæн ма уæд никкæнæнтæ, — 
Æрмæст нæмæ, исхъал уогæй, 
Ку нæбал уа æндæр мæтæ. 
Æцæгæй уæд исмæгур ан, 
Исмæгур ан нæ исхъали. 
Бустæгидæр ниссаугур ан. 
Тар фунæй ан нæ игъали. 
07.11.2015 апз 
* * * 
Зелуй фиддæлтиккон къада. 
Резуй хуари гага фæлгури, — 
Стæфгæй мæлæт, кæнуй катай, 
Тæлфуй æвеллон тас æ гури. 
Нæййес ниви уагæн евæн, 
Кæсун и нæмуги тухсæнмæ. 
Е — æппунвæстаг, мах нивæн, 
Тулуй дууæ фидей æхсæнмæ. 
23.12.2016 анз 
& 
2 Къибнрти Лмурхап %% 

4И» 
* * * 
Сбидтон гъæди уосонгæ, 
Æр си цæрон, гъæйдæ-ма. 
Ес мин гьæуи еу зонгæ, 
Фæ ’й хæссинæ гъæдæмæ. 
Зæгьунцæ æ хеуæнттæ: 
— Нæ ’й дæттæн Бийи фуртмæ. 
Кизгæн конд æй æ фæндæ, 
Нæ байгъосдзæй сæ дзурдмæ. 
— Кæндзæн æй тухрæмодзæ, 
Фæ ’й хæсдзæн зуртæ-зуртæ. 
Уосонгæ ниррохс уодзæй 
Æ уиндæ, æ идзулдæй. 
Кизгæн нæ æхеуæнттæй 
Ескетæ куд нæ сордзæй. 
Хуцау, зæнхæ, нæ фæдтæ 
Самур куй дæр не ’ссердзæй. 
Дзæнæтбæстæ и гъæдæ 
Бауодзæнæй нæ барæ. 
Гъæйдæ, фæндур, æрцæгъдæ, 
Гъæйдæ, уадиндзæ, ’рзарæ. 
Ци хуарз æй уарзти сæнæ, — 
Иссан си синти расуг. 
Тар гъæди нин фестдзæнæй 
Уосонгæ æрвти мæсуг. 
23.07.2016 анз 
34 

* * * 
Гъоппа, уингæ-уингæй 
Рацæй тарталингæ. 
Гъæдæ æнæбари 
Ранигъулдæй тари. 
Бæстæ иссибирттæй; 
Тари — маргъæй, сирдæй, 
Тæкка сæ хæлхъойи, 
Тæккæ сæ сæргойи. 
Тар мæн дæр нимпурста, 
Къанцмæ мæ нивдуста ... 
Арви нидæн зингæй 
Стъалу ку базинг æй. 
Гъоппа, рохси цъита, 
Тари — арви цитæ. 
12.06.2016 анз 
Ш 
35 

* * * 
Гъæди зелунцæ 
Лæг æма сирд. 
Лæг — хотух рæвдзæ, 
Сирд ба — æнсист. 
Маст истухуаст æй, 
Ци ’й сæ гъуддаг? 
Кæд гъæди бæстæ 
'Ссæй син дзурддаг. 
Сирд уотæ зæгъуй: 
— Гъæдæ сирди ’й. 
Лæг уотæ зæгъуй: 
— Нæгъ, мæ фиди ’й. 
’Ма син æмвæрстæ 
Æй зин цæрæн. 
Цо, ка си раст æй, 
Цо, ка хæран! 
25.04.2016 апз 
Ш 
36 

§3» 
* * * 
Уодихуасæ ’й дæ муд, 
О хуæнхаг деденæг. 
Æскъетун мæ кæнис, 
Ду еунæг дæ, еунæг. 
Æсхъæтæг ку кæнуй 
Тар æхсæви мæ фун. 
Мæ фуни дæ стæфун, 
Мæ фуни ди стъæлфун. 
Уод иссæй æнахур 
Æнкъарæнбæл æрхун, 
'Ма дæмæ сæударæй 
Мудибиндзæй тæхун. 
02.10.2016 анз 
* 
37 

* * * 
Тæмæн калуй æрдозæ 
Сæудари, сæуцъæхæй. 
Ниртади æй æдосæ 
Æвзестæ æртæхæй. 
Уæздан уозуй рæудумгæ 
Деденгути денгиз. 
Нæма ’нцæ хори тунтæ 
Игуæрдæнбæл æлвист. 
Дзоруй баба: — Не ’гуæрдæн 
Æ тæккæ дзæбæхи ’й. 
Гъæйдæ, биццеу, ни ’й кæрдæн, 
Цалинмæ æртæхи ’й. 
— Фæлтау, баба, байгъосæн, — 
Игъосис мæргъти зар? 
Азæлунцæ фалдзостæ, 
Зелуй мæбæл мæ сæр. 
Дзугъур уæрцци бæдæлттæ — 
Игуæрдæни бунæй. 
Сæ мадæли дæлфæдтæ 
Нурма æнцæ фунæй. 
Хуасгæрци хæрæгсиндзæ 
Нæ райхалдæй нурма. 
Тæхуй имæ мудбиндзæ, 
Кæндзæй ибæл хъурмæ ... 
38 

Фæлтау, баба, уадзæ мæ, 
Не ’суодзæнæн цæрдæг, — 
Аци уæхæн фæзæмæ 
Нæ раргъувдзæн цæвæг. 
23.06.2016 анз 
Ш 
* * * 
Æгас цæуай, мæ зæруæ! 
Рæстæгæн фæммулди дæн. 
Дæ дзæмбуй дæн, æрцæрæ, 
Мæ уæгæ, æмпулди дæн. 
Гъенур, кæд æй дæ равгæ, 
Дæ хъури мæ ниттохæ. 
Кенæ мæ, фуддæрагæн, 
Фури сикъай низдохæ. 
11.07.2016 анз 
* 
39 

КУРОНГÆСИ ЗАР 
Бобо, Бобо, Будзула, — 
Æ ходæбæл — гоцора. 
Хабæ-сабæ, гур-гура, 
Лапуцатæ, гъур-гъур арс. 
Къуæтти-къуæтти, къуæзæнæг, 
Хонхи цъонгбæл дæ зæнæг. 
Бобо, Бобо — куронгæс, 
Æ куройнæ — кауин къæс. 
Азгæ-уозгæ фæззелуй, 
Хуари нæмуг æууелуй. 
Уодихуасæ нин инсуй, — 
Метин Лæги ’нгæс исуй. 
Бобо, Бобо, Будзула, — 
Дæбал-дубул, идзула. 
Курондзаутæн уарзон æй. 
Сæ рахаст син базонуй. 
Сæ рæбунти æрсеруй, 
Сæ зæрдибун син еруй... 
Бобо, Бобо, Будзула, — 
Æ ходæбæл — гоцора. 
Хабæ-сабæ, гур-гура, 
Лапуцатæ, гъур-гъур арс. 
Къуæтти-къуæтти, къуæзæнæг, 
Гъæуи æмбес — æ зæнæг. 
23.06.2016 анз 
40 

КАФТА ТУГЪДОН 
Кафта тугъдон къæрц-гъазти: 
Е ’сцирен, æ тухуасти. 
Феронх си æй нерæнгæ 
Æ кафæн къах, æ зæнгæ. 
Фæххаудтæй ин идарди 
Тугъди цæхæр, зинг арти ... 
Кафта къахой е ’цгутæй, 
Æ цæнгтæ, æ лæдзгутæй. 
Е ’рфгутæ, æ цæститæй, 
Æ сæццæ фæлгæститæй. 
Æ резгæ билти ’змæлдæй, 
Цæстисугти æгъзæлдæй... 
Кинау зилдæй и тургъæ, 
Лæгæн састæй æ тухæ. 
Æруæгæ æй уалæнгæ, — 
Æ тухсти, хъурмæгæнгæ, 
Скудтæй: — Кæми ’й мæ зæнгæ? 
Фæммулди дæн, фæммæнгæ! 
Фæцæй лæгæн æ гæдзæ, — 
Гъазти адæн æ хæццæ 
Исхъурмæ ’нцæ се ’цæгæй, 
Кудтæнцæ хæкъурццæгæй. 
03.07.2016 анз 
& 
41 

ДЗУАПП БОЛАЙÆН 
Какая чушь стихи, 
Когда в них пет печали. 
Александр Ревич 
— Æнкъард фæууй дæ финст, 
Мæгургори зарау. 
Таруг нивтæй æлвист, 
Изæрдари тарау. 
Риндзитæбæл, цума, 
Сæрисæфтмæ тæхис. 
Синдзитæбæл æма 
Зингитæбæл кафис ... 
Нæ мæ ’скæнис, æмбал, 
Кафун, зарунмæ зинг. 
Фал ма мин мæ зинбæл 
Никки бафтауи зин. 
— Лæдæрун æй, бæргæ, 
Æгæр хъæбæр къинзун. 
Нæ базудтон уогæ, 
Æндæрхузи финсун. 
Ка йæй алцæмæй боз? — 
Цæрæн æма тухсæн. 
Æз дæр исун зæрдрохс 
Мастæй масти æхсæн. 
23.11.2016 апз 
42 

* * * 
Кæнæн тох, кæнæн догь: 
Нæ нин ес æздæхæн, 
Нæ нин ес евгъауæн. 
Ку бæрзондмæ стæхæн, 
Ку ниллæгмæ хауæн. 
Кæнæн тох, кæнæн догъ: 
Атт, нæ тох ци карз æй! 
Кæрæдзей раз ахсæн, — 
Ка ни рауй разæй, 
Фæсонтæмæ ’й æхсæн. 
Кæнæн тох, кæнæн догъ ... 
Ци фудмæ истæх уæн? 
Ци фур уæгæ бауæн! 
Ци бæрзонд истæхæн, 
Ци ниллæгмæ хауæн. 
20.12.2016 анз 
Ш 
43 

КУРДАЛÆГОН, КУРДАЛÆГОН... 
Ниммæ дарæ дæ кунцгоммæ, 
Гъе уæдта мæ сурх зингæй 
Барæцогъæ форди донмæ 
Дæ арсгийни биринкъæй. 
Форди донæй мæ раесæ 
Еугур æхсист, æндонæй. 
Рапериндзон, десæ-месæ, 
Мæ байуантæ фæндонæй. 
Мæ ниви хай ниррæмодзон, — 
Кæдмæ кæндзæн уотæхсæн? 
Фæлмæн къинсæ кæдмæ уодзæн, 
Дорæй хъæбæрдæрти ’хсæн? 
* 
44 

* * * 
— ...Мадта цæбæл тухтан, 
Нæ цард ке бæрагæ ’й? 
Кæми ’й рæстбæлдзорæг 
Рæстаг — Рæстеуагæ? 
Бахстæй æй фæстити, — 
Уæлмæрдти ’й, уæлмæрдти. 
Бацæй уæлæ дуйне 
Мæнгæрдти, мæнгæрдти. 
Нæ-ннæ, Рæстеуагæ 
Цæруй. Æвдуодон æй! 
Е ’знæгтæн сæ хæццæ 
Тохуй и зиндонæй. 
Нæййес ин æнцойнæ, — 
Æхсуй сæ тъуйгæнгæ. 
Цæунцæ мæнгæрдтæ 
Никки ма куйгæнгæ. 
45 

ЕУБОЙНОН ГÆЛÆБО 
Хор истулдæй и тæрфæй, — 
Дзæнгæрæг цæгъдуй рохс бон. 
Деденгути хуæрздæфæй 
Барасуг æй гæлæбо. 
Идзулæн цæстæй кæсуй, — 
Цийнæй арвбæл нидзæвуй. 
Цъæх мæрдзæстæ æнкъусуй 
Æ базурти æрдзæфæй. 
Сурх деденмæ багъазуй, — 
Раниуазуй æ мудæй. 
Бор деденмæ арæзуй, — 
Уой муд дæр æй багъудæй. 
— Мæнмæ дæр, цæй, мæнмæ дæр, — 
(Гигина1 æнгъæл кæсуй ) — 
Райахуадæ мæн муд дæр, 
Æвзаги дæгъæл ласуй ... 
— Мæ рохс уарзонмæ тæхун, 
Æ цæрæн уомæн — уæлхонх. 
Кæндзæнæн уæбæл æрхун, 
Мæ деденгутæ — зæнхон ... 
Фал уæдмæ фæцæй и бон, 
Тар исгъазта и комæй. 
Багъæдæг æй гæлæбо 
Деденæгбæл дæлгоммæй. 
и г и н а — ландыш 
46 

* * * 
Гæгъæдий гурæбæл 
Рагъазта хор сæнтсурх. 
Æстъæлфуй догъæрвонг 
Мæ пъеро — мæ æфсоргъ. 
Ракафай, ракафай 
Сæнтиуорс горцъебæл. 
Разарай, разарай 
Мæгур лæг фецебæл 
Дæ фиддæл арт адтæй, — 
(æ кой дин æвгъау æй) 
Раздæйраг ку нæ уай, 
Уæд билæй рахауай!.. 
Нæ рахаста æ нифс. 
Низзир-зир кодта бæх. 
Гæгъæдий цъæх ехбæл 
Зин рауайæн æй тæх. 
10.04.2014 анз 
Ш 
47 

УАЛДЗÆГ 
Уалæ сурх уонуг 
Арвмæ ка стардта? 
’Ссæй фур æдонуг, — 
Меттæ растардта. 
Хор ку ниххудтæй, — 
Гъар ба нин цъеи æй! 
Уæ куд никкудтæй 
Арв æ фур цийнæй! 
Бон — идзулæнтæ, 
Ехтæ — бурæнттæ. 
Зæй — игурæнтæ, 
Дон ивулæнтæ. 
Мæлгъæ низдухта 
Зар зæрдибунæй. 
Арв — æрмæ тухта 
Сурх, зæрин тунæй. 
11.02.2014 анз 
Ш 
48 

* * * 
Уарзта Æстъалу Æстъалуй, — 
Тахтæй имæ медарви. 
Хаста æ уарзонæн хъалæй 
Мин хуарзи ’ма мин арфи. 
Кизгай — Æстъалу дæр æхе 
Райдзагъта æ уарзонмæ. 
Адтæй зæрдрохс æма бархе, 
Цъузгæ тундзтæй е ’сонмæ. 
Еу си инней рохс исуингæй, 
Тахтæнцæ турæй-турмæ. 
Еци дессæгтæ итингæй 
Ниццæнцæ хъурæй-хъурмæ. 
Цæхæр калдтонцæ, цъæх пеллон 
Фур цийнæй дууæ ’стъалуй. 
Уогæй сæ уарзти æвеллон, 
Еу си инней нистъалуй ... 
Бунсугъд бацæнцæ хе зингæй 
Уарзæнттæ иливд гурæй. 
Арвæй зæнхæмæ хъал зингæй 
Æстъалу ци мæгур æй! 
& 
49 

* * * 
Донуордæг уартæ 
Рæсугъд сæрвæттæ. 
Телуй еу кадæр 
Æ сурх сæрбæттæн. 
Идзулд æрбахста 
И дони сæрти, — 
Æхе рамбахста 
Пихцил къотæрти. 
Цæхæр фестадтæн 
Цидæр рæуони. 
Цæхгæр фескъардтон 
Æрра тæх дони. 
Тæхун конд хуми 
Æнæсæрфатæй. 
Мæ зæрди къуми 
Ци арт ниндзардæй! 
& 
50 

* * * 
Нецигъон ан æппундæр, 
Баст цума ан, раст. 
Хуæздæр æнгьæл — бонвуддæр, 
Цийни бæсти — маст. 
Нæ фиддæлти ном есæн, 
Догтæ фæлхатæн. 
Ци уодзæнæй нæ исон, 
Уой ба нæ хатæн. 
Никъкъех ан бунтон, никъкъех, 
Нæ нæмæ ес нет. 
Ци дон нæ кæнуй дууех, 
Уобæл нæййес хед. 
Зунди хъаурæ ци хуарз æй, — 
Мах гъæуй цæдес! — 
Ка рацæуа нæ разæй, 
Уæхæн лæг нæййес. 
02.04.2009 анз 
Ш 
51 

ЦИГАЙНАГ КИЗГÆ 
(Имисуйнаг) 
Цардæнцæ нæ гъæуи 
Цигантæ еу анз. 
Сæ бæхтæ — æргъауи, 
Гъæугæрон — сæ ханс ... 
Æдзох сæ курдбадзæй 
«’Стъæлфæнтæ» тахтæй. 
Жллæх, бæгъæмбадæй 
«Зингбæл» ниххаттæн. 
Сæ кизгæ — ме ’нгарæ, 
Æ касти — æфсар. 
Зæрдесгæ, сауцъарæ, — 
Зилдæй си мæ сæр. 
Адтæй игон сара 
Циганти бадæн. 
Феронх дæн хæдзарæ, — 
Циганти бадæн. 
Уадтæн сæ къæсæрмæ, 
Сæ кунцæ думдтон. 
Уоми бон-изæрмæ 
Сæ кизги уидтон. 
Æхсæвæ ме ’рхуни 
Кудтæн хæкъурццæй. 
Кафтон мæ медфуни 
Æ хæццæ «урццæй», 
52 

Æдта, ци хъал адтæн, — 
Фур цийнæй мардтæн! 
Зæнхон нæбал адтæн, 
Уæлæрвти тахтæн ... 
Фæцæй рæсугъд сæрдæ, 
Фæцæй идзулд бон, — 
Рæстæг æрæнкъард æй 
Æрæгфæззигон. 
... Цудæнцæ гъизт бони 
Думгæ сæ хуаста, — 
Сæ кизгæ уæрдуни 
Мæ уод фæххаста. 
* * * 
Уарзти ронг ци карз æй! — 
Зин ниуазæн æй, маст. 
Фал уæддæр ци хуарз æй, 
Уоди хуасийнæ раст. 
Ци кæлæнтæ си ес! — 
Мудау æй ниуазæн. 
Ку исрасуг уæн — дес, 
Сайтан дæр ниууарзæн. 
Ш 
53 

поэт 
Кæддæр доги нæ хуæнхбæсти 
Æвеллон поэт цардæй, 
Кадгин н’ адтæй дзилли цæсти, 
Æнахур куддæр адтæй. 
Цæргæбонти нæ бауæгæ ’й, — 
Дзилли хуарзæнхæн зардта. 
Æхе зæрдæ æрхун уогæй, 
Еске уод идзулд дардта. 
Уотемæй-гъе сæртæг-сонтæй, 
Æмдзæвгæй хъуæлти гъазта. 
Æ бийнонтæ мæгур бонтæй 
Сор дзубандитæй хаста. 
Сæ тухст равги ’й фур æбозæй 
Æфхуардтонцæ æ цæуæт. 
Æ мæстгуни гъиггаг уосæ 
Æргъувта ймæ æ зæбæт. 
Неке гъудæй æ бийнотæй, — 
Нæ дардтонцæ ’й куймæ дæр. 
Нигъгъæрзидæ æ фæсонтæй, — 
Ниддумидæ кумæдæр. 
Фæттæхидæ гъæдин сагбæл, 
Арви талингти гъазта. 
Æмдзæвгитæ сæ дессагбæл 
Ниванста ’ма ниванста. 
54 

Æртæхидæ тулавастæй, 
Ниррохс кæнидæ Нихас. 
Гъулæггагæн, и гъæубæстæй 
Неке бауидæ æ фарс. 
Игъусидæ сæ дæлалай, 
Аразтонцæ си газæн. 
Рамардтонцæ ’й сæ къæл-къæлæй, 
Сæ гъæла худтæй адæн. 
И уæдиккон «хуæрзигурдтæй» 
Некебал æй нур æгас. 
Фал поэти уадзæндзурдтæ 
Нæ, не ’ронх кæнуй Нихас! 
07.04.2015 анз 
* 
55 

АРВ ÆМА БÆЛАСÆ 
А р в: 
Гъе-гъей, бæласæ, 
Исдæ цæййасæ! 
Сорис мæ мегътæ, — 
Бурдæн дæ хехти! 
Дестæ-тæмæстæ: 
Æндиуд цæмæ ’сдæ? 
Тундзис уæлæмæ. 
Цæвон? 
Б æ л а с æ: 
Цæвæ мæ! 
* 
56 

4Н» 
ИГУÆРДÆНИ 
Лигъдан игуæрдæни... 
Æвзонг æдулитæ. 
Мæ раздæри æмдзæвгæй 
Лигъдан игуæрдæни, 
Хъæнделтæ сурдтан. 
Деден-игуæрдæн нин 
Цидæртæ дзурдта. 
Тахтан, цума, арви, — 
Худтан, идзулдан. 
Игуæрдæни арфи 
Уæрццау нигъулдан. 
Сæнтуорс къеренæгæн1 
Æ сифтæ тудтан. 
Бæлгæй, цийнæгæнгæй, 
Нæ сæнттæ дзурдтан. 
«Уарзис, нæ мæ уарзис?» — 
Уарзæнтти гъазтан. 
Не ’фсарæн æ рази 
Не ’нгас римахстан. 
Адтæй уæд гиризти 
Уарзæнтти нæ гъазт. 
Фецæг æй уой фæсте 
Е ’цæгæй нæ уарзт. 
1 Къ е р е н æ г — ромашка 
57 

Уæддæр нур, уал анзи 
Уарзгæй кæрæдзей, 
«Уарзис, нæ мæ уарзис?» — 
Фæрсæн кæрæдзей. 
05.11.2015 анз 
Ш 
* * * 
Сонти бонтæй ци ма ес? — 
Дон сæ фæлласта. 
Мæ бæллецтæ — цæмæдес?.. 
Маргъ сæ фæххаста. 
Зуст æнсудæй, тухтæрæй 
Састæн, басастæн. 
Рохс дуйнейæн æ дуарæй, 
Уотид бакастæн. 
Неци зонун йæ адæн 
Нурмæдæр цардæн, 
Куд цардтæн ’ма ци цардтæн? 
Уогæ ба цардтæн? 
15.07.2014 анз 
Ш 
58 

УАЗА 
Уаза, де ’ккой сау мегъæ 
Кæдæй кæнуй фунæй! 
Ра ’й æнсонæ, ра ’й тегъæ, — 
Мæ зæрдæ æрхун æй. 
Тавæд дæ хори цæстæ, — 
Ниррохс кæнæд дæ цъонг. 
Дæ уиндæмæ æррæстæ, 
Куд зинг кæна иуонг. 
Æноси хори рохс суг 
Дæ сæрмæ ци гъаза. 
Ду нин дæ нифси мæсуг, 
Нæ цити хонх — Уаза. 
Нæ цийни хоритауæн, 
Нæ царди игурæн, 
Ме ’дзулд зари райдайæн, 
Ме ’рхун зари кæрон. 
10.03.2014 анз 
* 
59 

ФÆСТАГ САГ 
Кæддæр, дан, 
Сафири ком (Дигоргом) 
сæгти бæстæ адтæй. 
Зайуйнаг мадæл саг — 
Фур рæсугъд, тæмæссаг, — 
Сæууон хори тунтæй 
Æскъиттæй æ фунтæй. 
Ниуазта дæл-Уаза 
Сауæдони уазал. 
Хæстæгæй мæлгъи зар 
Игъустæй æн’ азар. 
Хор æ тун ниванста, 
Саг е ’донуг саста. 
Уогæ ба, æцæгæй, 
Æ фæсонæрхæгæй 
Æнкъардта фидбилиз: 
Цауæйнон-ибилис 
А хуæнхбæсти зудта. 
(Æ фуни ’й фæууидта...) 
Æ зæрдæ ’й нæ сайуй, — 
Далæ коми ’ссæуй... 
— Ах, фецæг æй мæ фун, — 
Исæфун, исæфун!.. 
Сæр бæрзонд фæххаста, — 
Æгудзæг ниууаста — 
Ма, цума, и риидзæй, 
Ниццагъдæй уадиндзæй, 
Гъе уотæ зæрдунгæг, 
Æнахур æрхунæг, 
Таси уаст-сурх тæппал, 
60 

Æсхъиудтæй хуæнхтæбæл... 
Ниййазæлдæй гæрах, — 
Ниттог æй хонхи рагъ. 
Арв бацæй синти сау. 
Фудуаци фæдесау, 
Гъарæнгау азæлдæй 
Саги уаст изæлттæй. 
07.06.2017 анз 
УАЛДЗÆГ ГЪÆДИ 
Гъæди бæсти 
Еу мæрдзæсти 
Дессæгтæ, ци фæдес? 
Мæргъти къуæрттæ 
Къуæтти гъæди 
’Сдзорун кодтонцæ, дес! 
Сæууон мæргътæ 
Се ’рвон зарæй 
Итинг кæнунцæ гъазт. 
Къæрццой мæргътæ 
Къæрцгъос гъæди 
Цитгин кæнунцæ уарзт. 
21.05.2016 анз 
Ш 
61 

* * * 
Форд æ цæхъалтæй 
Дæу исфæлдиста, 
Хъал-Форди кизгæ. 
Арвмæ рæхсбети, 
Арви азæли 
Ду, тæнау резгæ. 
Арви низзели 
Уорс, дзæнхъа гурæ. 
Арв — дæ рагъазæн... 
’Ма, хили хуасæн 
Сормæ низзури 
Ду дæ сæрвасæн. 
Гъо, мæн фæууабæл 
Къох æргъувунцæ 
Сахъ уонæхсартæ. 
Тох низзелунцæ, — 
Фордмæ ’схъеунцæ, 
Ох, сæ сонт сæртæ. 
Уæ, ци лæхъуæнтæ 
Фордмæ тузмунцæ, 
Фал сæ нæ уадзи. 
Кæд, сор зæнхæмæ 
Форд-Дони бæстæй 
Ду нæ ададзи. 
Уæ, Дони кизгæ, 
Дæу ниууарзтонцæ, 
Дæу — сæ еугур дæр. 
Кæд ехи къæртт дæ 
’Ма нæ ниттадтæ, — 
Уæд ци мæгур дæ! 
24.01.2017 анз 
62 

* * * 
Хатгай мæхеми нидздзæгъæл ун, — 
Арви цæхъалти фæццидæр ун. 
Ниддор, нигъгъæдæ, нидздзæнхъа ун. 
Уотид ефстаг ма фæцъцъита ун. 
Цидæр арф хъоргъи ниннигъулун 
Æма нæбал фæуун — фесæфун. 
Уæд æрæскъетун, æригъал ун, — 
Мæхе æрлæдæрун, фестъæлфун... 
Фал ми ку райдард уй арви тар 
(Гъо, нæбал уогæй æррохс æнгъæл.) 
Урух ку байгон уй арви дуар, — 
Ниуун мæхеми бунтон дзæгъæл. 
19.02.2017 анз 
Ш 
63 

ЗУМÆГИ НИВТÆЙ 
Хауй арвæй 
Тъæфил къæдзалтæ, — 
Тауй, уафуй 
Зæнхæн гъæццæлттæ. 
Уæ, мет-сæнтуорс, 
Рæсугъд бæргæ дæ. 
Сæлуй мæ гъос, 
Сорис бæркæдтæ. 
Хулуй нæ сог, — 
Тъифсуй нæ пеци. 
Фæддæн æй сугъд, — 
Не ’сгъар дæн, неци. 
07.11.2015 анз 
Ш 
64 

* * * 
Ци хъал ан, цæргæ ка кæнуй, 
Бон æ дуар кæмæн байтиндзуй. 
Сонтсæрæй уарзгæ ка кæнуй, — 
Æ уарзон кæмæн бакиндзæ ’й. 
Ци хъал ан, цæргæ ка кæнуй, 
Маргъ зæлланг кæмæн æрзаруй. 
Тиллæгбæл косгæ ка кæнуй, — 
Фагæ хуар кæмæн æрзайуй. 
Ци хъал ан, цæргæ ка кæнуй, 
Зæрдрохсæй кæбæл байзæр уй. 
Фæццæргæй кадгин, радгинæй. — 
Фарни дзурд кæмæй байзайуй... 
Ци хъал æй, цæргæ ка кæндзæй, — 
Бон æ дуар кæмæн байтиндздзæй. 
Мæгур ан, мæлгæ ка кæндзæй, 
Бони рохс ка нæбал уиндзæй. 
12.08.2004 анз 
Ш 
3 Къибиртн Лмурхан 6% 

ЗУМÆГ ХУÆНХБÆСТИ 
Зумæг хуæнхбæстæ — 
Æдзæуæг. 
Зумæг хуæнхбæстæ — 
Æдзæрæг. 
Халон салд хехбæл 
Фæггеуй. 
Бæхгин цъæх ехбæл 
Фæххеу уй. 
Неунцæ уадтæ 
Æрхунæй. 
Ниуунцæ кæмттæ 
Тар фунæй. 
Мах ма — зæрæндтæ — 
Фæразон. 
Æй нин хуæнхбæстæ 
Фур уарзон. 
Цæрæн зин равги 
Къурутæй. 
Нæ йан игъауги 
Урутæй. 
Ами ку ’руаруй 
Фур арф мет, 
Уæддæр не ’рмаруй 
Нæ ниннет: 
Гудун нæ пеци 
Фæффицæн. 
Евгъуд нæ деси 
Имисæн. 
Зумæг æносмæ 
Нæ фæууй. 
66 

Хорæн æ рохсмæ 
Нæ лæууй. 
Киндзæй зиндзæй 
Нæмæ уалдзæг, — 
Тундздзæй, тундздзæй 
Нæмæ ’йуазæг... 
Ами фæндуй нæ 
Æзмæлун, 
Ами фæндуй нæ 
Æрмæлун. 
29.12.2014 анз 
Ш 
67 

БЕРÆГЪИ БÆДОЛÆ 
Абхазаг финсæг 
Ахуба Джумамæ гæсгæ 
Адтæн берæгъи цъæх къæбус, — 
Гъæдæй гъæумæ мæ лæг хаста 
Гъæбæрт хурдзини æ дæлмус. 
Цийнæ кодта ’ма ми гъазта. 
Ниудта мæ мадæ мæ фæсте, — 
Курдта бæдоли æ кæун. 
Лæгæн уой неун, æ хъес-хъес 
Адтæй, кæд æма — æхцæуæн. 
Кодтои æ тургъи дæлалай, 
Киндæй æгас гъæуи мæ кой. 
Мæнæй, берæгъи бæдолæй, 
Кодта туххæйти тургъи куй. 
И лæг — налат, хизта рæстæг, — 
Бæрæг кæнидæ мæ ахидт. 
Хуæрдæн хæссидæ мин æстæг, 
Фиди фæзгъæртæ — сурх-сурхид. 
Хуардтон мæ къæн-къунтæ, бухстæн... 
Зилдтæн еувæрсти æ хунæй. 
Уæддæр фæстагмæ æрсастæн, — 
Лæг мæ балхæдта губунæй. 
Ниддæн æсмаг куйдони баст, 
Хорх мæ кæнуй рæхис-æфсæн. 
Мæ зæрдæ — саст, мæ хъур — æлваст, — 
Цæрун мæ сон æзнæгти ’хсæн. 
68 

Хецау æрбахезуй дуарæй, 
Ниууй цийной, дауй мæ гъун. 
Æ сурх цæститæй тог гъаруй, 
Уинун дукъахуг сирд — лæгун. 
Мæнæ гъæдæмæ фæццæуæн, — 
Æнцæ æ «марæнтæ» е ’ккой. 
Кæнæн æхсæвигон цауæн, 
Лæгæн фæуун æз æмбалгуй. 
Зæгъуй: ниннеуæ, — ниниеун. 
(Мадта ма бакæнай æ загъд!) 
Цæуй мæ неунмæ хеуон, — 
И лæг кæнуй сæ гагадзагъд. 
Ковæ нæ Зæнхæ — Дарæгæн, 
Уæлæ арви тæхæг цæргæс. 
Æз ба мæ фиди марæгæн, 
Уæууау, цæмæ сдæн къæсæргæс! 
Æнцæ мæ цæргæбæнттæ тар. 
Æз дæн берæгътæн сæ фуддæр. 
Уогæ цæй берæгъ — хевидхуар. 
Куй ба пе ’суодзæн некæддæр! 
13.03.2017 анз 
* 
69 

АЗАТИ БÆХ 
Геуй рагъбæл зæронд урс, 
Раст, цума, циртдзæвæн æй. 
Ниццæй е æхсицгон гъос, 
Бацæй, кæд, еугур фунæй. 
’Скодтонцæ ин донадæ 
Арв æма зæнхи хуæрзтæ. 
Е ’ккой ин бони-радæ 
Æгæр уæргътæ нинхуæрста. 
Зæнхæмæ ’й цард нилхъивта, — 
Æрæмпулд æй æ хози. 
Уинуй ма царди нивтæ 
Еу ескæд фунти хузи: 
Нийгъосуй тарст бæхти уаст, 
Бæхæргъауæй — цъæх нæгæ. 
’Снæуæг уй кæддæри уарзт, — 
Æ цийнæ — хъури уæнгæ. 
Тæхуй имæ æрлояи 
Сурх æфсæ, мур-мургæнгæ. 
Зæронд урс, æнæ бозий, 
«’Снæуæг» уй зир-зиргæнгæ. 
Æ сæр имæ ниргъувгæй, 
Æ седæн уаст нинхуæрсуй. 
Æ еци уаст, фур уæгæй, 
Æхемæ дæр не ’гъусуй. 
70 

Хъал æфсæ æ фур пъерфæй, 
Скъиллипп кæнуй æ рæзти. 
Мæгур урс ку никъкъех уй... 
Фемæхсуй суг æ цæсти. 
’Схъурмæ уй: «Тæхгæ-тæхун 
Дзухъмæрдæ ку фæцайнæ, 
Нæ уайнæ атæ æрхун, — 
Ниммæлæ ’ма нинцайæ». 
24.01.2017 анз 
Ш 
71 

КУДТÆНЦÆ КУРÆНТТÆ 
Æрæги мæ фуни 
Уидтон нæ доигæнттæ; 
Фæстугъд. Мети буни 
Ниццæнцæ курæнттæ. 
Унæргъгæ зилдæнцæ, 
Толгæй урунгадæ. 
Курæнтти ’сзиндтæнцæ 
Тæнуод цъилингатæ. 
Сугдзаст седзæргæстæ 
Инстонцæ сæ хуартæ, 
Инстонцæ суггатæ, 
Инстонцæ сæ хæртæ. 
Уæздан хуæрзæздæхтæн, 
Зæрдрист дзæгъæйлæгтæн 
Тугъдæй æнæ ’здæхгæ 
Фæцæнцæ сæ лæгтæ. 
Сæ зин, зæрдæресгæй, 
Срæхсбиттæй сæ хъурмæ. 
Æма, æдзæстхезæй, 
Курæнтти унæрмæ 
Ах-хæй никкудтæнцæ 
Æхсæви сау тари. 
Гъарæнгæ кодтонцæ 
И сæдæ саудари. 
Ами хебæраги 
Сæ лæгти ’ймистонцæ. 
Мæстæй фуддæрадæн, 
Гитлери ’лгъистонцæ. 
Кæун æригъосгæй, 
И гъæу æнгъалдтонцæ — 
72 

Уоститæ нæ, фалæ 
Курæнттæ кæунцæ. 
Кудтæнцæ курæнттæ, 
Кодтонцæ гъарæнгæ. 
Сæ кудтмæ бурæнттæ 
Кодта æхарæнгæ. 
Кудтæнцæ гъæубæстæ, 
Уогæй мæгурбони. 
Ниудта цъундæдзæстæй 
Стонг куй дæр куйдони. 
Нæ зинтæ, нæ незтæ 
Инстæнцæ куройни. 
Гудуни къæрестæ 
Нилхъивтон мæ реуи. 
07.06.2016 анз 
Ш 
73 

* * * 
Мæнæ цитæ æстæфун: — 
Гъолон дуйне, гъолон цард. 
Зингбæл бамбæлдау стъæлфун... 
Ци федар æй лæги цар! 
Ка ни фулдæр рахафуй, — 
Нæ лæдæруй е инней. 
Цæрдуодæй ма рагъавуй 
Ранихъуæрунмæ дуйне. 
Кæд нæ исæфт æрхæццæ ’й, — 
Ци хæлæф æй, ци хæлхъой! 
Рæстиуаг 6а ци фæцæй? 
Игъосæн ма ин æ кой... 
Еугурæй дæр курмæ ан, 
Гæр, уоййид иссан гъосæй? 
Ци мæститæй хъурмæ ан, 
Кæдмæ сæ бухсæн гъосæй!.. 
Дзоруйнæгтæ — арвидзаг, — 
Дзоргутæ ба — армидзаг. 
03.01.2017 анз 
74 

ЗУМÆГ НÆ ГЪÆУИ 
О нет, мой младенец, ослышался ты: 
То ветер, проснувшись, колыхнул листы. 
В.А. Жуковский 
— Баба, кæсай, талинги 
Кадæр кæсуй къæразгæй. 
Исехæн æй гъæунги, 
Æвæдзи, ’нæфæразгæ ’й. 
— Ейæ думгæ ’й нæ моси. 
Уинис, кафуй и мети. 
Уомæ, биццеу, ци ’йгъоси, — 
Игъал кæнуй иннети. 
— Нæ-ннæ, баба, ме ’мбал æй, — 
Æмгъазийнæ ’й мæ хæццæ. 
Æвæдзи, исуазал æй, — 
Медæмæ ’й æрбауадзæ. 
Байгон ин кодта дуæрттæ, — 
И думгæ фæммеддуар æй. 
Гъæунги ба е ’мбæлттæ 
Ниудтонцæ и мæйдарæй... 
12.02.2016 анз 
* 
75 

БУДУРГЪÆ 
Бийнонтæ истахтонцæ 
Цъухдзæхæрай будургъæ. 
Æ барæ бакодтонцæ 
Татхатæ æма тургъæ. 
Думги тилдæй æ дустæ 
Кодтонцæ сир-сирæгау. 
Тæхгæ мæргътæ е ’взистæй 
Тарстæнцæ си ’стур лæгау... 
Татхатæмæ бæлæстæй 
Кастæнцæ цъæмæнгæсæй. 
Бадтæнцæ цъотта бастæй, 
Не ’ндеугæй татха гæсæй... 
Хори зилд æрниллæг æй, 
Фæцæнцæ идзулд бонтæ. 
Æ фæрци зад тиллæгæй 
Хæдзари — идзаг гомтæ. 
Сау мегьæ арв нийгъанста, 
Неуй думгæ фур сонтæй. 
Будургъæ, ой, ниргъæвстæй, 
Нигъгъæрзуй æ фæсонтæй. 
Нийгæнттæ æй метуарди, 
Æ билæ никкæссеу æй. 
Уозæлд уииуй е ’нкъарди 
Тæнзæрдæ тæхгæцъеуæй. 
76 

Будургъæ» 

* * * 
Бæргæ, дзурдтæ ’сбæттун зæрдæй, 
’Сфæлундун си æмдзæвгæ. 
Гъе фал фестун цавддор цæрдæй, 
Мæ бæх ни ’стуй сæхъгæнгæ. 
Ду мин, кизгай, сæттис æдзох 
Мæ дзурди нифс, мæ тухтæ. 
’Сбæттис цидæр тухæй мæ цъух. 
Мæ къæхтæ ’ма мæ къохтæ. 
23.02.2010 анз 
Ш 
78 

* * * 
Кумæ цæуй а над? — 
Ку ’й зонинæ бæргæ. 
Цæун ибæл æма 
Кæнун куддæр уæгæ. 
Æстæфун си æрмæст 
Еуæрдæмæ къахвæд. 
Кæнон, кæд, фæндараст, — 
Цæуон, цæй, мæ байвæд. 
Лæдæруй æй мæ уод: — 
Аци надбæл цæун 
Нæ фæтку æй, фудконд. 
Цæун, — над ацаун. 
Æваст нинсуфтæй над, — 
Арв мæбæл æрхæттæй... 
Феййафуй нæ мæлæт 
Алкæддæр æдзæттæй. 
10.04.2016 анз 
Ш 
79 

* * * 
Кастæн ин æмдзæвгитæ, — 
Кодта дестæ-тæмæстæ... 
Гъе уæдта ниййах кодта, — 
Фестъæлфтæн æ цъæхахстæй. 
Лигъдæй ми кæугæ-кæугæ, — 
Æрбайсавдæй мæрдзæсти. 
Райзадтæн къехæй лæугæ, 
Ци ’фсон адтæй æ бости? 
Дзорун имæ: «Ци фæддæ?..» 
Мæ гъæр имæ не ’гъусуй. 
Фæлледзун æ фæд-фæдтæ, — 
Мæ зæрдæ си не ’ртæсуй. 
Сурдтон æй и хъамили 
Къах къуæргæ, æрхæндæгæй... 
Ранигъулдæй æмири, 
Æмбохгæ ниффардæг æй. 
Ерун ма ин зæлдæбæл 
Æ сау суги кæлæнтæ. 
Тухсуицæ мæ зæрдæбæл 
Æ сасуги кæрæнттæ. 
21.08.2016 анз 
& 
80 

ФÆСМОН 
Кæддæр нæ Дигорæй 
Фæддæн æсхъæтæг. 
Фæддæн мæ бундорæй 
Дзæгъæл фæххæтæг. 
Хауæ-хумæллæгæй 
Изæлтти хаудтæн. 
Косæг, ихуæрст лæгæй 
Тар кæмтти хаттæн. 
Идард æндæр бæсти 
Зилдтæн дзæгъæлæй. 
Уоми, цийни бæсти, 
Кодтон дæлалæй. 
Ирдтон уæли хорæй 
Гъæццол-æмбæрзæн. 
Гобан — къæйнаг дорæй, 
Тугул — нивæрзæн. 
Ци ’ссердтон изоли? — 
Фуд рун, фуд æрхун. 
Мæ карнæ — мæ уолли, 
Æндæр ци зæгъои. 
20.02.2017 анз 
& 
81 

СÆРДЦОН ÆХСÆВÆ СУРХ-ДИГОРИ 
Гадати Лазæрæн 
Мæнæ бабæй дæн нæ гъæуи, 
(Куд ибæл исдæн æрхун!) 
Ниррæцугътон æндæ гъæуи 
Мæтъæл сагъæсти æргъон. 
Фæццæун нур, дзебæлгæнгæ, 
Нæ гъæунги еунæгæй, — 
Æй мæ цийнæ хъури уæнгæ, 
Мæ къахи ’фсæрст рæуæг æй. 
Сифæмдзæгъд зæлуй æхсæви, 
Адæ фун уинуй нæ гъæу. 
Ниййидзирд æй цъæхгон арви 
Æмдумбул мæйæ егъау. 
Мæ цæсгонбæл æррæдæдзуй 
Æстъалути сæлфунæг. 
Балци уæгæ ис мæ уадзуй, 
Ис мæ уадзуй æрхунæг. 
Æригъосун — кедæр уати 
Къуæзгæ цагъд кæнуй фæндур. 
Ескæмæн æй сосæггайти 
Еститæ зæгъун фæндуй. 
Фал ферхуæцуй æ цагъди зæл, — 
Никкуддæртæ уй, тухсуй. 
Нæ ракæнуй æ загъди сæр, 
Хæццæ зæлтæ рæдзæхсуй. 
82 

Кадæр ба кæсуй æмдзæвгæ, — 
Кедæр ма гъæуй цидæр... 
Арв цæуй никки ирдгæнгæ, 
И мæйдзалх фæцæй ирдддæр. 
Ба мæ азта цийни равгæ, 
Гъæууон удзæлти азæлд. 
Фæммин думд кодта мæ уæгæ, 
Сатæг æхсæви уозæлд. 
20.03.2017 анз 
Ш 
83 

ФÆЗЗÆГ 
Æрдæфæн калуй фæззæг 
Гъæуи зинг-цæхæрæй. 
Бадгæ кафт кæнуй фæздæг 
Кедæр цъухдзæхæрай. 
Нæ фæззæг иссæй сæнтбор 
Царв ’ма муди хузæн. 
Арв, уадзæ нин фæлмæн хор, — 
Ма нин æй фæгъгъизæ. 
Гъæздуг тиллæг æрзадæй, — 
Аллихузи алци. 
Лæг батухстæй, еу загъдæй: — 
Ци куст кæиа, кæци! 
Картоф къаха, сог ласа, — 
Тухсуй сæумæсарæй. 
Кауи сæрæй хуари зар 
Уасæнгæ ку ’рзаруй. 
Хорбон æй, косуй алке 
Лæмбунæг дзæхæрай. 
Æруæгæй, мæгур,Багке, — 
Каргун, æнæхъаурæй. 
Æ комкоммæ синхон лæг, 
Уомæ ку бацæуй: 
— Уæ, дугусси, дæ тиллæг 
Гомти ку нæ цæуй! 
84 

Кувддæлтæ си фæккæнай, 
Анзи идзаг къохæй... 
Нæуæг сæнæй æркæнай, — 
Карз æй, хъæбæр тохуй?.. 
04.10.2016 анз 
Ш 
* * * 
Сæуæртæхи 
Цъæх зæлдæбæл æфсæрун. 
Сæуми цъæхи 
Цъæх цæститæбæл зарун. 
Мæ сонт зармæ 
Зарæг мæлгъæ æргъос æй. 
Кæмæн зарун? 
Нæ мæмæ ес игъосæг! 
Цæмæн кæнун 
Мæ фур сонтæй гъæла гъазт. 
Маке кæна 
Мæн дессагæн гъæла уарзт. 
24.08.2018 анз 
Ш 
85 

СÆРДДОН ÆХСÆВÆ КÆЛУХИ 
Баталингæ ’й цадæггай, 
Цадæггай байзæр æй. 
Гъæу нимбарзт æй сабургай, 
Сатæг-сау базурæй. 
Низзардтонцæ уарзти зар 
Цади сæдæ хæфси. 
Къеф кæнунцæ а изæр 
Цади — сæ нихæси. 
Имисунцæ цади цард 
Хæфситæ фур хъалæй. 
Æрнихъулдæй цади арв, — 
Цадæ ниццæхъал æй. 
Арв базмæлуй, резæгау, 
Цади ирд айдæни. 
Ракæнуй æй, уозæгау, 
Цадæ йæ авдæни. 
И хæфситæ нур сæхе 
Æнгъæлунцæ арви. 
Ниййазæлуй сæ хъе-хъе 
Цадæ-хъуми арфи. 
Хебæраги, æнæ цей, 
Имисунцæ алци. 
Боц кæнунцæ кæрæдзей, 
Аци изæр, аци. 
86 

\ 
Æцæг мæйæ-цæмæдес 
Арви къумæл цагъта. 
Идзулæнти тунти фес 
Цади ниррæдзагъта. 
12.06.2016 анз 
Ш 
* * * 
Æрбацæунцæ сау мегътæ, — 
Уарун уодзæнæй, уарун! 
Æдонуг мæри кæрдехтæ: 
«Уарун нæ гъæуй, уарун»... 
Гур-гургæнгæ æндæр коммæ 
Ку раевгъудæй уарун. 
Хуми будур — зæрдæхъурмæ 
Нидздзиназта ймæ: «Барæн». 
& 
87 

* * * 
Æппунвæстаг: ци мæ гъæуй, 
Цæмæ бæллуй уод; 
Æрæнцайун нæ фæсгъæуи, 
Ку рамæлон, уæд. 
Мæ фидæн мин æ дæлфæдтæ 
Никкæндзйайтæ уат. 
Дзурд мæ сæнттæ ку нæ фæддæн, — 
Ба нæ ’ртаста уад. 
Кæндзæнæн ин мæ дæлхъури 
Æ ресгæ къах гъар. 
Æнцон мин уодзæй æ цори 
Ниууодæнсун тар. 
Фæрсдзæнæй мæ: — Дæ ауæдзæ 
Арф адтæй, уæлбун? 
Лæгау иссæй царди уæзæ 
Рахæссун дæ бон? 
Ци ин зæгъдзæн:сонти думгæ 
Мæн райста идард. 
Ескæд бонмæ, æнгъудгæнгæй, 
Фæппирт æй мæ цард. 
10.10.2001 апз 
& 
88 

СÆУМÆЙ 
Зæлуй æрвгони зар. 
’Стулуй си хор сурхрос, — 
Цæуй идуйгæ тар, 
Цæуй ивулгæ рохс. 
Æй ма дуйне къурма, — 
Нурма игъал ку нæ ’й. 
Сæудар кæнуй хъурмæ, — 
Нæ рафсастæй фунæй. 
Сæууон уоддзæф гъæдæн 
Æ ’йавдæнæ уозуй. 
Хори рохс æмвæтæн 
Хуæнхтæбæл æруæзуй. 
Хъал æй цъæх павзи маргъ, 
Цæрун мондаг — æ зар. 
Уомæн æй рохс зинаргъ, 
Хори тунæ — хъазар. 
21.10.2017 апз 
Ш 
89 

4И» 
* * * 
Атт, донуордæг ци бæстæ ’й, 
Ци фæткæ си ес, ци цард, 
Уой фæууинæ дæ цæстæй. 
Ци хæстæг æй, фал ци ’йдард! 
Кадæр си цæгъдуй фæндур, — 
Итинггæнгæ, кисингай. 
Уæ, ци зæлтæ нивæндуй, 
Мæ зæрдæ си исзинг æй! 
Атт, донуордæг ци бæстæ ’й! 
Кæлæнтæгæнæг фæндур, 
Кæдмæ мæ мардзæй мæстæй... 
И уордæгмæ мæ фæндуй! 
Мæ гьоси мин дзурдæуй: 
— Æруодæнсæ «фунтæй хъал!» 
Ци сайтан дæ ардауй!.. 
Фæдди гъаздзæнæй цæхъал... 
— Мæ рамæлæт — мæ æнгъуд, — 
Фæндурдзæгъдæги ’ссерун. 
Дон цийфæнди уæд агъуд, — 
Æз мæхе ймæ æвзелун!.. 
Дон мæ нихмæ истадæй, 
Нихъулдта мæ æ цæхъал. 
Мæ цæстити рохс тадæй... 
— Гъе уотæ дин «фунтæй хъал! 
90 

Синдзи къотæрбæл хуæцгæй, 
Нур дзедзрой кæнун уæлдон. 
Дони æмбухтмæ кæсгæй, 
Низзæрдмæгур дæн бунтон. 
Дæн мæ хъурми, мæ тухстбæл, — 
Мæн уавæри маке уæд! 
Мæ рæдудтити ухстбæл 
Фезонæг кæнуй мæ уод. 
10.06.2017 анз 
ДЗУАПП КÆМÆНДÆР 
Минкъий ан? 
Мæнгæттæ ’й! 
Дæхе симди серæ... 
Минкъий ан еугæйттæй, 
Тумугъæй ба — берæ. 
Асæбæл нæ ’й гъуддаг, 
Нæ ’й гъуддаг бæрцадæй. 
Нифсгун уогæй, æдта, 
Еу лæг дæр æфсад æй. 
12.10.2015 анз 
91 

АХÆСТ АБÆРЕГ 
Отворите мне темницу, 
Дайте мне сиянье дня. 
М.Ю. Лсрмонтов 
Орирйæ, мæ саулох, 
Абæрег — дсе бадсег. 
Блашка 
Нæбал уинун æврæгътæ, — 
Æхсæвæи — æ сау тартæ. 
Бонивадæн — æ цъæхтæ, — 
Феронх дæн мæлгъи зартæ. 
Ме ’хседгæ арт æртуати 
Айфонгæ исфунук æй. 
Аци унгæг фадуати 
Тайун, кæнун сунукæ. 
Цумадæр никъкъурма дæн, 
Æвæдзи, еугур мард дæн! — 
Нихсидтайнæ нурмæти 
Ме ’фсæйнаг хъадаматæ. 
Оххай, ме ’фсоргъ, кæми дæ, — 
Мæ уодбæл къума-дуæрттæ, 
Уазал æфсæн тæлитæ. 
Фæззиннæ, кæмидæр дæ! 
Хъалагъур бонæрдæмæ 
Ку бауа мæрдон фунæй, — 
Фелвæсæ уæд ардæмæ — 
Арвæй уай, зæнхи буиæй. 
92 

Æртæхæ хъазауатæй, — 
(Алкæддæр мии нифс адтæ!) 
Æма син дæ зæбæтæй 
Се ’фсæн дуæрттæ ииссæттæ. 
Уæдмæ æз мæ дæндагæй 
Нихсиндзæн мæ хъадама, — 
Æма мæ иуæндæгæй 
Раскъæфдзæнæ гъæдæмæ. 
Мæ сагъæссаг, мæ мæтæ — 
Гъæдбудур æвæлхæтæ. 
Гъæуй мæ цæрунмæ дæр, 
Мæлунмæ дæр тар гъæдæ. 
30.10.2017 анз 
* * * 
Дзæбæх худтон ме ’хсæйвон финст, 
Кастæй мæмæ издий уæзæн, 
Пакъуй уæзæн нæ, фалæ. 
И сæумæ ба, ме ’хсæйвон финст, 
Кастæй мæмæ пакъуй уæзæн, 
Издий уæзæн нæ, фалæ. 
93 

* * * 
Фæцæй еу лæг сайтæнтти сайдт 
Æма лигъдæй 
Æнод горæтæй гъæумæ. 
Нæ си исадгин æй æ цард, 
Нæбал бухстæй 
Æ дзахъула, æ гъæрмæ. 
Фæцæй æнай-æной ледзæг 
Гъæубæстæмæ, — 
Уинунмæ нæ — цæрунмæ. 
Мулкæн райста афтед лæдзæг, 
Уой дæр, уотид, 
Гъиггаг куйтæ сорунмæ. 
Ниццæй синдзити буни гъæу. 
Нæбал си ес 
Рагон цæрæг, еу зонгæ. 
Фалдзос —итигъд будур егъау... 
Ами ’скодта 
Гъæдрæбуни уосонгæ. 
Уосонгæ нæ, фалæ аргъау. 
Æма срохс æй 
Е ’рхун зæрдæ æ цардмæ. 
Адтæй æ нифси сæр æ гъæу. 
Гъæди мæлгъæ 
Цибæл кæнуй æ зардмæ. 
Рæхцуй Уазай цъонгбæл æврагъ, 
Лæги цæрæн 
Бæрæг даруй идардмæ. 
Еу кадæр уой хонуй æрра, 
Иннæ кадæр 
Хицæ кæнуй æ цардмæ. 
25.12.2017 анз 
94 

ЦАРДВÆНДАГ 
Игетгæй ибæл цæун, 
Низзир-зир кæнун тæссæй. 
Цæветтонгæ ма цæун 
Калми гъæлæсмæ хæпсæй. 
Нæ дæ фæндуй ун хæпсæй? — 
Уæд дæ карнæ æй бæрæг: 
Æр дæ цæвдзæй цард тъæпсæй, — 
Куй фестдзæнæ, гье, хæрæг. 
Ис дæбæл æвæрдзæй саргъ, 
Æнæ ’фтаугæ, æнæ баз, — 
Хæрæгæй хæсдзæнæ уаргъ. 
Куй уодзæнæ — къæсæргæс. 
Ци æгъатир æй рæстæг! 
Фæндæуа дæ, нæ фæнда, — 
Æ кæронмæ æрхæстæг, 
Фæссагелæ уй фæндаг. 
Еу — фæндæгтæй къæхæн æй, — 
Цæрдигон си — калми ком. 
Иннæ над дæр тохæн æй, — 
Форди сæрти — карди ком... 
Игетгæй ибæл цæун, 
Низзир-зир кæнун тæссæй. 
Цæветтонгæ, ’ма цæун, 
Калми гъæлæсмæ хæпсæй. 
03.11.2017 анз 
95 

НАНА ÆМА ÆЛХУЙНÆ 
1 
Адтæнцæ æмдзæрийнæ 
Нана æма æлхуйнæ. 
Æрцæнцæ æмзæрийнæ 
Нана æма е ’лхуйнæ. 
Æлхуйнæ кин фестидæ: — 
Кафта ин зур-зурæгæй. 
Зардта ин имиститæ, 
Сосæгтæ сур-сурæгæй. 
Скизгæ уидæ еу ескæд, 
Уой кафт æма уой зардмæ. 
Цъæхснаг гурæ, зæрдесгæ, 
Нийгъосидæ идардмæ... 
Цума ймæ гъæути разæй 
Бæхгин тузмуй талинги. 
Цума ймæ, æ къæразгæй, 
Ферттевуй дууæ зинги. 
Аци тæккæ-нуртæккæ, 
Фегон кæна къæрæзтæ, 
Гъе уотæ ба, уайтæккæ, 
Ратар унцæ æ рæзтæ. 
Бæлццонæн æ цæуæнтæ 
Иссæнцæ æгæр унгæг... 
Уотæ дирзæг цæмæ дæ, 
Хъисмæти гъизæг думгæ?.. 
Нана нур æрзæронд æй: — 
Æ незтæ — хъури уæнгæ. 
Кафуй ин, цодтæ-модтæй, 
Æлхуйнæ — къæдзæ зæнгæ. 
96 

2 
Нур ма, еу ескæд, изæрæй, 
Нана е ’лхуйнæ низзуруй. 
Нидæн æлхуйнæ низзаруй, — 
Нанай хезуй е азарæй. 
Зæлуй авари туни зар, 
Уæздан, æнцойнæ фуни зар. 
Нана æлвесгæ уæргъунæй, 
Æр уй сиребæл тар фунæй. 
Нур, бафæллайгæй кафунæй, 
Æр уй æлхуйнæ дæр фунæй. 
02.07.2017 анз 
* 
А Къибнрти Амурхан уу 

ГГ&2ЙЙЙ&И 
* * * 
Адтæй сæгъгæс 
Кизгæ — æз дæн. 
Е ’взаг цагъта 
Е ’знæт сæгътæн. 
Дорбæл цæрдæг 
Ку ’ркафидæ, 
Уæд æй цæстæ 
Не ’ййафидæ. 
Донгон фиййау 
Хизта фустæ, 
Уой зар, уæууау, 
Алкæд ’йгъуста. 
Кодта катай, — 
Ба ’й уарзта, ба. 
Хæппол хаудтæй 
Цъæх фæзтæбæл. 
Еу бон райста 
Е ’рвон цæгъдæн: 
Ни йбæл гъазта 
Аййев, уæздан. 
Ни ймæ цагъта 
Еу нистауæн: 
Æд фонс, загъта, 
Еумæ бауæн. 
Хабар хаста 
Дув-дув биндзæ. 
Сæгъгæс ’йгъуста 
Туппур риндзæй. 
Рагæй уарзта 
Фиййауи цагъд. 
98 

Рагæй хизта 
Фиййауи загъд. 
Уæддæр загъта: 
— Æрра биндзæ! 
Фустæ сæгътæн 
Аккаг нæ ’нцæ. 
25.07.2014 анз 
Ш 
* * * 
Ра мин уадзæ, идзагдар, 
Царди ниви ниуазæн: — 
Идзагæйдæр идзагдæр, — 
Æд бунтæй æй ниуазон. 
Куд фæууон си саурасуг, 
Къудурдзæф си куд ниууон. 
Æппунфæстаг ниви суг, 
Ниви адæ фæууинон. 
15.01.2015 анз 
Ш 
99 

ЦИ МИН ФÆДДÆ? 
Азгæ-уозгæ игуæрдæнтæ, — 
Деденгутæй уафт горцъе. 
Арс-æмпурсæн лæгæрдæнтæ, 
Пæррæст базур, цъирттун цъеу. 
Гъæддаг бæхтæ — бор бæрцитæ, — 
Сæ къиллиппи — сæ цъиллинг. 
Зад мæнæуи — бор уæрццитæ, — 
Сæ фур хъалæй — тъинг-тъиллинг... 
Æргъæвун дин æз дæ фæдтæ, 
Дæ бæгъæмбад къæхти цæф. 
Бор дзигготæ — хор тæмæнтæ, 
Дæ цæстити арви цъæх. 
Дæ фæдæнтæ — хъамил нæдтæ, 
Фæддæ æскъæфуй къахнад. 
Дæ фæд-фæдтæ...ци мин фæддæ?.. 
Нæбал дин ерун дæ фæд. 
06.02.2010 анз 
Ш 
100 

КУРДОН 
Кунцгоми исæндзаруй 
Уæйуги хузæн курд, 
Æвзалуй хузæн — тар. 
Курдбадзи ку низзæлуй 
Заруни хузæн кудт, 
Кæуни хузæн зард. 
Дзæбокæй куд нигъгъазуй, — 
Æрдзæф кæнуй уæззау, 
’Скафуй цъилин фæсдуар. 
И ’фсæйнаг нидздзиназуй, — 
Кæнуй дзæбокæ уау, 
Кæнуй дæдæй хъæсдаргъ. 
03.08.2018 апз 
Ш 
101 

* * * 
Сæудзагъди, сæурохси 
Фесхъæтæг æй тар. 
Нийдзагъд æй æрдози 
Къæрццой мæлгъи зар. 
Нерæнгæ уæрццитæ 
Гъос æнцæ, къурма. 
Сæ уæтти киндзитæ — 
Фунæйтæ нурма. 
Рæууонг гæлæботи 
Райгъал кодта хор. 
Фуни кæмæ ходи, 
Мæ дзæццæ, мæ хор! 
Ирд хор сæумон цъеу æй, — 
Дуйнетæ — рохсгонд. 
Цума, ци бацеу æй 
Е ’гурци рохс бон? 
13.06.2018 анз 
Шг 
102 

* * * 
'Здæхун мæ уарзонæй, 
Цийнæй хæрдти хаугæй. 
Ме ’фсоргъ зæрдæ зонуй, 
Æдта ци тæхагæ ’й! 
Нæ арт — æ исзинги, — 
Сугъд#г, æнæ мæнгæ. 
Соруй мæ е ’йтинги 
Дæ худт къæл-къæлгæнгæ. 
Ме ’фсоргъ — æфсæн зæнгæ, — 
Æрвти мæ фескъæфуй. 
Æй мет хъури уæнгæ, 
Думгæ нæ не ’стæфуй. 
Тавуй мæ уæларвæй 
Ирд хор лæфин тунтæй. 
Ме ’фсоргъæн - мин арфи. 
Дзорум ин мæ фунтæ. 
Ницца’й хори туни 
Итигъд мæ сонт зæрдæ. 
Дуйне - мети буни, 
Мæнбæл — тæмаэн сæрдæ. 
Æй маст зумæггæнæг, 
Æй уарзт сæрдæгæнæг. 
14.08.2018 анз 
103 

МУЛДЗУГУТÆ 
Мулдзугæп е ’сæфт ку æрцæуй, 
Уæд ибæл базуртæ æрзайуй. 
Æмбесоид 
Арв мегъæй нæ ниттар æй, — 
Базургин мулдзугутæй 
Сæумигон, сæумисарæй 
Басау æй, нидздзугуртæ ’й. 
Сæ цæрæн, дзæнæт уогæй, 
Мулдзгутæн исæнадæ ’й. 
Куддæр син исунгæг æй, 
Исхъуæддзуд, исæнод æй. 
Сæ сæргой цъеувæдеси 
Кæмидæр нигъулунцæ. 
Сæ мади гъар гъæбеси, 
Кæд, сæхе æнгъæлунцæ... 
— Ха-ха-ха: дæлæ Зæнхæ — 
Ци фур минкъий планетæ, 
Неци æй æ хуарзæнхæ, — 
Хъоди ибæл кæнетæ. 
— Гъо, иссæй уин æнадæ 
Нæ боц Зæнхæ — æрхæнтæ! 
Æмбохдзæй æрвон уадæ, — 
Кæндзæнæй уæ пурхæнтæ. 
Ами уæ арви тарти 
Исафдзæй уæ гъæла зунд. 
Имисдзйайтæ уе ’нкъарди, 
Зæнхон цард æнæ азум. 
10.12.2017 анз 
104 

ДЕНГИЗИ БИЛÆБÆЛ ЛÆУГÆЙ 
Цъæх денгиз ниууолæн æй, — 
Пурхæ кодта билгæиттæ. 
Цъæхдзаст кизгæ уолæнæй 
Фæззиннидæ — игæнттæ. 
Фегон уидæ е ’ндæргъцæ, 
Нихходидæ цæхъалæй. 
Фенгаст уинæ æ хæццæ 
Фур цийнæй, æцæг хъалæй. 
Денгизæй, тæлæн хæсгæй, 
Мæ зæрдæбæл нифсардæй 
Денгизи идзулд кизгæ, — 
Нурмæти кæми цардæй!.. 
Фæстæмæ йæй фæдеси 
Раскъафтонцæ цæхъалтæ. 
Мæ рохс фун мин æ деси 
Тузмæг цæхъал фехалдта. 
08.09.2018 аиз 
Ш 
105 

«*§§*» 
ДИГОРОН ÆВЗАГ 
Арци фиййæй нæ фиддæл 
Зæнхи къоребæл финста. 
Адзал ниццæй æ фæдбæл, — 
Тæссаг цæуæнти ’й хизта. 
Ку гъавидæ ймæ рæзти, — 
Бæхи барцæбæл кафта. 
Ку фæууидæ æ фæсте, — 
Æ мæкъурмæ ин гъавта. 
Фал е адтæй æрдæфæн, — 
Хорæй расхъеуæццаг зинг. 
Нæ ин уидæ æргъæвæн, 
Æ хæццæ истохун — зин... 
Ескæд бони и халæн 
Æнæ раскъунæн нæййес. 
Идаидæ ихæлун 
Сæ медастæу сæ цæдес. 
Ниууиуонцæ пурх, хæлеу, — 
«Æз хуæздæр дæн»-бæл сæ дзурд. 
Нæбал син уидæ æреу, — 
Æстъалдта сæ сæ рæдуд. 
Æнцонæй сæ еугæйттæй 
Æрдæрæн кæнидæ знаг. 
Цæветтонгæ син цæттæй 
Нисанæн ’слæууидæ саг!.. 
106 

Æрæгйау ма уæд арвæй 
Ниннæридæ тæмæссаг, 
Цидæр æнахур арфæй, 
Нæ дигорон уаз æвзаг: 
— Æртумугъ уотæ, фæдес! 
Еумæ хъаурæ, еумæ зунд, 
Æрæздахдзæй уæмæ фес, 
Кæндзæнæй уæ ервæзун... 
Гъе уотæ син сæ тæнæг 
Æреу кæнидæ, дессаг, 
Нæ зундихатт еугæнæг, 
Нæ тумугъгæнæг æвзаг. 
01.01.2016 апз 
* 
107 

* * * 
Кафтонцæ, кафтоицæ 
Цæкутæ табаййи, — 
Пецбæл пеллон артмæ урццæй. 
Хаудтæнцæ хæпполти 
Уодхар, цæкугæнгæй. 
Кафтонцæ кæугæй хæкъурццæй. 
Нурма нæ тар кодта 
И зинг æртхотугæй, 
Гъазта сæбæл арт итингæй. 
Кафгæй æнæбари, — 
Табаййæн æ къумти 
Сæхе римахстонцæ зингæй. 
Цудæнцæ уодæнсгæ 
И арти æвзæгтæ, — 
Сæ кафт и цæкутæн фæцæй... 
Уотæ лæг æ царди 
Цæуй цæкугæнгæ, — 
Зæнхон цирен артмæ фицуй. 
29.09.2018 апз 
« 
108 

ГЕУÆРГИ СИБИРИ 
1. Фудвæндæгæнгутæ 
Ралæудтæй нæ рæстæг: 
Тъуй кæнæн и хуарз лæгтæ. 
Æзнаг æнцæ, мæстаг, 
Сæ ахил дæр æзнæгтæ. 
Фагæ барст син фæууæд, — 
Кæдмæ бухсæн сæ миутæ? 
Æндæр уаг æрлæууæд, 
Исхатæн сæ ’схъуммитæ! 
Ниссæ цæгъдæн, цæгъдæн, 
Нæ хуæздæртæй ’схецæн уæн! 
Нæ фæндур ниццæгъдæн 
'Ма нæхуæдтæ ’схецау уæн. 
2. Поезд ласта Геуæргий Сибирмæ 
Зæнхæбæл буцæуæй 
И поезд фæццæуй, 
Хелагау, фæббуруй, — 
Фæххеу уй, фæггуруй. 
Æ фæндаг æсгаруй, 
Æ надбæл æскъæруй. 
Æ уæззау дæгæрна 
Нихъуæруй тæгæр над. 
Ке ласуй æ къæсæй? 
Ци мæтъæл æнгас æй... 
109 

3. Сибир — рæстдзийнади ингæн 
Нсе хуæздæртæ — Сибири 
Нсе фуддæрти цъухæй. 
Азуймаг Сибир — бæстæ 
Рæстдзийнади ингæн. 
Æмир æхгæд — гъæлæстæ, 
Рæстдзийнадæ — нигæд. 
Фудиуацтæ, фудгойтæ, 
Цæстисуг æма маст. 
Фæсси цæрæд мæ куйтæ! 
Æ сигит тогæй гъæст. 
4. Геуæргий фиццаг 
æхсæвæ Сибири 
Ниссалдæнцæ дæвдæг 
Тар баракти къæрæзтæ. 
Ниссадæнцæ къундæг 
Ахæст адæм æнвæрстæ. 
Нæ сæ ахсуй хуссæг, — 
Æнтъуссæг — сæ сагъæстæ... 
Æнафони, дессаг, 
Сау поезд ке æрласта! 
Ка нин хуайуй нæ дуар, 
Æ цардæй ка исгъигæ ’й. 
Ка барæгузта тар, 
Ка унйау æй, ци ’рдигæй?.. 
110 

Фæллад лæг — цæуæггон, 
Æнамонд æй ка скодта? — 
Æ бауæр — цæрдигон, 
Æ хъæппæлтæ — пæскъутæ. 
Æстæгдар æй, цума, — 
Айдагъ цар æма ’стгутæ. 
Æ цъухтæбæл — къума, 
Фæууидтай æй ’ма скудтæ. 
5. Геуæрги цудæй 
æведзуд гъæди 
Бухсун — дæ нет. 
...Æма фестадтæ зинг. 
Æнсæнди мет, — 
Къæхти буни дæ зин. 
Дæ фæсмæкъур 
Топпи цæстæ — идзирд. 
Дæ фарсмæ — куй, 
Бансонуй дæ лæгсирд... 
Дæ дæлмуси 
Фæрæт ниццæй фунæй. 
Æ нигъгъоси 
Фæрæт фунæй ку нæ ’й. 
Фæрæт — циргъ ком, 
Е ’фсæн зæрдæ — уазал. 
Хатуй е ’ргом 
Бæлæстæмæ адзал. 
/// 

6. Геуæргий фæстаг æмдзæвгæ 
Гъæди арфи хъалагъур 
загъта Геуæргийæн: 
«Аци бæласæ æрмарæ». 
Ду раластай 
Цъемоси дæ курæт 
Æма райстай 
Бæласæмæ фæрæт. 
Дæ цæф — уæззау, 
Бæласæ си мардæй. 
Бæласæ, уоу, 
Е ’гас гурæй нæттæй, — 
Уотæ финстай 
Де ’мдзæвгæ тогæрхау. 
Æ уод иста 
Салд бæласæ егъау... 
Бæласæн ма 
Æ зæнгæ, уæд, райстай. 
Æма, цума, 
Де ’мдзæвги мард хастай... 
Дамгъа нæттæй, — 
Кодта дæ рагъи къех. 
Ниддæ мæрдтæй, — 
Дæ зæрдæ дор, цæрдех... 
Фæрæтæн — хинст! 
Фæцæй бæласæ мард. 
Фæрæт — авинст, 
Фæцæй уобæл æ зард... 
15.12.2009 анз 
& 
112 

БЛАШКАЙ МОНОЛОГ 
(«Мселæг æфсæддон»-мæ гæсгæ) 
О, аци зæнхæ мин 
Ниттондзæнæй ескæд! 
Тæнæг ехау сæтдзæй, 
Къæскъæсгæнгæ, мæ буни. 
Нецибал ми кæндзæй 
Æгириддæр ресгæ. 
Нæбал дин æстъæлфдзæн 
Уæ, Дигорæ, мæ фуни. 
Æзнаги издин фат 
Хæсдзæнæй мин мæлæт. 
Мæ тогæй мин халон 
Ниссæтдзæнæй е ’донуг. 
Хæсгæ мард фæууодзæн, — 
Мæ мæрсинтæ — нимæт. 
Иссонт уодзæй мæ бæх 
Æнæ мæи уæгъдидонæй. 
Æстъалуй дудзи рохс 
Тавдзæнæй мæ арвæй, — 
Нигъулон ма цалдæн 
Æнæбун æхарæнги. 
Истундздзæнæй мæ уод 
Тар æнгæни æрфæй. 
Æз цæрдзæн дигорон 
Кæуæг уоси гъарæнги. 
31.07.2007 анз 
& 
113 

* * * 
Æдзох лæгæн 
Нæййес æнцой. 
Косæ мæн ’ай, 
Уæдта ма — уой. 
Фестдзæнæ кин, — 
Кæнгæй зелдох. 
Гъуддæгтæ — мин, — 
Цубур — дæ къох. 
Мæнæ — изæр, — 
И маргъ гъæддон 
Фæцæй æ зар. 
Фæцæй и бон. 
Æхсæвæ ба? 
Фудфунтæ — бал. 
Фунти уæддæр 
Ку уайнæ хъал. 
11.12.2015 апз 
Ш 
114 

АГУРДТОН ДÆ... 
(Мæ сабийдогон æмбали имисгæй) 
Седзæр адтæн ’ма кудтæн, — 
Æвзурстон фуд зинтæ: — 
Кæрдзини рос нæ ирдтон, 
Дæумæ ба — кæрдзинтæ. 
Ци хъæбæр дæ агурдтон, 
Фал мæмæ нæ зиндтæ... 
Ехæнæй гæв-гæв кодтон, — 
Думгæ мæ нæмидæ. 
Хори гъарæй тавст уидтон, — 
Хъæппæл ба нæ уидæ. 
Ци хъæбæр дæ агурдтон, 
Фал мæмæ нæ зиндтæ... 
Кæрдзинбæл кæддæр кудтæн. 
Нур — фагæ кæрдзинтæ. 
Фæккудтæн, фал ниххиттæн, — 
Фæстегæй и зинтæ. 
Ку нæбал дæ агурдтон, 
Уæд мæмæ фæззиндтæ... 
22.01.2016 анз 
* 
115 

УОРС ХЪУРРОЙТÆ 
Æрæгвæззигон æртдзух, 
Цъæх фæздæг — тæссармæ; 
Тузмæг мегъти цуд æдзох — 
Хуæнхти уæлкъæсæрмæ. 
Хъуррой-бали уорс къумæг 
Арви ниббæндæн æй. 
Тарсти уасти æрхунæг 
Арви æмвæтæн æй. 
Æрхун таус, финсæгау, 
Тауй бæститæбæл. 
Æртикъумон финстæгау, 
Гъазуй цæститæбæл. 
Сувæллони кæунау, 
Арви сæ хъурмæ уаст. 
Имисуицæ, кæд, фунау, 
Арвмæ сæ хормæ каст... 
Уорс хъурройти мæтъæл къуар 
Ратахтæй мæ сæрти, 
Уорс хъурройти мæтъæл зар 
Ниттагъдæй мæ зæрди. 
08.04.2009 анз 
& 
116 

МÆФУСУН 
Нæ гъæуæй уогæй изол, 
Æй сау гъæдæ мæ фусун. 
Арви цъæх мин æй гъæццол, 
Зæнхи гаузбæл хуссун. 
Гъæди бæстæ мин — хеуон, — 
Æрмæ царуй, æр, æ ханс: — 
Ба си уолæфуй ме ’уонг, 
Æр си уодæнсуй мæ хъанз. 
Тæрсун мæ кæнуй барæй 
Цидæр маргъ, æви ба сирд. 
Æрмæмæ гъузуй тарæй, — 
Ниммæмæ кæсуй идзирд. 
Хæстæгути, мæ рæбун, 
Æрзелуй, кæнуй цæрддзо. 
Æсхъæтæг кæнуй мæ фун. 
Æнгъæлуй мæ, кæд,хуæддзо. 
Асæги дæр, фуни дæр 
Нæ мин искæнетæ маст, 
Нæ уæ кæнун гъудидæр — 
Сирди неун, маргъи уаст. 
Уæ æнсаргъæр уин бæлсун, 
Сумахæй нæ йæй мæ тас. 
Гъæууон берæгътæй тæрсун, 
Гъе уонæй нæ дæн æдас. 
10.01.2016 анз 
117 

РÆЗБУН 
Æрфунæй æй рæзбун, æрфунæй, 
Мет ибæл тъæфилæй ниууардта. 
Æрвон бид хизæ ин уæргъунæй, 
Метгор цъеу салд къалеубæл зардта. 
Æрфунæй æй рæзбун, æрфунæй, 
И уæлзæнхæ фестадæй дзенет. 
Нæ булугътæ фæцæнцæ бунæй, 
Æмбæрзуй нæ тæрегъæдтæ мет. 
Æрфунæй æй рæзбун, æрфунæй, 
Арв уодуй æ рæсугъд киндзæбæл. 
Фал рæзбун цæбæлдæр æрхун æй, — 
Мæтъæлæй ци рæхцуй риндзæбæл? 
Æрфунæй æй рæзбун, æрфунæй, 
Æ уод ин нæ батавуй а-мет. 
Фудтохæнтæ кæнуй æ фунæй, — 
Фуни дæр æй уалдзæгмæ æ нет. 
15.12.2013 амз 
* 
118 

МАХ ХАЛÆНТТÆ 
Нæ ’йан дзенети мæргътæ мах, — 
Нæййес зæрийнæ сес нæ гъуни. 
Махбæл ку не ’сæрхун уй сах 
Æ рохс, æнæкæрон рæзбуни. 
Сахæн æ галауан — гъæдин, — 
Заруй си маргъ æдзох фур цийнæй. 
Рæсугъд ку разаруй, уæд ин 
Сдæттуй æ зарæггаг æхсийнæ. 
Мах — сау халæнттæ, тар гъæддон, 
Цæрæн гъæди ханси мин анзи. 
Мæцæн нæ зинти еугъæдон, 
Уæддæр хъисмæтæй ан арази. 
Исуæн мæлуни уæнгæ ’стонг, — 
Исуй зæнхæ къахун нæ хуасæ. 
Ку не ’сгъара нæ нихти бунтæй тог, 
Гъе уæд не ’ссердзинан мийнасæ. 
Мастæй нæ зæрдæ æмидзаг, — 
Дуйней æрхун сцæм æй нæ цæсти. 
Бадуй нæ хъури кæундзаг, — 
Кæнæн гъарæнгæ зари бæсти.... 
Нæ йан дзенети мæргътæ мах, — 
Нæййес зæрийнæ сес нæ гъуни. 
Махбæл ку не ’сæрхун уй сах 
Æ рохс, æнæкæрон рæзбуни. 
12.05.2015 анз 
119 

МАДИ ИМИСГÆЙ 
Ах, гъепур некебал, 
Некебал æригъал кæндзæй дæу! 
(Мæ раздæриккон æмдзæвгæй) 
Фæстаг хæрд 
Цæсгон — ивад, дæ къох — ревæд, 
Минæг — дæ цæсти рохс. 
Тумугъ — дæхеуонтæ, дæ фæд. 
Æнцæ сæ тухсти гъос. 
Цума фæстаг хæрди цæуис, 
Цума фæцæй дæ тох... 
Туххæй дæ нæдтæ ацауис, — 
Дæ уаргъ кæнуй дæ хорх. 
Кæнис фæстаг тухтæ æмбурд, 
Фæстаг хъауритæ еу. 
Цæуис! 
Нæбал кæнис æмгъуд. 
Ци гæнæн ес æнеу! 
Цæуис! 
И думгæ дæ зарæн 
Фæрсаггæнæг фæууæд. 
Цæуис! 
Барæнæ, хор, барæн, — 
Зиннун кæнæ ин над. 
10.01.2017 анз 
120 

* * * 
Ду радæ ни идард 
Дæ æмир, 
Дæ æносон фунуатмæ. 
Ку ни рандæ дæ, уæд 
Ци уазал 
Æрбакалдæй нæ уатмæ! 
Арв ниццæй синти тар, 
Æрбадтæй 
Нæ уодтæбæл халасæ. 
Ракодтан дæбæл дуар, — 
Ниссах æй 
Нæ фæсдзæгат бæласæ... 
Бæргæ бакæнæн арт, — 
Нæ авар 
Æхсидзгон ку багъар уй. 
Зæрди бунмæ ба, атт, 
Цæмæндæр, 
Арти тавст нæ багъаруй. 
07.09.2018 анз 
Ш 
121 

4И» 
Сунети цъеу 
Басилти æхсæвæмæ пæ мадæ 
искæнидæ дедатæ, дзсебекъуртæ, 
гинкъостсе. Уони хæццæ ба ма-еу 
æнахур маргъ, Сунети цъеу æй 
худта. Куд рæсугъд, тæхунæр- 
вонг æй искæнидæ... 
Сунети цъеу, Сунети, 
Ци йзæди хай, ци маргъ дæ! 
Æртæхи нæмæ мети 
Æма нин ци зинаргъ дæ. 
Басилти рохс изæри, 
Зумæгæн æ цъемоси, 
Нæ уæлкъæсæр низзари, 
Æрзари нин нæ гъоси. 
Нийгъосæн дин дæ зармæ... 
Æна ймæ ку ракæсуй, 
Æма ин нæ къæсæрмæ 
Æ хæйттæ ку рахæссуй. 
И маргъ уæд, ниббоз уогæй, 
Ку ратæхуй фæстæмæ, 
Уæлæрвти пæр-пæргæнгæ, 
Æ боц цæрæн бæстæмæ. 
Мæнæ бабæй æртахтæ, 
Æртахтæ ду æнамæ, — 
Гъе еци æртæхдзагъдæй... 
Æртахтæ æрæгæмæ. 
122 

Тæккæ Басилти ’хсæви 
Дуйне йбæл ку батар æй... 
И мæлгъæ æ гузави, 
Нирхун æй, иссаудар æй. 
Æма тахтæй фæстæмæ, 
Æнабæл хъурмæгæнгæ, — 
Æ аргъæутти бæстæмæ. 
Игъустæй ма æ нæгæ... 
11.12.2017 анз 
* * * 
Ка мæ бабаста авдæни, 
Ка мæ раузта фиццаг. 
Бони ниррохси айдæни 
Кæмæн адтæн æз хиццаг. 
Зар, авдæни зар мæ гъоси 
Уæдæй нурмæ азæлуй. 
Мæ цæститæбæл рагъази 
Дæ зæлдагæ изæлуй. 
29.09.2018 анз 
Ш 
123 

ÆХСÆВÆ ДÆЛЛАГ ГУЛÆРИ 
Ка ниттухтæй нимæти? 
Æз æма ду. 
Кумæ тæхæн, кумæти? 
Арв — æнæбун. 
Кæбæлти æй, кæбæлти, — 
Над — æбæрæг. 
Æнгъæлинæ иурмæти 
Арв æдзæрæг. 
Æмвæтæнæй зæнхæбæл 
Арв нидзæвуй. 
Æрвгæрони ханхæбæл 
Хор нидздзæлвæ ’й. 
Рагисони кесебæл 
Бон игуруй. 
Къæрæугоми цъетебæл 
Рохс æргуруй. 
Фæрдугутæ зæнхæбæл 
Цъопп — æмидол. 
Ка фæккудтæй зæлдæбæл 
Арв æви ду? 
07.01.2018 анз 
Ш 
124 

«Дууемæй» 

* * * 
Цъæх-цъæхидтæ денгизау, 
Зад игуæрдæн — арф. 
Некæми ес мегъи сау, — 
Сæгъи цæстау — арв. 
Баидзаг æй, тæмæсæн, 
Деденгутæй ком. 
Рагъæй бунмæ — фæлгæсæн, 
Дæлйауи 6а — дон. 
Мудибиндзи зар, еллæг, 
Райахæссуй гъос. 
И биндзæмæ деденæг 
Бадаруй æ рос. 
20.07.2010 анз 
* 
126 

<4И» 
* * * 
Адæймаг æ бæгъæмбад нифсарди 
Уодихуасæ есуй мæри хъарæй. 
Фал цæуæн еппæрдгæнгæ нæ царди 
Зæнхи уозæлд æма зæнхи гъарæй. 
Амайæн дзæнгъа дорæй мæсгутæ, 
Аразæн æмир дорæй лигъз нæдтæ. 
Никкæнæн зæнхи бауæр пæскъутæ, — 
Игъусуй дорти бунæй тухнæтæ. 
Ниттар унцæ арвæн æ тæмæнтæ. 
Æстæфæн цæугæдæнттæ, соргæнгæ. 
Æрмæлунцæ зæфцæй нæ тæлæнтæ, 
Ку цæунцæ нæ уодтæ доргæнгæ. 
Адæймаг æ зæнхæбæл нифсарди 
Уодихуасæ есуй мæри хъарæй. 
Кæдмæфæнди тæха арви тарти, — 
Æппунвæстаг бауй зæнхи барæ. 
06.08.2018 апз 
Ш 
127 

* * * 
Уингæ-уингæ 
Хор хуæнхтæбæл рахустæй, — 
Тар-талингæ 
Мæ къæхтæбæл ратухстæй. 
Таруг мегъæ 
Мæ цæстити бакалдæй. 
Цидæр ехæн, — 
Бони радæ батадæй. 
Разиндтæй, ра, 
Идзаг мæйæ — уазал хор. 
Разилдæй, ра 
Мæ зæрдæбæл уæззау дор. 
08.04.2018 апз 
Ш 
128 

* * * 
Цæрæн... 
Гъай-гъай, зæнхæй ан боз, — 
Зæнхæй есæн хуарзæнхæ. 
Фал арв ку не ’рдæтта нин рохс, — 
Баймир уодзæнæй зæнхæ. 
Гъо, арв ниппурхæ кæнуй тар, — 
Нæййес фæткæн фехалæн. 
Арв нæ ку ’рдзæхст кæнуй, уæддæр 
Нæ зæнхæмæ фетхалæн. 
Нæхе уæларвбæл фæдзæхсæн, 
Бæллæн ин æ хуæрзтæмæ. 
Хъурмæй зæнхæмæ никкæсæн, 
Нæ цийии — уæлæрвтæмæ... 
Ци уа нæ уодти рохс тæлæн 
Нæ цæруни тухуасти. 
Еу каст зæнхæмæ куд кæнæн, 
Уæларвмæ — сæдæ касти. 
23.03.2017 анз 
% 
5 Къпбирти Лмурхан 129 

ÆРЦÆЙ ЗУМÆГ 
Рæстæг ’сфæлхæттæй, истузмæг, — 
Уадæн нæййес æргъос. 
Зæнхи уæлцъарæбæл зумæг 
Пæлæз нийтудта уорс. 
Хуссуй хумгæндæ фæлладæй, — 
Уорс метæй ин — гъæццол. 
Мæлгъæ фесхъæтæг æй гъæдæй, 
Кæнуй си сирд цæрддзо. 
Мæн дæр зумæг феййафта, гъетт, 
Фæндаги тæссарбæл. 
Издий уæзæн тъæфилæй мет 
Ниууардта мæ сæрбæл. 
И гъизтитæй хъæбæр тухсун, — 
Нæ баун фунæй дæр. 
Гъе фал гъæуй мæ ниббухсун 
Уалдзæгмæ зинæй дæр. 
Зумæг цийфæнди уа уæзбун, 
Цийфæнди ниууа даргъ, 
Уæддæр сæнтцъæх фестдзæй рæзбун, — 
Низзардзæнæй си маргъ. 
Хуæнхтæй, уалдзæги къæсæрбæл, 
Кæндзæй зæйгуртæ мет. 
Ци мет ниууардта мæ сæрбæл 
Нæбал æртайдзæй е. 
15.10.2017 анз 
130 

УÆРЦЦÆ ДÆН... 
Бор дзугъур уæрццæ дæн; 
Цъук-цъæрæк, цъук-цъæрæк. 
Бæдæлтти хæццæ дæн, — 
Мæнæути хъал цæрæг. 
Тæмæси рæстæг æй! — 
Цъæх сæрдæ ’й, цъæх сæрдæ ’й; 
Низзарун хæстæгæй, 
Низзарун идардæй. 
Уæ биццеу, цурд биццеу, 
Фæммæ кæнæ тæрсун, 
(Дæу хезуй цъибирт цъеу), — 
Мæхе дии римæхсун: 
Æз мæнæ ами дæн, — 
Илæ-лай, цъук-цъæрæк, 
Æз уæртæ уоми дæн, — 
Илæ-лай, уо цæрдæг!.. 
* 
131 

* * * 
Хъуæлти гъазун мæ фæндуй, 
Хъуæлти гъазун æмдзæвгæй. 
Дзурди бардзæ рæувæдæй 
Хъæлти райсун æцæгæй. 
Дзорун мæ фæидуй, дзорун, — 
Дессаг æмдзæвгæ ’стахун. 
Зæрдихарæ фæссорун, 
Фæссорун зæрдæй æрхун. 
Рохс æмдзæвгæ ниуазгæй, 
Куд кæна си лæг расуг. 
Лæкъунзæрдæ, ниууарзгæй, 
Æррæсог уæд, æррæсог. 
Ниууонæргъон, цæй, зæгъун, 
Мæ хуæздæр æмдзæвгæ нур, 
Фал ку не ’сун æз дзурдгъон: — 
Цæмæн фехгæд уй мæ хъур? 
Дзурдти хали рæдзæхсæи 
Цæмæн рауй къумæлхий?.. 
Дзурди фарни римæхсæн 
Ци арви æй, ци зæнхи ’й? 
08.04.2018 анз 
& 
132 

* * * 
Уазай цъонгбæл уæзуй 
Къæлос мæйæ — нæуæг. 
Коми уадæ ’й уозуй 
Пакъуй хузæн рæуæг. 
Æстъалу — цъундæдзаст, 
Уæларвæй — дудзирохс... 
Фæрбунæй уги уаст, — 
Фехсилкъæ кæнуй гъос. 
Цидæр минæг ’стæфæн, — 
Зиннуй нæ гъæу идард. 
Еу зинги æстъæлфæн 
Рохсдæр кæнуй нæ над. 
Риндзæбæл иссугъта 
Нæ мадæ æ цирагъ. 
Уой нифсæй исцурд ан, 
Цæй уæгæ ’ма цæй уаргъ! 
25.04.2004 анз 
Ш 
133 

ДИГОР-ХЪАБАНИ ГЪЕНЦЪУН 
Æруатон сей Днгор-Хъабаи. Тух- 
суй, дзоруй се фуртмæ: «Æнгъæлдæн, 
исæдас æнцæ... Мæнсе мсе курæт ра- 
кæнæ æма сæмæ дæхе равдессе». 
Еу тауæрæхъæй 
Атт уæууæй, ци фæууæн! 
Мæ иуонг нæбал æй мæ бæрагæ. 
Кунæггæнгæ цæуæн, 
Куд уодзæй, ци уодзæй нæ дзилагæ? 
Ци ма уа фуддæр цау, 
Кæд ерæн нæ Хуцауи фудæнхæ! 
Бонæй-бон, кæрдбадзау, 
Ку цæуй нарæггæнгæ нæ зæнхæ... 
Ефстаг хæлттæ си ’ссæй, — 
Уони ба кедæр бæхтæ ’хсинунцæ. 
Сæ хецæуттæн пихсæй 
Гъузоййæй сæ циргъ сæртæ ’сзиниунцæ. 
Ивгъусуй сæ бæхтæн 
Хæстæгæй сæ хæлхъой-зæбæтдзæгъдæ. 
Ниййеугур ронбагъд ан, — 
Нæ фæндур никкодта мæтъæлцæгъдæ. 
04.06.2016 анз 
Ш 
134 

* * * 
Цардбæл ци ’сдессаг уæн бустæги, 
Уогæй нæ бонти фулдæр тар. 
Хъисмæт исбоц кæнуй ефстаги, 
Æхгæд — иннетæбæл ба дуар. 
Уогæ, куд бари дæ тæразæй? — 
Нивтæ ’йуарæги бафæрсон: — 
Кæмæн бадæтти æ къæразæй, 
Кæмæ рахати дæ фæсон. 
Кæмæн æ къере æгæр гахгун, 
Фингæ — фæрзеуæй бунмæ таст. 
Кæмæн æ къæбæр æгæр цæхгун, — 
Æ хедæртæхæй æгæр гъæзт. 
Нивæ фулдæр фæууй къæйнихи, 
Уомæн æ бадæн дæр — уæлдæр. 
Хуцау, дæлазæги тæрнихи 
Уадзæ еу ниви ’рдо уæддæр! 
23.12.2016 апз 
* 
135 

ХÆРÆГ 
Æргъæфсуй хсерæг и унги, 
Халæбæл хуæцгæй æ уод. 
Бабочити Руслан 
Ахæрæтти гъизт зумæг, 
Дæлдзæстæмæ — мет. 
Ке хæрæг æй, мæгурæг, 
Мети рагъбæл, етт!? 
Расурдта уой æ хецау, — 
Ракодта йбæл дуар. 
Уæхæнæн нæййес Хуцау, 
Уæдта зæрдæ дæр. 
И хæрæг нур дзæгъæл æй, — 
Мет ибæл сæрфуй. 
Бæрæг фусун æнгъæлæй, 
Геуй, исæфуй. 
Гъизт зумæг ин — мæгурбон, — 
Нæ ин ес хеуон. 
Кедæр къæси фæрсрæбун 
Иссеруй аууон. 
Æрдæгцъундæй рахуссуй, 
Рауинуй фунтæ; 
Цæветтон ин рахæссуй 
Æ хецау хунтæ... 
Ес и лæгмæ бæх тухуаст, — 
Медæгдонæй хаст. 
Æй хæрæг бæхæн ихуæрст, 
Кæвдæсæй — æртæст. 
136 

Гъай-гъайдæр и бæх хъал æй, — 
Хуасæ ин, тиллæг. 
Фæлхуæрттæ ба ракалуй 
Æ хæрæгæн лæг. 
Æ зумæги харз — бæрæг 
’Ма си ацауй. 
Мама ниммæлæ, хæрæг, 
Уалдзæг æрцæуй. 
09.12.2016 анз 
Ш 
137 

* * * 
Рагъбæл хизтæй галæргъау: 
Фунукхуз, ’стур галтæ, 
Уидтонцæ сæ хъалтæ. 
И галтæй еу — фур егъау, 
Бæрæгдæр æ йасæ, — 
Заманай мийнасæ! 
Фæгъгъавтонцæ ймæ рагæй 
Гъунтъузкъох «æмбалтæ», 
Ракæнгæй æмбæлттæ, 
Гал рансудтонцæ рагъæй... 
Къеф кодтонцæ хъалтæ, 
Хъонц кодтонцæ галтæ. 
02.01.2017 анз 
Ш 
138 

* * * 
Æгас ма йан æви рамардан? 
Кæд нурма æнивард мæрдтæ ан? 
Кенæдта,кæд,Нарти кæнтæй ан, — 
Уæлæбæл уогæ дæр нæ адтан. 
Нæ фæндаг цъæх айнæгмæ ’стухстæй, 
Æ сикъа расастæй хорæн дæр. 
'Ма нæбæл рæфтигон рахустæй, 
Минæг ма æстæфæн хорæндарг. 
Фæццудан цидæр рохсмæ бæлгæ, 
Курмæгæй кумæдæр ниббал ан. 
Нæ ракодтан,æвæдзи,мæлгæ, 
Фал,оххай,æгас дæр нæбал ан! 
03.07.2019 анз 
Ш 
139 

НÆ ДИГОРÆ 
* * * 
Хъазардæр ци ’й мæ уодæн? 
Нæ Дигорæ, нæ адæн: 
Æд хуæнхбæстæ, æд будур, 
Æд бонгин уа, æд мæгур!.. 
Æ зундгин дæр, гъæла дæр 
Æ бæласæй тала дæр. 
Æ гъарæнгæ, æ хъал зар 
Мæ уодæн æнцæ хъазар... 
Зæнхæбæл дæр, уæларв дæр 
Неци мин ес уæлйаудæр! 
* * * 
Æппун Дигорæ маке гъæуæд, 
Æппун Дигори маке уарзæд, — 
Мæнæн Дигорæ — мæ тæлфгæ уод, 
Уой мин мæ хъурæй маке ласæд. 
* * * 
Æй Дигорæ мæ рохс тæлæн, 
Мæ æносмиккон авдæнæ! 
Уазай хонх мин — сомигæнæн, 
Мæ арвмæ кæсæн айдæнæ: — 
Æстæфун си бæрзонд федæн, 
Мæ изæр æма мæ сæумæ. 
Уазайæй уинун дуйнетæ, 
Æ цъонггæй тундзун ме ’сонмæ. 
01.07.2017 анз 
140 

«Уасгерги» 

«и» 
БАЗАРИ 
Хъансауба загъта æ уосæ Хъæнтийнæн: 
— Дæхе исбæгънæг ксенæ æма 
Еуæрдæмæ дæр æртæ хатти рацо, 
Иннердæмæ дæр æртæ хатти рацо... 
Æ дарæстæ раласта, 
Æ рæсугъд дзигготæ разæрдæмаз ракалдта, 
Æ бауæрæй фæууииуи кæнун неци бауагъта... 
Хъæрæмсаухалти Хъаисаубий зарæй 
Цæрдбæгънæг кизгæ базари 
Дори хъæбæрбæл кафта, 
Æфсæрмæй мæлгæй, азарæй, — 
Цæстæ дæр æй нæ афта. 
Даргъ дзигготæй æрæмбарзта 
Æ уорс реутæ,æ мæгур; 
Æ рохс цæсгон нирримахста, 
Нирримахста хъазæ хъур. 
Баеудагъ ин æй кафунтæ, — 
Арт фестадæй,исзинг æй, — 
Искалидæ æрдæфæнтæ 
Æ кæнд бауæр фæззингæй. 
Ехх, ниццæнцæ бæгъæнкъæхтæ 
Дирзæг дорбæл сау æрхæн, 
Сæнтуорс къæхтæн бæгъæмбæдтæй 
Ку кодта сæ тог пурхæн. 
Фелудтонцæ æ дзигготæ 
Фæлмæн думги уозæлдæй. 
Уонæргътæнцæ и уосгортæ, — 
Сæ сæр сæбæл разилдæй... 
142 

Фал и кизгæ циуавæр æй, — 
Гъæузела æй,дзæгъæлхат? 
Æ фур тухстæй æхе гъаруй, 
Ка мæ бакæнабæл, кæд?.. 
Нæннæ, нæннæ, и кафæгæн, 
Ехи къæртт ку æй æ реу. 
Сугъдæг уодтæ исафæг æй, 
Уодхæссæг ку æй,æвдеу!.. 
Бауарзта æй хузтæгæнæг, — 
Дестæгæнгæ ймæ кастæй. 
Никъуæтти æй,никъуæзæнæг, 
Ниццавддор æй,ниббаст æй. 
Ра ’й æскъафта и гъæла сæр, — 
Æ тæнзæрдæ ’й расайдта. 
Цийнæгæнгæ ку фæххæссуй 
Кизги бæсти сау сайтан. 
02.04.2002 апз 
* 
143 

* * * 
Хори тунтæй алдæнбидтæ 
Фæббийун дин сæуми сарæй, 
Фæннивæндун хæрдгæ-бидтæ, — 
Æхседун сæ нидæн зарæй. 
Зæрди цийнæ, тунтæ бийгæй, 
Исрæхсбетуй арви уæнги. 
Мæ асæги — фунтæ уингæй, 
Æрбаизæр уй уалæнги... 
Хорнигулди хори тунтæ 
Æрбаунцæ къумæлхийтæ, — 
Фæммæнгæ унцæ мæ фунтæ, 
Цидæр кæлæн, цидæр хинттæ... 
08.02.2019 анз 
Ш 
144 

Цуппаррæнгъонтæ 
Дессæгутæ: и косгутæ 
Ракодтонцæ зеу. 
Дессæгутæ: дæс — кæсгутæ, 
Косгæ ба си еу. 
Зæронди гъенцъун 
Кæнуй мæбæл бони рохс тар. 
Бæргæ кæнун ма царди койтæ, 
Фал мин мæ уоди æстæгдар 
Зудæ ’хсинунцæ незти куйтæ. 
Мæгургор, ехæн гæрццæй 
Коре къохæй ци слæудтæ? 
Гъæздуг дин неци ратдзæй, 
Мæгур ба дин ци ратта! 
145 

Рæвдзæ — къæбæлау æй, 
Хъазар — æ цаца. 
Косуй къæбулайæй, 
Есуй хуарз æхца. 
Ци ’ссердтон уотæ хуарзæй 
Мæ доги а дамгъатæй? 
Байзадтæн уони лазæй 
Æдзарæ, бæгъæмбадæй. 
Топпи цъухмæ æмхуæцæй 
Ниддардтан нæ реутæ. 
Нивгун ба ни, кæд, фæцæй 
Æрмæстдæр нæ еутæ. 
146 

Эпиграммæ 
(Мæхебæл) 
Мæ финститæ — 
Сор листитæ, 
Нецитæ ’ма мацитæ, 
Тъæрбаддзитæ — даццитæ. 
Æхсæйвон арвмæ кæсгæй 
Тахтæй æстъалу арви, — 
Зиндтæй æ тахти зингин фат. 
Тадæй æстъалу арви, — 
Зиндтæй æ тайги зингин фæд. 
Æз алкæд дæу уиндæмæ бæлдзæн, — 
Уарзти арт æрхуссун нæ бауадздзæн. 
Ку нæбал уарзон, уæд рамæлдзæн, 
Ку рамæлон, гъе уæд нæбал уарздзæи. 
147 

Тæлмацтæ 
Къибирти Тимур 
* * * 
Мæйрохсмæ æрттевуй фæндаг, 
Сифтæр кæнуй фунæй. 
Мæйрохсмæ æрттевуй фæндаг. 
Мæ уарзт, хатир дæуæй! 
Ци ирд, ци тæмæссаг æй арв, 
Зæнхи æрдæфæн — сах. 
Æргъувд дарун уæларвмæ арм, 
Фæнзун еу зари ’здæх. 
Нæ зæихæ рохс туиæй 
Фунæймæ æй цæттæ. 
Кæндзæн æз дæр фунæй. — 
Балцитæй æрцудтæн. 
Уодзæн хебарæ, иуæндæг, 
Уоздзæй мæ нæ къоиа... 
Мæйрохсмæ æрттевуй фæндаг. 
Мæ уарзт, хатир кæнæ. 
& 
148 

РОМАНС 
Æнгъæлун дæ мæхе æнæмæнгæ, 
Уогæ дин мæн бауæн ба нæййес. 
Ииуазун ’ма цæун расуггæнгæ, 
Ниуазун, нæ си ерун æфсес. 
Тар æхсæви мин нур и ниуæзтæ 
Ку бадзурдта мæ гъоси дæ ном. 
Мæ зæрдæ мин цидæр исрæхуста, — 
Разагътон къиллиип цардæн «кæрон». 
И мæйдари гъенур сæнтуорс метбæл 
Æностæмæ дæуæй æздæхун. 
Æз мæ къах къуæрдзæнæн мæ ниннетбæл 
Къæйнихæй, æвæдæй, æд æрхун. 
Æздæхгæй мæ бунатмæ фæстæмæ, 
Ниуазун мæ фæстаг ниуазæн. 
Расуг лæгти зарун — мæ фæрстæмæ 
Е — Некрасов, е — Блок, е — Надсон. 
& 
149 

РАГОН ФРАНЦАГ ЗАР 
Æй мæнæи ме ’хсийнæ хуарз, 
Æд æгъдау, æрмæст фур карз. 
Маци ин зæгъæ æппун, 
Ма бабадæ æ рæбун! 
Нæмун æй гъæуй æхсæй, — 
Хуæздæр дæмæ игъоссæй. 
Фал имæ, кæсгæй фæрсæй, 
Базир-зир кæнун тæссæй. 
Нæ ймæ ’фсæдун кæсунæй, — 
Деденæги хузæн æй. 
Нæ ’й мæ бон уомæн карз ун, 
Уой гъæуй уотид уарзун. 
* 
150 

4Н» 
* * * 
Цæбæл зелис, уæ сау халон 
Уорс маргьи сæрти, зæгъай? 
Æ хуарз цард ин ма ихалæ, — 
Некæд бауодзæй дæ хай. 
Уарзт хъурройбæл истухуаст æй, 
Куд рæвдауй, куд æнод 
Уорсцъарæ кизги фур уарзтæй!.. 
Ду гъæдæмæ цо, сау уод. 
Дæ «хъа-хъа» зарау низдохи, 
Сау сайтани хай фæууай. 
И кизгаймæ ци æздахи 
Дæ илгъаг къæбот, зæгъай! 
Æндæр кедæр æй æхсийнæ, — 
Ес уомæн уарзон, хеуон. 
Цæмæн ин кæнис æ цийнæ 
Дæ сау базури аууон? 
Сайæгой дæ, фудæзнаг дæ, 
Къæрнæх маргъ дæ, ус-усси! 
Дæмуйнаг дæ, нæмуйнаг дæ, — 
Нæ сабийи фун хæсси. 
& 
151 

ÆНÆХАТИР РОМАНС 
Цард фæцæй, нæ ’й уобæл мæ гузавæ! 
Е мæнæн — мæ Хуцауи тæрхон. 
Ескæд мæ сау адзал ку æййафа, — 
Мæ дзæбæх, дæубæл кæндзæн æрхун. 
Цард фæцæй.Æз боз дæн æ рохс бонтæй! 
Æвæсмонæй евгъудмæ кæсун. 
Фал дæуæй, дæу хузон хуæрзискондæй 
Куд бауодзæй мæ бон æртæсун! 
Ду цудтæ цардгулфæнти æдæрсгæ, 
Бони рохсбæл адтæ фур æнод. 
Æз зинтæн бухсдзæнæн дæумæ гæсгæ, — 
Уæн цæмæй æностæмæ æмуод. 
* 
152 

Ф.И. Тютчев 
* * * 
Ци ма ’й æ бон зумæгæн, 
Фал ма уæддæр гъизуй. 
’Стæлфуй æ уод уалдзæгæн, — 
Нæ тургътæмæ гъузуй. 
Зумæг уæддæр не ’ргъос уй, — 
Уалдзæгмæ æвзедуй. 
Уалдзæг имæ не ’гъосуй, — 
Ходуй ибæл, ходуй. 
Зумæг мæлуй фур мæстæй, 
Тохуй ибæл меттæй. 
Бустæги исфæлмаст æй, — 
Æ бартæ ба ие ’дтуй... 
Уалдзæг зарун нийдæдта, 
Зумæги фудæнæн. 
Æхе метæй нихснадта 
Æма ’скалдта тæмæн. 
* 
153 

Роберт Бёрнс 
ФИНДЛЕЙ 
•— Кадæр хуайуй нæ дуар. Ка уа? 
«Ейæ æз дæн — Финдлей!» 
— Еугурдæр фунæй ан. Уæ-ууа! 
«Саис!» — загъта Финдлей. 
— Куд бандиудтай мæнмæ, ду е? 
«Дзæбæх!» — загъта Финдлей. 
— Ами низмæнтисæ дуйне. 
«Мадта!» — загъта Финдлей. 
— Дæуæн фæууо гъенур фусун. 
«Фæууо!» — загъта Финдлей. 
— Нæ мæ ниууадзисæ хуссун. 
«Уотæ ’й!» — загъта Финдлей. 
— Тузмис, фæндуй дæ меддуар ун! 
«Фæндуй!» — загъта Финдлей. 
— Нæбал ракомисæ тæрун. 
«Нæбал!» — загъта Финдлей. 
— Фæууо дæу хæццæ ’хсæвæ, уæд, 
«Фæууо!» — загъта Финдлей. 
— Никки ердзæнæ мæмæ над. 
«Ердзæн!» — загъта Финдлей. 
— Ахсæви дæ уадзун, æцæг. 
«Уадзай!» — загъта Финдлей. 
— Хабар мæлæтмæ уæд сосæг. 
«Уодзæй!» — загъта Финдлей. 

СÆРГÆНДТÆ 
«Цирен кæнунцæ мин мæ уод...». Мамукъати 
Хъазбег 5 
Цард 11 
Æрмæ тавæ, зæрин хор 12 
«Æрæхсæвæ ’й. Таги — тар...» 13 
Гъæддаг кæрдту бæласи маст 14 
«Нæ базудтон, нæ зонун...» 15 
«Зудтон еу кизгæ-дигорон...» 16 
«Разарæ, борæмæлгъæ...» 17 
Кæрдæгхуз æстъалутæ 18 
«Кæд рохс мииæг кæнуй мæ цæсти...» 19 
Кодта изæр 20 
«Зелун нæ уæлмæрдти...» 21 
Æскъæфт 22 
Мæгуйрадæ — цæвæггин 25 
Кæддæр 26 
«Ц’ йадтæй дуйнебæл цæуйнаг...» 28 
Уарзун сæрдæ 29 
Гъæздуг æма мæгур 30 
Ду 31 
«Де ’фсоргъ — хуæрзхаст, аййев — дæ бадт...» ... 32 
«Исгъæздуг уæд, гъо, нæ догæ...» 33 
«Зелуй фиддæлтиккон къада...» — 
«’Сбидтои гъæди уосонгæ...» 34 
155 

«Гъоппа, уингæ-уингæй...» 35 
«Гъæди зелунцæ...» 36 
«Уодихуасæ ’й дæ муд...» 37 
«Тæмæн калуй æрдозæ...» 38 
«Æгас цæуай, мæ зæруæ!...» 39 
Куронгæси зар 40 
Кафта тугъдон 41 
Дзуапп Болайæн 42 
«Кæнæн тох, кæнæн догъ...» 43 
Курдалæгон, курдалæгон 44 
«—...Мадта цæбæл тухтан...» 45 
Еубойнон гæлæбо 46 
«Гæгъæдий гурæбæл...» 47 
У алдзæг 48 
«Уарзта Æстъалу Æстъалуй...» 49 
«Донуордæг уартæ...» 50 
«Нецигъон ан æппундæр...» 51 
Цигайнаг кизгæ 52 
«Уарзти ронг ци карз æй!...» 53 
Поэт 54 
Арв æма бæласæ 56 
Игуæрдæни 57 
«Сонти бонтæй ци ма ес?...» 58 
Уаза 59 
Фæстаг саг 60 
Уалдзæг гъæди 61 
«Форд æ цæхъалтæй...» 62 
«Хатгай мæхеми нидздзæгъæл ун...» 63 
156 

4И» 
Зумæги нивтæй 64 
«Ци хъал ан, цæргæ ка кæнуй...» 65 
Зумæг хуæнхбæсти 66 
Берæгъи бæдолæ 68 
Азати бæх 70 
Кудтæнцæ курæнттæ 72 
«Мæнæ цитæ æстæфун...» 74 
Зумæг нæ гъæуи 75 
Будургъæ 76 
«Бæргæ, дзурдтæ ’сбæттун зæрдæй...» 78 
«Кумæ цæуй а над?...» 79 
«Кастæн ин æмдзæвгитæ...» 80 
Фæсмон 81 
Сæрддои æхсæвæ Сурх-Дигори 82 
Фæззæг 84 
«Сæуæртæхи...» 85 
Сæрддон æхсæвæ Кæлухи 86 
«Æрбацæуицæ сау мегътæ...» 87 
«Æппунвæстаг: ци мæ гъæуй...» 88 
Сæумæй 89 
«Атт, донуордæг ци бæстæ ’й...» 90 
Дзуапп кæмæндæр 91 
Ахæст абæрег 92 
«Дзæбæх худтон ме ’хсæйвон финст...» 93 
«Фæцæй еу лæг сайтæнтти сайдт...» 94 
Цардвæндаг 95 
Нана æма æлхуйнæ 96 
«Адтæй сæгъгæс...» 98 
157 

«Ра мин уадзæ, идзагдар...» 99 
Ци мии фæддæ? 100 
Ку рдо! I 101 
«Сæудзагъди, сæурохси...» 102 
«Æздæхун мæ уарзонæй...» 103 
Мулдзугутæ 104 
Денгизи билæбæл лæугæй 105 
Дигорон æвзаг 106 
«Кафтонцæ, кафтонцæ...» 108 
Геуæрги Сибири 109 
Блашкай монолог 113 
«Æдзох лæгæн...» 114 
Агурдтон дæ 115 
Седзæр адтæн ’ма кудтæн, — — 
Уорс хъурройтæ 116 
Мæ фусун 117 
Рæзбун 118 
Мах халæнттæ 119 
Мади имисгæй 120 
Фæстаг хæрд — 
«Ду радæ ни идард...» 121 
Сунети цъеу 122 
«Ка мæ бабаста авдæни...» 123 
Æхсæвæ Дæллаг Гулæри 124 
«Цъæх-цъæхидтæ денгизау...» 126 
«Адæймаг æ бæгъæмбад нифсарди...» 127 
«Уингæ-уингæ...» 128 
«Цæрæн...» 129 
158 

Æрцæй зумæг 130 
Уæрццæ дæн 131 
«Хъуæлти гъазун мæ фæндуй...» 132 
«Уазай цъонгбæл уæзуй...» 133 
Дигор-Хъабани гъенцъун 134 
«Цардбæл ци ’сдессаг уæн бустæги...» 135 
Хæрæг 136 
«Рагъбæл хизтæй галæргъау...» 138 
«Æгас ма йан æви рамардаи?...» 139 
Нæ Дигорæ 140 
Базари 142 
«Хори тунтæй алдæнбидтæ...» 144 
Цуппаррæнгъонтæ 145 
Тæлмацтæ 
Къибирти Тимур 
«Мæйрохсмæ æрттевуй фæндаг...» 148 
Романс 149 
Рагон францаг зар 150 
«Цæбæл зелис, уæ сау халон...» 151 
Æнæхатир романс 152 
Ф.И. Тютчев 
«Ци ма ’й æ бон зумæгæн...» 153 
Роберт Бёрнс 
Финдлей 154 

Литсратурно-художественное изданис 
Кибиров Амурхан Яковлевич 
ИЗУМРУДНЫЕ ЗВЁЗДЫ 
Стихотворения 
па дигорском языке 
% 
Издательство «Ир» 
Гл. редактор Т.Т. Техов 
Директор К.У. Таутиев 
Редактор М.А. Будаева 
Художиик Д.В. Харебов 
Художествениый редактор Н.У. Гаппоева 
Технический редактор А.В. Ядыкипа 
Компыотерная вёрстка Д.О. Амбаловой 
Подпиаию к псчати 28.05.2019. Формат бумап! 70x100« зг. 
Бум. о(Ьс. 80 г/м2. Гарн. шрис^уга «Кис1га51юу». Печать офсешая. 
Усл.-п.л. 6,45. Учётпо-изд. л. 5,22. Тираж 300 экз. 
Изд. Хо 12. Заказ№166. 
Комитет по лелам нечати н массовых коммуникацнй 
Республикн Северная Осетия—Алаиия. 
ГУП «Издательство «Ир», 
362040, г. Владикавказ, проспект Мнра, 25. 
тел.: 8(8672)33-31-38, 33-31-99, сшаИ: ^оЫеПгфуапо’ех.ги 
Отпечатано в тппографнн ООО «Медиа-Полис», 
г. Ростов па-Дону, пр. Нагноина, 14а, оф. 225, \у\у\у.тес11ароП5.ги 


Джыккайты Шамил 
Амыраны 
зæрдæ 
Æ М ДЗ Æ В Г Æ Т Æ 
ÆМÆ ПОЭМÆТÆ 
ЧИНЫГУАДЗÆН „ИР" 
ОРДЖОНИКИДЗЕ * 1973 

С(Осет) 
Дж-30 
Джыккайты Ш. 
Дж-30. Амыраны зæрдæ. 
Æмдз. æмæ поэмæтæ. 
Ор джоникидзе, «И р», 
1973. 
129 ф. 
Джикаев Ш. 
Сердце Амрана. 
Джыккайты Шамилы ног чиныгмæ хаст æрцыдысты, фæстаг рæстæг 
цы æмдзæвгæтæ æмæ легендæтæ ныффыста, уыдон. Поэтæн нæ фоль- 
клоры уацмыстæ лæттынц ахсджиаг æрмæг ирон адæмы бæллицтæ 
зонынæн, нæ абоны цардЧфддæр æмæ рæсугъддæрæй равдисынæн. 
Автор йæ уацмыстæн адæмон сфæллыстадæй исы карз конфликттæ, 
цæмæй йæ геройты лæгдзииад, сæ зæрдæты рæдау рæсугъддзинад 
бæлвырддæрæй разына.Уыцы тохы кæддæриддæр фæуæлахиз вæййынц 
царды рухс тынтæ. Поэмæгæй иуæн дæр нæй æрымысæггаг сюжет. 
Амад сты кæнæ фольклорош бындурыл, кæнæ нсторнон хабарыл. 
743-5 
Дж 46.73 С(Осет) 
М131(03)—73 
Издательство «Ир», 1973 г. 

ÆМДЗÆВГÆТÆ 

* 
• АМЫРАНЫ ЗÆРДÆ 
Кæмдæр цæргæс лæджы зæрдæ æхсыны, 
Цыма цæвы джебогъ фындзæй æхсон... 
Ис хохы сæр — нæ дæлвæзтæм нæ зыны, 
Нæ йæм æфты йæ хъуыддæгтæй зæххон. 
Уый адæмæн хуыцауы зынг æрхаста 
Æмæ фыдбоны сау рындзмæ ысхызт. 
Йæ хъæдгæмттыл хæссынц нæ хъыгты азтæ, 
Фæлæ нæ дугмæ нал хъуысы сæ рыст. 
Нæ тæдзы туг лæджы риуæй,— сырх тынæй 
Фæйлауы хæхтыл хуры скастау арт, 
Уый хизы зæхх хъуына æмæ фыдрынæй, 
Æмæ дзы исы арвы рæсугъд цард. 
7 

Каддæр, дам, рахауд зæрдæйæ ысхъистæ, 
Æмæ сæ фæрныг сарæзта фæндыр, 
Ыскодта йын йæ уды рухсæй хъистæ, 
Æмæ кæнынц бæсты фарнæй зыр-зыр. 
Фæзынд сæуæхсид денджызгæрон дардæй, 
Цыдысты йæм ысгуыхт æмæ æвзыгъд. 
Уæд чидæр иу тын рарæдывта артæй, 
Æмæ зæххыл Сырх тырыса ыссыгъд. 
I 
Уый тохæй тохмæ ахастой фæлтæртæ. 
Нæ сæрмæ уымæн не сивдзæн йæ хуыз. 
Сырх фæйлауæн — Амыраны зынг зæрдæ, 
Ды удæн рухсмæ базыртæ дæттыс. 
197 2 азы 6 но 

* * * 
Каен ыскаст хур сыгъдæг арвыл æвзонгæй, 
Кæй ысты хæхтæ ирд æмæ сæууон, 
Кæй сыстадтæн сæумæцъæхыл æвронгæй, 
Кæй уынын ног сызгъæрин рухсы бон, 
Кæй нæма сты мæ хъуыдытæ фыдæхыл, 
Кæй мæм нæ кæсы искæй уарзын зын,— 
Цæрын æмбæлы уый тыххæй нæ зæххыл, 
Æмæ дзы æз æппæтæн дæр быхсын. 
1971 аз ы 2 3 и ю нь. 3 æ р æ мæ г. 
9 

• ФЫДЫБÆСТÆ 
Мæ мады хай, дæ сонт лæппу фæмдагыл 
Вæййы дæ рард фæндаггагæй сæрыстыр, 
Æууæндын æз дæ бæлццæтты хъуыддагыл 
Æмæ хъæцын мæ уæззау хъыг, мæ рыстыл. 
Мæ тыхсты дæр æнхъæлцау зæрдæ хаты: 
Фæрнджын дæ ды — нæ дын тæрсын мæгуырæй,— 
Дæ уæрагыл дæ урс риуы æхсырæй 
Хæсдзынæ ды Черментæ ’ мæ Къостаты. 
19 7 2 а з ы 18 и юнь. 
10 

* * * 
Хъæздыг дæн æз, æвидигæ — мæ бынтæ, 
Сæ фарн мын радтой нартæ æмæ чынтæ. 
Нæу уымæи тас зæххæнкъуыст æмæ хæстæй, 
Нæу уымæн тас хæрам æмæ æлгъыстæй. 
Фыдыуæзæг! Æз рантыстæн дæ зæххæй, 
Мæ тырыса — дæ уарзт æмæ фыдæхæй. 
Уый нæу зæххон — мæ риуы судзы артæй, 
Нæй уымæн сæфт хъаймæтæй, кæнæ кардæй... 
Фыдыбæстæ мын йе взаджы хæзнатæ 
Уæрсты боны кæсдæры хайæн радта. 
Иæ дзырдтæ мын — зæронд сæны быркуытæ, 
Йæ зæлтæ мын — цыкурайы фæрдгуытæ. 
Сæ зæлд мыдау куы фæтæдзы ныхасы, 
Уæд фесты дур сызгъæрин æмæ глази... 
Ис ме ’вæрæнты хъæзн æмæ налхъуыттæ: 
Рæстдзинад æмæ а бæсты хъуыдытæ. 
1972 азы 22 апрель. 
11 

* * * 
Нæмыг йæ фæд кæм нæ уагъта, 
уым чызджытæ уадзынцафтогрæфтæ. 
Дзæхаты сæрмæ къуылдымæн йæ рындзыл 
Лæууы мæсыг — æндыгъд æмæ бæрзонд... 
Ыскæс æм — уæд æмбисондаг йæ конд, 
Цыма йæ счынди хъамайы цыргъ фындзыл. 
Йæ сæрмæ зилы сау цæргæс æнцад... 
Пысыра схæцыд йе схизæн фæндагыл, 
Йæ цъупмæ хæстæг сау хъуынайы тагыл 
Сырх дидинджытæ диссагæн æрзад... 
197 2 а з ы 2 3 а в г у с т. Д з æ х а ты м æ с ыг. 
12 

* * * 
Вознесся выше он... 
П у ш к и н. 
Хæстоны кадæн арæзтой обау, 
Паддзæхты номыл баззади цыртытæ, 
Ие чингуытæ... Сæ номхæссæн фыстытæ 
Фылдæр вæййынц мæнгуд æмæ козбау. 
Лæг басгуыхт цъус абырджытимæ тохы, 
Æмæ йæ номыл кады зарæг ис; 
Фæлæ зæххыл æцæг гени цыдис, 
Кæй ном баззад йæ фæстагæттæй рохы. 
Æнæном лæг! Зæххон хуыцау уыдтæ: 
Ды басастай дæ уды рухсæй хæхты, 
Ыскодтай ды нæргæ хъæутæ къæдзæхтыл, 
Дзывырæй къахтай цæндты сæр хуымтæ. 
Уыдтæ фæрныг æхсар æмæ æгъдауæй, 
Дæ армы — къус, дæ иннæ армы — кард. 
Уыдис æлгъин зæххы сойæ дæ цард, 
Йæ фидауц та — дæ зæрдæйы рæдауæй. 
13 

Ды карстай дур, ызмæстай къухæй чъыр, 
ЦæргæсЗадæнты самадтай мæсгуытæ: 
Алæмæты нæртон æрмдзæфæй ныр 
Лæууынц нæ хæхты сау дурын уæйгуытæ. 
Уынын дæ æз сæ конд æмæ сæ спсты... 
Траяны цырт, Вандомы стыр цæджындзæй 
Дæ конд мæсыг йæхи бæрзонддæр систа 
Æмæ кæсы .æнусты сæрты рындзæй. 
19 7 2 азы 2 5 ав г у с т. С а ниб а., 
14 

ф НАЗ 
Уый рæзыд айнæгыл. 
Цъæх къабайы, чызгау, 
дымгæйы зардмæ кафыд мигыыл, 
лæдæрст мыдау 
æвзонг буарæй хæрздæф, 
æмæ ыстъалытæ, фæллад цъиутау, æхсæв 
уыдтой рæсугъд фынтæ йæ хихтыл... 
Ыстæй, чындзау, 
кæйдæр уаты фæлладæй 
йæ бибиты бын фæздæджы æвзыди. 
Чызгон æфсарм куыдта 
æмæ йæ хъыгтыл 
кæйдæр цин кафыд расыгæй... 
Ыстæй 
ыскъуыдтæ къабайы 
домд æмæ рыстæй 
уый рафтыд уынгмæ 
æмæ бафтыд рыгтыл. 
19 6 8 а з ы 2 я н з а р ь. 
15 

* * * 
—Уæд та ма мын цы кæндзынæ? 
(Зарæгæй) 
Фест кæрдæг — æз фестдзынæн цæвæг... 
Уый бæллиц у, 
Царды та æндæр вæййы æцæг. 
Æз — бæлццон, ды — таурæгъты къуыбылой. 
Халын дæу, 
Ды ног мæ разы февзæрыс тымбылæй. 
Æз — цъиуджын карк, ды — быдыры мæнæу, 
Зилын дыл нæмыггай, фæлæ 
Де ’руидзын мæ хъару нæу. 
Æз — фæдзæл, ды та, мæ амонд,— судзин. 
Æз цæуын дæ фæдыл артмæ 
Æмæ судзын. 
19 69 а з ы 2 2 июнь. 
16 

* * * 
Мæ фæдыл бафтыд аууонау нымудзæг, 
Къæйных бындзау мæ нал уадзы æнцой. 
Куы суадзын зарæджы мæ зæрдæйæн йæ судзаг, 
Уæд дамты бæхыл авæры мæ кой. 
Æз хуримæ бæсты фарныл фæдзурын, 
Зынг ыстъалытæй фескъуынын тынтæ. 
Мæ «сих» та афтæ ’ нхъæлы, æмæ курын 
Нæ зæххæн арвæй марг æмæ фыдтæ... 
Йæ хуыггомы мæ цæстыты цæхæрæй 
Уый амбæхсы гæккуырийау æваст, 
Æз та уæлмонцы пиллоны - мæ хъæрæй 
Æфтауын зарæгыл уæздан цин 
Æмæ маст. 
19 6 8 азы 5 ф е врал ь. 
^мыраны эæрдæ 
17 

• ЗАЛЫМ ÆМÆ ЗАРÆГ 
Немыцаг фашисттæ сахарты фæзт 
сыгътой немыцаг поэт Гейнейы чи 
гуытæ. 
Арв ныссау... Уæззау æнкъарды 
Хъæр кæнынц мæ ристæ: 
Уынгты сау æхсæв цъæх арты 
Судзынц Гейнейы фашисттæ. 
Залым, зайлаг калм, кæфхъуындар 
Зарæг марынц хурхæй... 
Арвмæ уаз рухсæн йæ бындар 
Калы стъалытæ йæ хъургъæй. 
Судзы уд... Йæ рæстад сиды 
Маст исынмæ дугæй, 
Æмæ скæсæны æхсиды 
Дард сырх сæуæхсид йæ тугæй. 
Судзы чингуыты йæ зæрдæ, 
Зæхх хъæрзы йæ тарфæй... 
Хурау зарæджы зынг зæлтæ 
Худынц сау дунемæ арвæй... 
18 

Цард! Дæ уырдгуыты, дæ хæрдты 
Сты æнусон ристæ, 
Арæх адæмы хуыздæрты 
Судзынц сау арты фашисттæ... 
19 

ф ТЕМЫРБОЛАТ ТУРЧЫ 
О цардамонд — мæ мады хай! Дæ разы 
Уырдыг лæууын фыдгæнæгау цæфтæй; 
Æрхаудтæн æз дæ уæрджытыл, дзыназын... 
Уæууæй!— дæ риумæ баххæссæн мын нæй... 
Куыд мæ ’хсойыс — уæ уаих фæуай... Акæс, 
Æрбаййафынц мæ сау ызнæгтæ: Сон, 
Фыдæнæн Ми, Хæлæг, Гадзрахат, Сагъæс, 
Гæвзыччы Бон, Цагъардзинад, Фæсмон... 
Æрбаййафынц... Сæ дуртæ мыл æмбæлынц... 
Тызмæг æрттивынц хъаматæ хæстæг... 
Дæ риу мæм ратт... Фыдгæнджытæ куы цæрынц. 
Куыд сæфы уæд æнæ азымæй лæг! 
Рыстзæрдæ мад-иу цардкурæг фыдгулæй 
Куы загъта фырт йæ уынгæг бон,— уæд-иу 
Рæстаг удæй, æндæр мады хъæбулæй, 
Йæ сæфты уысм куыд æмбæхсыс дæ риу?! 
19 69 азы 2 9 январь 
20 

ф ЦИРЧЫ БÆХ 
Уайын иу зылды сæ разы 
Иугæндзон æнцадæй, 
Чызг мæ фæтæн рагъыл хъазы, 
Не стъæлфы мæ уадæй. 
Æз тæхын, быхсын, фæлмæцын 
Иугъæдон фæндагæй... 
Æз армаццагæй нæ хæцын, 
Не вналын дæндагæй. 
Æз хъæдын бæхау ифтыгъдæй 
Иунæг хаххыл уайын. 
Зæрдæ ацы зылдæй тыгъдмæ 
Нал зоны æхсайын. 
Ныр æз нал фæкафин хъалæй 
Быдыры уæрæхы, 
Бастаин мæ тæвд цапуалæй 
Уалдзыгон æртæхы. 
Лæгъзы сахуыр ысты къæхтæ,— 
Ныр бæхон тæлтæгæй 
21 

Иал æппарин зынг къæдзæхтæй 
Сау хъандзал сæфтæгæй... 
Фæлæ уынгтæй зæлы, хъуысы 
Уалдзыгон тæдзынæг, 
Æмæ уæд æндæр цард мысы 
Цæстыты æдзынæг... 
197 0 а з ы 1 ма 
22 

• ХОСЛАСÆНТÆ 
Ды нæма федтай: нæ хæхты 
Дзомагъ хос куыд ласынц... 
Хъæдтæ, къæдзæхты сæр рæгътыл 
Сой кæрдæг ныддасынц. 
Уистæй рассивынц уылæнтæ 
Фæхстæ æмæ къулты, 
Стæй цæргæсбадæн бæрзæндты 
Самайынц мæкъуылтæ. 
Галтæй æфтауцдонмæ ласынц 
Дуртулæн тæссæртты... 
Цард æмæ мæлæтæй хъазынц 
Къæдзæхты хæд сæрты... 
Азгъæлд бæлæстæн сæ сыфтæр, 
Зары уад æхситтæй, 
Æмæ мæкъуылтæи сæ ныв дæр 
Нал фæзыны митæй. 
Уæд хæххон лæгæн йæ зæрдæ 
Нал фæхъæцы бонмæ,— 
23 

Фæндаг ласæнтыл фæгæрды 
Æфтауцдонæй коммæ. 
Хъæдты, къæдзæхты æхсæнты 
Ласæн у къæдз-мæдзы, 
Их сæрсæфæны цæуæнты 
Авгыл къах нæ хæцы. 
Кæс... Мæкъуылты баст цы фæци?— 
Хосдзауы фæхæссы, 
Цыма расурынц кæрæдзи 
Сау дыууæ цæргæсы. 
Хосы сау тымыгъ йæ разæй 
Ласæджы ыскъæфы, 
Лæг фæцарæхсы æдасæй, 
Науæд рындзæй сæфы. 
Хос æй зилæнты уæлвонгæй 
Арф æрхмæ нывзилдзæн, 
Æмæ стонг рувас æввонгæй 
Хус ыстджытыл зилдзæн... 
Уым нæ фæразынц лæмæгътæ, 
Хъал æмæ тæппудтæ, 
Æмæ цардæн гуырынц хæхты 
Сагартæн лæппутæ. 
19 71 азы ав г у ст 
24 

• МÆЛÆТ 
(Иронаргъау) 
Хуымгæрдæнты тыппыр уисы хъæбысы 
Фæллад хуымон сæууон арвы бын мард. 
Ыстъалытæ ныгуылынц, æмæ мысы 
Йæ удхары рæсугъд нывты йæ цард. 
Лæууы æнцад йæ нывæрзæн æд цæвæг 
Йæ сау пæлæзы удхæссæг — Мæлæт. 
Уыди хæрзконд æнафоны æрцæуæг, 
Йæ рухс цæсгомыл — сау хъизæмар, мæт. 
Æмæ зæгъы рыст хъæлæсæй: «Мæ хæстæг, 
Уынын, зын у цæрынхъуагæй мæлын, 
Фæлæ æрцыди ме ’вастæй дæ рæстæг, 
Æмæ дын æз дæ адджын уд хæссын». 
«Æрдзы сконды,— мæгуыр хуымон æм дзуры,— 
Рæстылдзæуæг нæу адæймаг, хæйрæг, 
Нæдæр хуыцау; ис сау тæппытæ хурыл, 
Æрмæст ды дæ æнæазым, сыгъдæг. 
Ды не ’взарыс хъæздыг æмæ паддзахы, 
Æмбæрцæй сафыс хорз æмæ æвзæр, 
25 

Дæ тых æппæты иухуызон фæлдахы 
Æмæ сæ скæны æрдзы раз æмсæр. 
Æмæ дæ скодтон уый тыххæй мæ хæстæг; 
Ныббар, фæлæ кæуыл бафтыдтай дзуар, 
Уый саби у... Цытæ кæндзæн мæ фæстæ? 
Фæлæ чысыл фæгæдзæ кæн, ныббар!». 
Лæууы Мæлæт — тызмæг æмæ сæрыстыр, 
Уыд конд зæххыл æнæивгæ тæрхон. 
Уыдис Мæлæт мæрдджын фыдау йæ рысты, 
Æрмæст нæ зынд йæ цæсгомыл фæсмон. 
196 9 азы 15 фев раль 
26 

• ÆНАХУЫР МАРГЪЫ СИС 
Нæ фæсхъæу раджы Дзуары хъæды æз 
Мæ фысты фæдыл бадзæгъæл дæн тæрфы... 
Уым дардæй зæлыд суадоны был фæрвы 
Æрвон зæлтæй æмбисонды хъæлæс. 
Кæлæндзыдау æм хъусынтыл фæдæн, 
Мæ зæрдæмæ æлутонау уый тагъди. 
Мæ сæрты уæд æнахуыр маргъ ыстахти, 
йæ систæй калд зынаргъ дурты тæмæн. 
Уый хуры тынты атад, фæлæ мæн 
Мæтаг фæкодта фидауц æмæ зардæй. 
Æз уыцы бон, зæрдæдзургæ, æнкъардæй 
Мæ фосы фæдыл уæтæрмæ цыдтæн. 
Нæ арын дур уæдæй нырмæ цæндыл, 
НыНйпугай вæййынц быгъдæджы мæ фыстæ. 
Фæзилын бон рæсугъд маргъæн йæ фæстæ, 
Фæкæсын æм — нæй уый крндæн зæххыл! 
Вæййы мæм дард, фæсидын æм: æртæх, 
Æртæх æввахс — æз бафсæдон дæ уындæй, 
27 

Æрлæуу, æмæ æз фервæзон мæ фынтæй! 
Уæздан маргъ, нæй мæ зæрдæйы фыдæх. 
Хъуызын æм æз — мæ рæзты калм хылдис, 
Хуымæллæг тыхст, хъæндæлыйы дон тагъди... 
Фæхæст ыл дæн куыд загътон,— афтæ стахти, 
Мæ къухы аззади æрмæст йæ сис. 
19 6 8 а з ы 6 дека бр ь. 
28 

* * * 
Сырддонцъиу бафсæст хуртуаныл кæмдæр. 
Кæны быгъдулæг хуры хъарммæ рыгты. 
Иæ фарсмæ — дондзæст. Нуазы дзы... Уæд дын 
Кæсы, æмæ йæ бынты маргъ фæтæхы. 
Цъиу худæгæй мæлы: «Уæдæ сæрхъæн 
Цы агурдзæни афтæ ныллæг зæххы!..» 
Цæмæй хæйрæг уыд цъиу, æмæ бæрзонд 
Тæхы йæ сæрмæ арвы тыгъды цæргæс. 
19 6 8 а з ы 2 9 о к т я б р ь. 
29 

* * * 
Цыдысты балцы Хъобаны уæздæттæ,— 
Хæрзарæзт, хъал, гæрзарм æмæ бæхджын,— 
Ыскъæрынц рог... Сæ фæдыл та уæрдæттæ 
Фæтулынц цъыфы удхæрдтæй уæзбын. 
Чермен — нæртон гуырд — цалхвæды лæгæрста: 
Кæвдæсард хаста уавæртæн сæ уæз 
Æмæ сæрфта мæлдзой лæгтæн сæ гæрзтæ... 
Æвзæр амондæн хорз хъару —бæхгæс! 
1969 а 
30 

* * * 
Куы ацæуын хъæуæй сæрдыгон изæрты, 
Уæд къуылдымыл фенын ингæн. 
Иæ уæлæ мæрдадзæн фæйлауы цъæх кæрдæг, 
Йæ нывæрзæн сау къæй — цыртæн. 
Йæ сæрмæ æнæнцой рæууон дымгæ зары, 
Йæ дурыл цырæгътау — æртæх. 
Фæкæуы йыл уарзонау булæмаргъ тары, 
Фæхизы йæ кæрдæгыл бæх. 
Æхсæв ыл сызгъæрин сыкъатæй «бæгæны» 
Фæкалы æрвон чызгау мæй, 
Йæ аууон зæххон чызгæн пъатæ фæкæны 
Фыййау-лæппу арæх зыдæй. 
Фынафон ыл уыгтæ хъæрахстгæнгæ хицæн 
Фæкæнынц сæ холы-тæлæт... 
Æз та йæм кæсын æмæ дзурын мæхицæн: 
Ам хъуамæ поэт у ныгæд... 
196 6 азы 20 сентяб 

ф ÆНАХУЫР ФЫН 
Уæд бафтыдтæн кæйдæр æнуд сахармæ дардæй, 
Уыдтæн æцæгæлон,- фыййауарæзт, хæххон. 
Цыдтæн æз адæмы ’хсæн иунæгæй, æнкъардæй, 
Уым хæхтæ мысгæйæ мæхинымæр куыдтон. 
Мæ сæр зылди рæсугъд сылгоймæгты хæрздæфæй, 
Фæлæ сын се ’взаг не ’мбæрстон æмæ тыхстæн... 
Уæд мыл æрцыди сау хабар: цыма зæрддзæфæй 
Хуыссыдтæн дуртыл уым... Нæ уыдтой адæм мæн.. 
Сыгъдтæн уым хурмæ... Калд мæ рæзты 
Стикс-мæрдты дон, 
Йæ фале сау дуне — дзæнæт æмæ зындон. 
Дæ дзыхы суари нæй,— нæ фендзынæ уæд уыдон, 
Æмæ нæ ласы мæн йæ бæлæгъы Харон. 
Æнæныгæдæй баззадтæн æмæ дын мардæй 
Мæ фыны фын уынын: цыма æгас дæн æз, 
Цыма мæм хъуысы хохаг суадоны хъæр дардæй, 
Æмæ цыдæр фæцис æндзыг тугæн йæ уæз. 
32 
А 

Æркъул мæм ысты уæд нæхирдыгон бæрзытæ, 
Сæ урс буарæй мæнæн чызджытау дардтой дон... 
Уæд рухс фæзынд мæ сау фæллад цæстыты, 
Фыр цинæй ныр æцæг мæхинымæр куыдтон. 
19 71 азы 16 май. 
мыраны зæрдæ 
ЯЯ 

• ÆНÆХУЫССÆГ ÆХСÆВЫ ХЪУЫДЫТÆ 
Быдыр — сатæг... 
Мæ цæстыты — æхсæвы милтæ, 
Рухсы стъæлфæнтæ, 
Арт æмæ катай. 
Тары æрттиваг хъæндилтæ, 
Хæтæгхуаг хъуыдытау, 
Ыспæртт кæнынц исдуг фæлладæй... 
Быдыр — сабыр. 
Мæ зæрдæ, фæндагау,— фæлмæцыд: 
Цынæ йыл фæцыди — 
Маст æмæ цинæй, 
Сагъæс, уарзт æмæ хинæй! 
Стад бæлццонау ыл бафынæй зарæг, 
Æрмæст мæ бæллицтыл хуыссæг нæ хæцы... 
Арвгæрон дард 
Тары дыдзы рухс лæзæры. 
Æрмынæг... Æрмынæг..'. 
Уый, æвæццæгæн, рæгътыл 
Ахуыссынц иугай фыййæутты æртытæ. 
Уый, æвæццæгæн, хæхты 
34 

Æппæты рæсугъддæр цæстыты 
Тайы мæ фæлгонц... 
Æртæх зæхмæ ызгъæлы. 
Æвæсмон æртæхау 
Тармæ хауынц æдзæмæй 
Мæ зынгхуыст 
Æнæнтыст хъуыдытæ. 
19 66 азы 29 мар тъи. 

* * * 
«Дæ зæрдæйы хорзæх дæ уæд»,— 
Фæзæгъæм тыхст лæгæн нæ арфæ. 
Уæд бабыхсдзæн рыст æмæ мæт, 
Нæ хъæрздзæн йæ сау низты тарфы. 
Цы хъæуы лæг уæвын зынтæн, 
Куыд уæм у æргом цæф нымады?! 
Æндæр у мæ риссаг — мæнæн 
Мæ марæг мæ зæрдæйы бады. 
Нæ йæ зонын — цавæр у, циу: 
У хъыг, æви тас, æви мондаг? 
Нæ зонын, æнæфсис æвдиу 
Цы куры мæ удæй нывондаг... 
Нæй уымæн мæ разæй мæлæт, 
Мæ уд дзы ыснарæг, ысуæлдай. 
Ыстон æй — мæхи марын уæд... 
Цы равзарон сæфт æмæ стъæлдæй? 
1971 азы 10 мй\ 
36 

* * * 
Мæ фидæнæй æдас дæн æз, 
Цæрын йæ ныфс æмæ йæ цинæй... 
Зыдтон мæ сау куыстæн йæ уæз, 
Мæ дзырдыл никуы цыдтæн хинæй. 
Мæ риуæй састы хъæр нæ хъуыст — 
Уыд/гон мæ зынты дæр мæ амонд... 
Кæд истæуыл мæ зæрдæ рыст, 
Уæддæр сæрибары сæраппонд. 
Кæд истæмæ бæллыдтæн, уæд 
Æрмæст дæ дзæбæхтæм, нæ бæстæ,— 
Кæд афтæ нæу, уæд мын мæлæт 
Бындзарæй сыскъуынæд мæ хъæстæ. 
Фæлæ мын иу сагъæс уæддæр 
Мæ удæй сау тæгтæ æлвæста: 
Нырма æз тынг дард дæн, кæмдæр, 
Уынут мæ цъæх артæн йæ фæздæг. 
1973 азы 9 янв арь. 
37 

* * * 
Хæссынц мæм фау, тæрсын кæнынц зындонæй... 
Фæлæ зæххыл рæстылдзæуæг уыдтæн 
Æмæ æдас дæн фидæны тæрхонæй, 
Мæ цæсгом уым æрдзон сыгъдæг уыдзæн. 
Нæ, дам, зоныс — цы нæ фæччы, цы фæччы, 
Нæ, дам, кæныс нæ рæстæджы æгъдау... 
Æрыхъусут-ма! Ме ’рттиваг рæстæджы 
Фæцардтæн æз поэт æмæ лæгау. 
Æууæндыдтæн мæ адæмы хъуыддагыл, 
Иæ фарн ын æз мæ зарæджы хæссын, 
Йæ уаз ном ын сæуæхсиды зæлдагыл 
Тырысайау хæрдгæ дзырдтæй фыссын. 
Нæй уымæн хауæн — хæхты сæрмæ схурон, 
Кæлы йæ рухс æндзыг æврæгътыл дард 
Æмæ сæ судзы... 
Цæй, уæдæ та дзурон, 
Кæнон нывæфтыд арвы цъæхыл цард. 
38 

Цæссыгæхсад зынамал дзырдтæй мастæн 
Кæлæнгæнæгау карз хостæ кæнон. 
Æз дæн сæ зæнæг адæм æмæ азтæн 
Æмæ сыл ма дзурон — уый нæу мæ бон! 
3 æ р æ м æ г, 1971 аз ы 2 0 ию нь. 

* * * 
Æз дæ салдат дæн, мæ бæстæ! 
Мадау мæ рæвдыдтай... 
Цъуйтæ мах хъæуæн йæ фæстæ 
Дидинæг æфтыдтой, 
Фæлæ чызджытæ фæндырæй 
Цъæхы фæзы нæ цагътой, 
Уæд сæ хæдзæрттæ мæгуырæй 
Сау чъырæй ысцагътой... 
Æз тыгъд быдыры фæцæф дæн, 
Нал зындй мæ фæндаг, 
Уым мыл уалдзыгон æхсæвтæ 
Бамбæрзтой сæ зæлдаг. 
Ныр æрыздæхтæн мæ бæстæм, 
Фервæзтæн мæлæтæй... 
Æз дæ къуылдымтыл мæ фæстæ 
Фестадтæн сырхмæтæг. 
Хурхæтæны ныр дæ хуымыл 
Бадын æз æртæхæй, 
40 

Æз дæ сабитæн сæ фынтæ 
Хъахъхъæнын фыдæхæй... 
Æз дæ салдат дæн, мæ бæстæ, 
Мадау мæ рæвдыдтай. 
Æз кæм цыдтæн, уым мæ фæстæ 
Дидинæг æфтыдтай. 
197 2 азы 2 2 ноябр ь. 

* * * 
Мæ хæлæрттæн 
Фарны артдзæст у мæ бæстæ: 
Ис дзы кад æмæ бæркад. 
Уымæн йæ ’ нхъæлцау бæлæсты 
Никуы акалдзæни уад. 
Уым уæздандзинад рæбынæй 
Цыд куыд-дæлæмæ рæдау, 
Æмæ цæхх æмæ кæрдзынæй 
Уыд йæ уазæгæн æгъдау. 
Уым фæдисы цæуын рагæй 
Баззад ном æмæ цытæн, 
Уым цырагъ дарын дæндагæй 
Уыд хуыздæр нысан лæгæн. 
Уым кæй бон нæ уыд уæд та ма 
Иу хатт базарын хъæрæй! 
Уым тыхмиты раз йæ хъама 
Ничи бамбæхста тæссæй. 
42 

Уым чъылдымæй мард хæстоны 
Уæлмæрдтæм нæ уагъта мад, 
Æмæ тохы бон нæртонау 
Уыд йæ иу салдат æфсад. 
Мах — нæ фыдæлтæн сæ хъæстæ, 
Ничи айсдзæни нæ рад. 
Фарны артдзæст у нæ бæстæ, 
Ис дзы кад æмæ бæркад. 
197 2 азы 2 2 иоябрь. 

• СÆРДЫГОН ХЪÆДЫ 
Хъæдæй булæмæргъ зары, 
Тауы зæххыл йæ цин: 
«Æз кæрдæгхуыз хæдзары 
Дæн йæ бынтæн æфсин. 
Уым мæ дуне — парахат, 
Уым цъæх æрдуз — дзæнæт, 
Уым æнцойы паддзахад 
Макуы фенæд фæрæт. 
Хур сызгъæрин рухс дардæй 
Калы зæххыл рæдау, 
Æрдз ысфидауы цардæй, 
Уадзы карст хуым цъæх тау...» 
Зары булæмæргъ хурыл, 
Ирдгæ сатæг хæссы... 
Уæд æнæмæтæй дурыл 
Сæгъ æд сæныкк хуыссы. 
Хъæд — рæсугъд æмæ сабыр, 
Хатгай ризы сыфтæр... 

Уым фæхъуызы сæлавыр, 
Пыхсы смуды цыдæр. 
Арс ыссардта мæнæргъы — 
Ныр йæ былтæ сæрфы, 
Хъæдбын доны был æрхы 
Сау сынт холы къæфы... 
Иу уд иннæйы ары, 
Сты сæ фæндæгтæ мин, 
Æмæ булæмæргъ зары, 
Тауы зæххыл йæ цин. 
1972 азы 2 2 ноябр ь. 

# НЫФС 
М æ ф ы д м æ 
Ды сахуыр кодтай карз æцæгтæй мæн 
Рæстаг куысты сыгъдæг фæндаг æвзарин... 
Цæудзæн ыл тох, лæгæвзарæн кæндзæн, 
Æз дзы мæ зæрдæ раст тæрхоныл дарын. 
Уыдзæн ыл цин, къуылымпытæ, æнтыст, 
Уыдзæн гадзрахат, хахуыр æмæ даутæ. 
Хæрам, хæлæг мын фаудзысты мæ куыст, 
Кæндзысты мын мæ рæсугъд цæсгом саутæ. 
Дæ сæр-иу ма ’руадз ахæмтæй, мæ фыд! 
Мæ рæстадмæ-иу ма ’хсайæд дæ зæрдæ! 
Бæсты хуыздæртæй ахæм лæг нæ уыд, 
Кæуыл нæ фыстой йе знæгтæ фыддæртæ. 
Сæ хинтыл-иу æз хаттæй-хатт куы ’рхауон, 
Уæд-иу мæ удæн ма фæтæрс фыдæй: 
Уый — стонг рувæстæ пыхсбыны зыдæй 
Уæрцц æнхъæл ахсынц цæргæсæн йæ аууон... 
1970 азы 10 н оябрь. 
46 

• РАГОН ХУЫМГÆНÆДЖЫ КАТАИ 
Фæрсыс мæ ды мæ уалдзæджы æууæлтæй... 
Ды Терчы фале федтаис цъæх астым, 
Мæнæн зæрæстон баззад уым фыдæлтæй, 
Æмæ йæм æз æхсæст тауинаг ластон. 
Уыд дон æнцад, нæ дзы зынди уылæнтæ, 
Фæлæ мæ нау дæлдон дуртыл ныцъцъæлтæ... 
Хор фесæфт, æмæ ацы сау хуымгæнды 
Ныр тауын æз æнæбары цъæмæлтæ. 
1971 азы 12 октябрь. 

• ЦИНÆМÆТЫХСТ 
I 
Изæрмилты уалдзыгон балтæ 
Сæ чындздзон фæлурс зæлдаг ласынц. 
Дæ цæстыты сау-кæлæн малты 
Кæсæгтау мæ бæллицтæ хъазынц. 
Æвзонг кæрдæг — дадæг цъæх гауыз. 
Æз судзын мæ амонды тарфæй... 
Къæмдзæстыг ыстъалытæ арвæй 
Дæ цæстытæм хъæлдзæгæй хауынц. 
Туг зæрдæйы фестъæлфы артæн... 
Мæй цады йæ судзгæ буар найы... 
Æрбасатæг ныр... æмæ ’нкъардæй 
Мæ зæрдæ цæмæдæр æхсайы. 
II 
Ызгъалынц сæ дидинæг балтæ, 
Ды фасыс дæ уадпырх дзыккутæ... 
48 

...Ныр афонмæ хохы сæ галты 
Ысуагътой нæ хъæуы лæппутæ. 
Фæцæуынц нæ хъугомы хуымæй, 
Сæ къæхты фæллад хъæр мæм хъуысы... 
Дæ цæстыты сусæг æрхуымæй 
Ды ма фæрс: æз афтæ цы мысын?.. 
Ыстъалытæ арвыл ызгъæлдæй 
Цæмæн зыныиц хоры нæмгуытæ? 
Ныр афонмæ хохы дзæгъæлæй 
Кæм хмздзысты урсдзых уæнгуытæ?.. 
1966 аз. 
.мыраны зæрдæ 

* * * 
Нæуæг фæндыр чидæр йæ фæндагæй систа... 
Кæм ахауд дзæгъæлæй? 
Уый, чи зоны, хъазгæйæ, скъуыдта дæ хъистæ,— 
Ды худтæ кæлкæлæй... 
Бæрзы донау чидæр æвзонг буарæй нуæзта 
Дæ цины цæссыгтæ. 
Мæнæн та мæ зæрдæйы, судзгæ бæлæстау, 
Дзыназынц дæ хъыгтæ... 
Уынын ма йæ сыгъдон дæ цæстыты артæн... 
Цæуылнæ дæ хъæлдзæг? 
Цы кувæндон агуырдтон, уымæн ма ссардтон 
Æрмæстдæр йæ хæлддзаг... 
1966азы 5 октябр 
50 

• ХУРЫ ЧЫЗГ ÆМÆ ДЫ 
Хур кæсы, 
æмæ уары... 
Хауынц иугай æртæхтæ 
æмæ худгæйæ бæлæсты хихтыл 
фæхауынц тæгæлтæ... 
Уый та Хуры чызг арвы цъæх цады 
найы йæхи, 
æмæ хъæлдзæг æртæхтæ 
ызгъæлынц сызгъæрин дзыккутæй. 
Хъазы Хуры чызг цады, 
æмбæхсы йæ аивтæ 
урсфынк æврæгъты... 
Æз дæ разы лæууын, 
æмæ зæрдæйы сусæг æрхæндæг 
уарыны донау 
дæ риуы бæрзæндтыл лæдæрсы, 
æмæ сау дуры бацæуы уд. 
19 6 8 азы 9 авгу ст 
51 

• РÆСУГЪДЫ САГЪÆС 
Гуырдзæй куы хаста адæймаг æууæлтæ, 
Уæд радта æрдз рæдау фидыц мæнæн. 
Уыд авгау уый — æрхауд „æмæ ныцъцъæлтæ, 
Йæ мæт ма баззад зæрдæйы зынæн. 
Нæ кодтон æз мæ уды исæй базар, 
Зæххыл нæ тыдтон хин æмæ хæрам, 
Фæлæ æййæфтон адæмы фыд азар, 
Фæрдгуытау хастон уайдзæф æмæ дам. 
Цæмæн? Цы фæдæн искæмæн æвзæрæй? 
Кæмæн ныууагътон азым кæнæ хъыг?.. 
Мæ цард уыд уарзт... Йæ фæндæгтыл цæхæрæй 
Сæууон æртæхау баззади цæссыг. 
О, цас фæдæн мæ фидыцæй дзæбæхтæ! 
Мæ урс буары сыгъдæг рухсæй сыгътон 
Æрхуым зæрдæты сау цины цырæгътæ, 
Тыхст удæн дардтон амонды мыддон... 
52 

Ис алкæмæ йæхи курдиат царды. 
Уыд уарзын та мæ аивад, мæ дин... 
Сыгътон мæ уд, мæ рæсугъддзинад арты 
Æмæ дзы хастон амонд æмæ цин. 
197 2 аз. 

* * * 
Æз агурын дæу, фæлæ дæ нæ арын, 
Æмæ уадзынц мæ зæрдæйы уидæгтæ арт... 
Кæм дæ? Æнæзынд планетæйау дард 
Кæм зилы дæ фæндаг æхсæвы тары? 
Кæм дæ? Зындонмæ дæ фæдыл фæцæуин. 
Судзин иу аргы демæ... Кæм уай?.. 
Æз —бæлццон, ды — сыгъд быдыры цъай. 
Мæн ыскодта дæ фидауц фæсдзæуин... 
Кæм дæ?.. 
Æз ыстыхстæн, фæнды мæ улæфын... 
Фæлæ уалдзыгон сатæг æхсæв 
Кæны сылгоймаджы буары хæрздæф, 
Æмæ дæу мысгæйæ удхæртты сæфын... 
19 67 азы 2 0 ма\ 
54 

* * * 
Æрвылбоны лыстæг сагъæстæй ныр 
Мæ уд ысси лæмæгъ æмæ уæлæнгай, 
Ыскæнынц уымæй мондæгтæ фæндыр, 
Нæма ысафтид фарн æмæ æууæнкæй. 
197 2 азы 12 мар тъ и. 

• ФЕМБÆЛД 
(Ирон хабар) 
Цыд ыскæсæйнаг æлдар 
Дард балцы тыхгæнæг. 
Фæндаг мах бæстæм ныддаргъ, 
Хорхаст бæх ыстæнæг. 
Тугæй сызгæ ис йæ кард, 
Алæзæрд йæ пæлæз, 
Æмæ йе ’фсадыл æнкъард 
Бафтауы йæ хъæлæс. 
— Размæ, базырджын æфсад, 
Ме ’фсæндзых цæргæстæ! 
Ссарæм исбон æмæ кад, 
Басæттæм хæхбæстæ! 
Æмæ стæрдзаутæ уæзбын 
Агайынц сæ бæхты. 
Комы байдыдтой цæуын, 
Бастадысты хæхты. 
Фæлæ уалынмæ хæстæг 
Сахар-хъæу ысуыдтой 
56 

Æмæ цинæй уæд тызмæг 
Хотыхтæ ыстылдтой. 
Мæнæ урсбоцъо зæронд 
Хъæугæрон фæлладæй 
Хуымыл амайы æмбонд 
Къæй æмæ дзæнхъатæй. 
Æлдар февзыста нæ кард. 
— Гъей, зæронд æнæсæр! 
Абон бахызтай дæ цард, 
Амондджын — дæ къæсæр. 
Ды хæрзæмбæлæг фæдæ 
Скæсæны паддзахæн... 
Рацу, ма мæ тæрс, уæдæ 
Апъа кæн мæ къахæн... 
Зæронд разылди, ыстæй 
Бахудти тызмæгæй. 
— Чи дæ’, чи, лæппу? Кæцæй? 
Чи дзуры тæлтæгæй? 
Æлдар рафыхти...—«Сæрфат 
Зон, мæгуыр, ныхасы! 
Хъæуæй чи скодта хъæууат, 
Уый лæууы дæ разы. 
Æз кæм цæуын, уым мæсыг 
Нал вæййы мæ фæстæ, 
Фестынц хæдзæрттæ фæнык, 
Сафтид вæййы бæстæ...» 
57 

Уæд зæлдагбоцъо зæронд 
Акасти йæ куыстыл. 
Уыд мæсыгæнгæс йæ конд, 
Раст æмæ сырыстыр. 
— Чи скодта хъæууатæй хъæу, 
Уый лæууы дæ разы. 
Акæс, хъугæмтты мæнæу 
Дзагæфсирæй тасы. 
Зилы фæрвджыны куырой, 
Сау куысты бæркадæй 
Ис нæ хæдзæртты æнцой — 
Уый уæлдæр у кадæй. 
—Ау,— ныддис кодта æлдар,— 
Хидæйдзаг къæбæртæ 
Сау тыхбыны куысты ссар,— 
Уæд куыд райдзæн зæрдæ? 
—Куыст — зæрдæйы рухс лæгæн. 
Кардæй сараз гутон, 
Æмæ дурджын мæр дæтдзæн 
Адæмæн æлутон. 
Зæххæй ирд кæны æфсæн, 
Тугæй та ызгæхæрд. 
Хæст æцæг кадæн — ингæн, 
Удхæссæг — йæ цæхæр. 
58 

Ис нæм фарн, æмæ нæ къæс — 
Фидардæр гæнахæй,— 
Никуы ахаста цæргæс 
Карчы цъиу дæр махæй. 
Бæлццон зæрондмæ нымдзаст. 
Развæндаг æвзары, 
Фæлæ сау цæстыты каст 
Бадомдта æлдары. 
Цыма слæууыди къæдзæх 
Хъæугæрон йæ разы, 
Æмæ раздæхта йæ бæх... 
Иу састыл ысразы. 
1972 аз ы 16 ав гу с т. 
59 

# ХЪÆДДАГ ÆФСУРГЪЫЛ 
Цы уарзы лæг, ыскæны уымæй зæд. 
Фæуыны дойны суадæттæ йæ фыны. 
Æз та фæмысын уадындз, æмæ хæхты 
Сæууон æртæхы агурын йæ цъæлтæ. 
Уым айнæгыл нæртон уарзтæй кæддæр 
Фæхауд йæ зæрдæ худгæйæ тæгæлтæ. 
Цымæ зынг хуры стъæлфæнтау йæ зæлтæ 
Кæм ризынц ныр — кæркусæджы цъæх къусджы 
Æви хæххон ирон чызджы цæстыты? 
Кæм сæ агурон?.. 
Саби ма уыдтæн, 
Фæхæст дæн уæд хъæддаг бæхæн йæ барцыл 
Æмæ тæхын... Иæ сæфтджыты цæхæр 
Ыссыгъта рæгъты ’хсон дуртыл сæуæхсид... 
Хъæддаг æфсургъ, кæдæм мæ скъæфыс ды? 
Дæ къæхты бынæй къуыбæрттæ куыд тæхынц, 
Ызгъæлынц афтæ ’нæбын тармæ бонтæ 
Æмæ лæгæн — æхсызгон æмæ фарнæй — 
Цы дæттынц, уый, тæхгæ стъалыйы рухсау, 
Мæ къухы не ’фты, нæ! Фæлæ уæддæр 
60 

Æз бонджын дæи. Цыдæр тых нс мæ уды... 
Рæсугъддæр ныв — кæй нæ ныффмста к ъух, 
Хуыздæр зарæг — кæй нæма цагъта уадындз, 
Гьс уыдоп арф мæ зæрдæйы цæрынц, 
Кæмæдæр дард фæдисы хъæрæй сидынц... 
Æз хъæлдзæг дæн цырын артау. Æрмæст 
Цы уарзтон тынг, цы нæ ссардтон зæххыл, 
Гъе уыдоныл мæ бæллицтæ нывæндын. 
Циу амонд? 
Уый кæлæнгæнæг у, рувас: 
Къуылых æфсон ыскæндзæн, æмæ ды 
Хъуызыс йæ фæдыл. Гъа, ныр ыл фæхæст дæн, 
Куыд фæзæгъыс — уый афтæ рогæй фенкъуыст 
Æмæ дæ сайы «ма ’рцуйы фæндагыл»... 
Гъей, чи дæ ды? 
Зæххон фæлгонцты лæг 
Ысфæлдисы æрвон цард æмæ фидауц, 
Ыстæй йæхæдæг æрдзы хъæзныл бафты. 
Уæддæр фæсмон цæуыл кæнон, мæнæн 
Нæ баззайдзæни ахæм цин уæлæуыл... 
Рæсугъддзинад, мæ мады урс æхсырау, 
Цыдæр хъомыс куы бауагъта мæ уды, 
Уæдæй нырмæ хъæддаг бæхыл тæхын 
Æмæ кæнын цъæх арвы риуæн пъатæ... 
О, цины куывдты бадут! Фæлæ нæй 
Мæнæн уæ бадтмæ фæндагæй ыздæхæн. 
тæхын. Мæ дзырдтæ та зынгæй 
Мæ фæстæ тары уазал дуртыл хауынц... 
61 

Изæрмилты нæ къуылдымыл сындæг 
Æрцæуы донмæ хæхты чызг нæ хъæуæй, 
Æмæ йæм худы донисæнæй рухс. 
Цы уа цымæ? Мæ хуыз æви дзæнхъа дур? 
Æви дзы дард ыстъалыйы тын хъазы, 
Æви дзы кæд йæхи цæссыг зыны? 
Фæлмæцы чызг — йæ разы тайы рухс. 
Фæмынæг... Ферттывта... 
Стæй донисæн ныттар и... 
Фæтæхы дарддæр хъæугæрон мæ бæх. 
Зæгъгæ, фæлæууыд — асхъиуин йæ сæрты, 
Æмæ æнæнтыст уадындзау лыстæг 
Йæ къæхты бын ныппырх уаид мæ зæрдæ... 
Уæдæ тæхгæ, мæ саулохаг! Куы хауæм — 
Уæд æфцæгыл, сыгъдæг арвмæ хæстæг 
Кæм фæхауд уарзтæй сау уадындз тæгæлтæ... 
196 6 азы январ 

* * & 
Хæхты зымæг куы ахæссы саузым, 
Зæххыл бафтынц уæд хъыг æмæ рын... 
Цæй, мæ сау рæсугъд, ма мæм хæсс азым: 
Æз æнæ тох æнкъардæй мæлын. 
Зæрдæ — хивæнд. Ныллæууын быцæуь^л, 
Дзурын сусæг бæллицтæ хъæрæй... 
Хохыл тымыгъты уарын куы цæуа, 
Уæд лæсæнтæн æнæ цæугæ нæй. 
19 6 8 азы 24 ян варь. 
63 

ф ф ф 
Дзурынц зондджынтæ: «Дæ зарæг 
Ма кæн карз æмæ æрхæндæг. 
Мах ныр нал æндавы хъарæг,— 
Лæгъз æнæхъыг у нæ фæндаг»... 
Гъей, куырыхонтæ! Уæ зондæй 
Растыл аразут æндæрты,— 
Кæд йæхи кæрты æмбондæй 
Никуы акасти уæ зæрдæ... 
Æви зæрдæйы хъæдгомыл 
Масты зынг нæ хауы дардæй? 
Яе æфхæрд зæххы цæсгомыл 
Худгæ нал цæуынц лæгмартæ? 
Æви бархъомыс къуымыхтæ 
Зонд нæ судзынц арты, 
Æмæ карз тохы тымыгътæ 
Нал æнкъусынц царды?.. 
О! Мæ рухс зæрдæйыл хизынц 
Фарнмæ дунейы фæндæгтæ. 
Æмæ цардмæ гæсгæ ризынц 
Цин æмæ хъыгæй йæ тæгтæ. 
64 

* * * 
Ысты быркуытау адæмы зæрдæтæ, 
Мæ дзырд та — къус — æвидигæ, хъæздыг. 
Куы дзы фæисын ронг æмæ мыддæттæ, 
Куы дзы æвгæнын маст æмæ цæссыг. 
Æз дæн уæ дзагдар, хорз адæм, уæ исæй 
Æмæ дзы раст уæ фынджы ’гъдау кæнын: 
Хъыджы дæттын мæ сау нуазæнтæ рисæй, 
Куывды уæ цины хурдонæй хынцын. 
1971 азы 7 июль. 
мыраны зæрдæ 
65 

• ХУЫМГÆНÆГ 
Дæ хъысмæтæй уæлдæр хæрзиуæг нæй: 
Ды дæ зæххон ысфæлдисæг дæ куысты, 
Æмæ дæ цыт хъаймæты онг цæрдзæн, 
Дæ бынатæн нæу сæфынæй тас царды. 
Ды мæрæй сой лæмарыс, æмæ цард 
Рæдау рухсæй планетæйыл æнхъæвзы, 
Кæм ысуадзы цъæх æвзартæ дæ уарзт, 
Уым хурау зæхх ныссыгъдæг вæййы маргæй. 
Дæ бæркады зæххыæмуæз фарн ис,— 
Уый бахиздзæн æгас дуне фыд артæй; 
Дæ зæрдæйы цъæх арвыйас мæт ис, 
Æмæ æдас уа бæстæн йæ фидæн. 
197 3 аз[ 
66 

• МАДЫ ФÆДЗÆХСТ 
Мæ сонт хъæбул, дæ дард балцы цæуыс, 
Æмæ дæ æз Бæсты фарныл фæдзæхсын. 
Нæ зæххы уарзт дæ фæндаггаг фæуæд, 
Æмæ йæ макуы суæлдай кæн пайдайыл. 
Фæстаг тæрхонæй макуы ссар æмбæхсæн, 
Куы агурай уæздан нысан, уæд-иу 
Фыдгулы зæрдæ ма слæууæд дæ разы, 
Йæ цæстæнгас дын ма ракæнæд тых. 
1973 аз. 
67 

• ÆНÆСÆРФАТ 
Фæдзæхсыс мæн: «Цæуыл сæттыс дæ сæр? 
Сабыр рæуæд сæдæ мады фæдæйы»... 
Фæлæуу, зæронд!.. Куы судза лæг, уæддæр 
Сыгъдæг зæрдæ йæхи койыл нæ вæййы... 
Уæдæ нæ удæй мауал цæгъдæм арт 
Æмæ хъысмæтæн ма хизæм йæ сæрты? 
Уæд бакуырм уыдзæн уарзынæн нæ зæрдæ, 
Æмæ йын сау марг фестдзæни нæ цард... 
1973 аз. 
68 

* * * 
Мæ фæндаг — лæгъз æмæ зæлдаг, 
Æз бадын амонды æфсургъыл... 
Уыны мæстæлгъæдæй ызнаг: 
Мæ къах дæр не скъуырдзынæн хъургъыл. 
Фæлæ мæ зæрдæйы фæндаг 
Куы уа сæрсæфæны бæрзæндтыл, 
Уæддæр нæ аивдзæн йæ уаг, 
Уæлæхох не суыдзæн йæ сæнттыл. 
1973 аз. 
69 

* * * 
Мæн фæнды 
Ыскæнын арвы рудзынг, 
Дунейæн йæ сусæгтæм кæсын, 
Зæрдæты цæстысыгæй æхсын, 
Цæстыты зæрдæйы рухс ыссудзын. 
Æз кæнын сыгъдæгцæсгом зынтæй, 
Цинтæ мын хæссы йæ хъæрæй дымгæ... 
Гъей, рæсугъд чызг, 
Бахуд-ма мæстæй, 
Цæй, нывзил мæ дснджызы хуыдыммæ! 
Уым йæ хъысмæт бавзара ныфсхаст, 
Уым уынын æбæрæг амонд дардæй... 
Дугты ’хсæн куы стынги цардыл хæст, 
Уæд ыстъæлфау фесхъиудтон сæ артæй... 
Калыс ды сызгъæрин рухс рæдау, 
Ды мæнæи мæ хур æмæ мæ зын дæ. 
Дарыс мын дæ кæлæнтæ мыдау, 
Æмæ, цæй, куыд аскъуынон дæ тынтæ! 
70 

Сау чызг, 
Ма мын ратт æнцой, 
Бахиз мын мæ бæллицты кæлæнтæй. 
Уадз сæ разæй тымыгътæ хæссой 
Наупæлæзы денджызы уылæнтыл... 
1965 азы 12 май. 
71 

* * * 
Бæрзонд рындзы уæхскыл 
Æнусон нæзытæн сæ аууон 
Æз иунæгæй бадтæн. 
Мæ сæрмæ цъæх арвыл 
Æз урс-урсид пакъуы æврæгъты 
Æмбисонды нывтæ æвзæрстон: 
Уым тугдзых домбай 
Сæрджын саджы хъæды фæласы... 
Тыфыл цæргæс айнæджы риуыл 
Æрхæндæг философау бады... 
Уым цады фынчытæй 
Ысхизы рæсугъд Афродитæ... 
Уысмы бæрц нæ ахæссынц, афтæ 
Æнæхуызон фестынц... 
Æрдз афтæ ныссабыр, æмæ дзы, 
Мæ хъуыды куыд æвзæрди, уый 
Æз суадоны хæл-хæлау хъуыстон.. 
Уæд хъæлдзæг æхсæрæг 
Йæ цъылын къæдзилæй 
72 

Фæцагайдта нæзыты хихтæ. 
Æмæ, æнусон ысуæвынмæ чи хъавыд, 
Уыцы сæрыстыр хъуыдытæн 
Æрбайсæфт сæ ныв дæр. 
73 

• ФЫЙЙАУЫ УАРЗТ 
Хур цадæггай ахызти рæгътæй 
Æраууон фыййæутты уæтæр... 
Дæрддзæф хъæуы иугай цырæгътæ 
Сæхимæ фæсайынц кæйдæр... 
Æрынцади фосы дзуг фæзы, 
Ыссыгъди уæд аджы бын арт. 
Фæсрагъæй æрдæг мæй ыскæсы, 
Уыдис ма æхсæвæрмæ дард. 
Хæрздæф ирдгæ къуылдымтыл хъазы, 
Уый дарæнæй суры хуыссæг, 
Зæронд цæуы боцъотæ фасы, 
Сæ сæрмæ æлвисы фæздæг. 
Уæд фыййæутты хисдæр æркуры 
Йæ фæндыр — æрхæссынц æй тагъд. 
Æрбады уый арты раз дурыл. 
Æвзары æлвæст тæнтыл цагъд. 
Нырризынц йæ бавнæлдæй хъистæ, 
Мелоди лæдæрсы мыдау, 
74 

Йæ зæлтæ та цин æмæ ристæ 
Зæлдагæй нывæндынц рæдау. 
Хъырпынц ын сæ фæлмæн хъæлæстæй, 
Уæздан мыртæй зæлы сæ зард... 
Лæппуйы зæрдæ та сæ фæстæ 
Фæсайынц йæ бæллицтæ дард. 
Кæм ныгъуылынц талынджы рæгътæ, 
Уым сабыр дон комы цæуы, 
Уым судзынц æрхæндæг цырæгътæ, 
Уым урс хæдзар тигъыл лæууы. 
Уым сау рæсугъд рагæй йæ уаты 
Фæбады æнкъардæй изæр... 
Уый ахсæв æдзæм тары хаты 
Цæфхæдты хъæр комы кæмдæр. 
Уæд рауайы хъæууынгмæ... тигъæй 
Уый фæндаджы дардмæ кæсы... 
Мæй исдугмæ нал разынд мигъæй. 
Бæрзонд хæхтæй сатæг хæссы. 
Нæ зыны цæуæг, фæлæ тары 
Фæллад бæх улæфы уæззау... 
Æвæццæгæн, къахвæд ыссары 
Иæ амондмæ хæхты фыййау... 
75 

Мæй ракасти урс мигъæй, хъæдыл 
Уый аргъæуттæ ахсæв хæсдзæн... 
Ныр чидæр фыййауы нымæтыл 
Мæ бæллицтæ фыны уындзæн. 
197 3 аз. 
76 

• РЕВОЛЮЦИЙЫ ХÆСТОН 
Ныссабыр исдуг хæсты быдыр... Артæй 
Ызнаг сыгъта зæххы цæсгом мæнгардæй... 
Сæхи æруагътой тар мигътæ уæззау, 
Æмæ æрхæндæг даргъ æхсæв ныссау. 
Æрмæст ма калд сыгъд бæлæстæн сæ фæздæг, 
Сæ быны мæр сæ цæссыгтæй ныммæстæг. 
Фæсарт ыскъуыд дæрзæг уазалы дур. 
Тыгъд быдыры уыд иунæг цъай — ныссур. 
Йæ сау цæсты ныр нал хъаздзæн ыстъалы, 
Хæстонæн уым дзæмдзæмы суадон нал и... 
Йæ рахиз фарс дыууадæс цæфы уыд, 
Уæддæр йæ фазыл къуылдыммæ бырыд. 
Уыд бонырдæм... Уæд арв кæмдæр фæцъæхтæ, 
Æмæ тæхынц сыгъд быдыры сырх бæхтæ... 
Ысхæццæ ис, фæуæлбыл и... Æнцад... 
Ыслæууыди сæрыстырæй салдат. 
77 

Уыд Прометейау уыцы уысм йæ кондæй, 
Цыма уый каст нæ фидæнмæ бæрзондæй. 
Йæ фидауц — ныфс, йæ хъизæмар — уæздан, 
Лæууыд хъæддых æд тырыса титан... 
Æнцад... фæцыд æдзæм тары гæрæхтæ, 
Æмæ ыссыгъд хæстоны зæрдæ... Хæхты 
Ысфæйлыдта сæууон сæуæхсид уæд, 
Æмæ йæ артæй басаста мæлæт... 
Тæхынц йæ бынты барджытæ сырх бæхтыл, 
Сæ фæстæ арыд сау быдыр фæцъæхтæ. 
Л«æт баззад рагъыл — худгæйæ ныддур. 
Æрттивы ныр йæ цæф зæрдæйæ хур. 
1973 аз. 
7« 

* 
• СЫГЪДИ СÆУÆХСИД 
Фæцæф салдат. 
Йæ быны тарфæй 
Хъæрзыдта сау зæхх, 
Æмæ хур 
Куыдта æфхæрд мадау цъæх арвæй, 
Æрмæст хæстоны буар ныддур 
Æмæ нæ рыст, фæлæ йæ зæрдæ 
Нырма æвзонг тыхæй тæлфыд 
Æмæ куыста йæ хъуыды... Уыд 
Иæ хабар Неманы был сæрды, 
Бæрзонд уæлкъуыбырыл... 
Йæ сæрты 
Сæрибары сырх тымыгъ уæд 
Тырысаты сæуæхсид хаста 
Æмæ йæ рухсы тынтæй саста 
Хæрам, фыдæх æмæ мæлæт... 
6 Амыраны зæрдæ 81 

Æрбадти иу дурыл салдат, 
Йæ къухтæй сæнцади йæ сæрыл, 
Цыма мæрдтыбæсты къæсæрыл 
Родены Сагъæсгæнæг бадт... 
Йæ фарсмæ бомбæтæ рæмудзынц, 
Фæхауы зæххы цъар фæркгай, 
Цыма йæ сæрмæ тар хъæд судзы, 
Уæззау æрызгъæлы сыггай 
Æмæ бæстыл ыздыдон уары... 
Уым хъуысы хъæр æмæ хъæрзын, 
Уым удæн баззади мæлын, 
Уым зæрдæ бакъуырма и тары... 
Æмæ хъуыды кæны хæстон: 
«Зæхх фестад туджы хуым, зындон, 
Каены дзы тугуарæн: тыгъдызæй 
Хæссы нæ цæстытыл сыгъдон, 
Лæг нал у адæймаг йæ хуызæй, 
Ысси йæ дæсныйад хæцын, 
Хæцын, хæцын æмæ лæгмарын... 
Мæ уд, мæхи буарыл æнкъарын 
Ыссæст æфхæрд зæххæн йæ зын. 
Мæ риумæ сабиты цæсгæмттыл 
Фыдгултæ минæтæ æхсынц, 
Цыма мæ зæрдæйы хъæдгæмттыл 
Кæлынц пысыра æмæ сындз. 
Мæ риуыл уалдзыгон æвзаргы 
Æууæрды хотыхты лæсæн, 
Уынын дзы рухс галуантæ арты, 
Кæнынц мæгуыр къæстæ дæрæн... 
82 

Гъай цард цъымарайау йæ тæфæй 
Йæ тæмæлмæ куы ласы уд; 
Йæ рыг, йæ фæздæджы æнуд 
Æмæ йæ сау сымæр æнтæфæй 
Куы кæны зонды рухс хуыдуг, 
Куы тæдзы хуры цæстæй туг,— 
Куырыхон Гейне уæд зæрондæй 
Хъыгты цæуыл куыдта кæддæр?! 
Зæгъ-ма, поэт! 
Æви дæ сæр 
Уæд ницы бавзæрста фыдбонтæй?.. 
Дæ фæндаг аздæхти мæрдтæм, 
Уæд сыстадтæ хъæрзгæ дæ уатæй,— 
Цыдтæ фæстаг балцы... 
Кæдæм? 
Зæгъ-ма, цы тых æмæ цы катай 
Ыскодтой де стыр уд сæ хай, 
Цæмæй мæлдзой æмæ фæлладæй 
Ды ахæм дæрддзæгтæ сæттай?.. 
Æрцыдгæ Луврмæ. 
Уыдтай: 
Лæууы бæгънæгæй Афродитæ... 
Дæуæн æвзонг фидыц рæдау 
Йæ рухс сæууон хурау æрвиты, 
Æмæ цыдæр тавиц мыдау 
Лæдæрсы зæрдæйыл... 
Йæ разы 
Лæууыс æрхæндæгæй уырдыг, 
Дæ туг дæ къабæзты нæ хъазы, 
83 

Æмæ кæуыс. 
Цæссыгæй хъьп 
Ызгъæлы дур чызгæн йæ зæнгтьм... 
Зæгъ-ма, сæрыстыр поэт, уед 
Дæуыл цы маст æфтыдта мæт? 
Æви кæд уарзынæн дæ уæнгты 
Кæй нал уыд мондаг æмæ* тых, 
Уый дæу мæлæтимæ æмных 
Ыскодта уæд? 
Æви дæ царды 
Рæсугъд æмзæрдæ чызг нæ уыд? 
Æви дыл арæх сайдæй цыд 
Æмæ фæрайдзæн ныр дæ мардыл? 
Æви æнхъæлдтай,— 
Дæу мæлæт 
Кæны рæсугъддзинадæй хицæн? 
Уæууæй, куыд фæрæдыдтæ уæд!.. 
Нæй царды карз æгъдæуттæй лидзæн!— 
Ысхаудзæн иуафон йæ хал, 
Æмæ зæрондæй Ганнибал 
Ысуыдзæн хауæггаг; 
Йæ царды 
Æгады фæндæгтыл тæрдзæн 
Хъысмæт йæ разæй Бонапарты... 
Фæлæ та ног «фæтæг» кæндзæн 
Йæ фæдыл хотыхджын лæгмарты... 
84 

Поэт! Ды фервæзтæ зынтæй, 
Æмæ цæмæй зонай, цæмæй,— 
Зæххы æфхæрд цæсгомыл ристæ 
Нæ фесты цух, 
Æмæ Нерон 
Кæддæр цы схуыдтаид зындон, 
Уый абон де ’мбæстаг фашисттæ 
Ыскодтой а бæстыл æцæг. 
Æрцыд фыдгæнджытæн рæстæг, 
Æмæ цы зæхх ратта дзыллæтæн 
«Сонатæ», «Фауст», «Капитал», 
Уым сæвзæрд сау маргæй адзал 
Æмæ Европæйы ныффæтæп, 
Уым сыстад рын, 
Æмæ фыд низ 
Тæссаг кæфхъуындарау кæрæфæй 
Нæ тугæй нал зоны æфсис. 
Уым. мары сау фæздæг йæ тæфæй 
Сæ гуырдзы билцъ æмæ æвзар, 
Уым судзынц чингуытæй æртыты 
Цæстытæ, уд æмæ хъуыдытæ; 
Ысси дæ дард фæдон цагъар. 
Кæнæ лæзæры уый ныккæнды, 
Æмæ рæстаг ныхасыл ныр 
Гестапо сæвæрдта гуыдыр... 
О, Гейне, горæты пырхæнты 
Æрыгон мады риуыл ды 
Нæ федтай тугæрхæм сывæллон, 
Æндæра фелгъитис дæ бæллын 
85 

Æмæ æндæр куыдæи мæрдты 
Фæкæуис фаг, 
Æрфæндид ногæй 
Дыккаг хатт амæлын дæр дæу... 
О, ракæс дунемæ æвронгæй, 
Уым цард цæссыджы аккаг нæу,— 
Уый дзаг у хъыг æмæ фыдохæй, 
О, уымæн афтæ у йæ конд, 
Æмæ дзы бафæллади зонд 
Къуымых хъæддаг тыхтимæ тохæй»... 
Салдат уæд ахаста йæ цæст 
Сыгъд быдырыл. 
Уым калмау лæст 
Æфсæйнаг сау лæсæн. 
Ыссæста 
Мæлдзгуытау адæмы. 
Йæ фæстæ 
Æрсдонау туджы зæй цыдис. 
Хæстæг мæнæуы хуым сыгъдис, 
Æхгæдта арвы рухс йæ фæздæг. 
Æмæ хæстоныл уæд йæ цæф 
Æртæфсти ног, 
Цыма æхсæв 
Æрхъуызы сабыргай... 
Æрхæстæг... 
Ныр уæд цыфæнды дæр! 
Уæддæр 
Цæрын дæр не ’ндавы салдаты: 
Æрхауди уæрджытæм йæ сæр 
Æмæ фæстаг хъизæмар хаты. 
86 

Уæд... диссаг! 
Доны был кæмдæр 
Ныууасыд булæмæргъ. 
Иæ фæстæ 
Æхсæст æрдæгарыд бæлæстæй 
Ныззарыд хъæлдзæгæй æндæр... 
Хæст адард... 
Хотыхтæн сæ хъæр 
Æрмынæг... 
Доны сæр-сæр дардæй 
Гæзæмæ хъуысти... 
Æрдз уæрæх 
Ысулæфыд, цыма фыдæх 
Æваст æрбайрох и йæ цардæй... 
Æмæ йæ бæллицты салдат 
Уыны æндæр нывтæ... 
Сæ хъæуы 
Хæрзарæзт сау лæппу фæцæуы. 
У хурджын райдзаст бон. 
йæ мад 
Ызмæнты хуртуан сæ кæрты. 
Ныттыхст йæ хъæбулыл. 
Кæуынц 
Фыр цинæй. 
Сыхæгты кæсдæртæ 
Сæ коммæ хонджытæ цæуынц... 
Уый фестад сау æфсургъыл барæг, 
Кæлы йæ къæхты бынæй арт, 
Кæмдæр сæ хъæуы кæрон, дард, 
87 

Ныззарыд чидæр, 
Æмæ зарæг 
Иæ риумæ хуры тынтæй калд. 
Æмæ уыны хæстон: 
Ыскасти 
Фæсратъæй сатæг кæмттыл мæй... 
Уæд хъæуы фæсивæд зылдæй 
Æрлæууыд фæзы, æмæ хъазты 
Чызгайы уæрджытыл фæндыр 
Ысдзырдта зæрдæйы хъæлæстæй... 
Цыма мæлæтдзаг цæфыл ныр 
Æркалд æвдадзы хос — 
Фæхъæстæ 
Дзæмдзæмы суадонæй хæстон, 
Уый рабадт, ракасти йæ цæстæй, 
Уыди хъуыды кæнын йæ бон, 
Æмæ йæм рагбонтæй рæсугъддæр 
Фæкасти ацы сахат цард. 
Уый хурмæ схъил кодта йæ къухтæ, 
Цыма дзы ратондзæни арт, 
Æмæ бæстыл цы ис фыдæхæй, 
Уый басудздзæн, 
Цыма æваст 
Антейау ног хъару нæ зæххæй 
Йæ удыл бафтыди — 
Ысраст 
Йæ астæу, 
Бахудти тызмæгæй 
88 

Æмæ хъуыды кæны: 
«Кæддæр 
Нæ фæсхъæу тæрсджыны быгъдæгæй 
Раст афтæ булæмæргъ изæр 
Уæлмонцæй зарыди... 
Цъæх фæзты 
Мæ быны кафыди мæ бæх, 
Æмæ-иу сауæрфыг дзæбæх 
Æнкъардæй баззади мæ фæстæ. 
Æз та сæрыстырæй уыдтон: 
Кæуы нæ доны был сырхмæтæг. 
Чызгай! Цæмæй зыдтай, 
Мæхæдæг 
Мæ уд дæ цæссыгты сыгътон 
Æмæ-иу сусæгæй æхсæвты 
Фыстон æмдзæвгæтæ дæуæн... 
Уæд-иу цыдæр ныфсæй мæнæн 
Мæ уд ыстъалытыл ныдзæвди, 
Æмæ-иу хосгæрдæнты лæг 
Нæ уæндыд уис хæссын мæ разæй. 
Уыд зæрдæ рухс æмæ сыгъдæг, 
Цыдтæн нæ риуæмбæрц æдасæй, 
Уыдтæн мæ бæллицтæй хъæздыг 
Æмæ-иу хуры тынтæй уæфтон 
Уæларвмæ амонды мæсыг... 
Ныр мысын уалдзыгон æхсæвтæи 
Сæ фæлмæн сау талынг — 
Уæд-иу 
Сыгъдысты дард æртытæ рæгътыл 
Æмæ-иу аргъæуттимæ хæхты 
89 

Мæ зæрдæ иу æрдзы ысиу... 
Уæд-иу къуыпафтауæг бæрзытæн 
Нызтон сæ чызгон риутæй дон 
Æмæ-иу дунейы чызджытæн 
Сæ хуыз нæ бæрзыты уыдтон... 
Цæуы ныр сау фæздæг мæ сæрты. 
Ныртæккæ аныгуылдзæн хур... 
Фæстаг бон... 
Баталынг мæ зæрдæ, 
Æнцой мæ цæстыты ныддур... 
Фæстаг уысм... 
Ау, уæдæ нæ хæхты 
Сæуæхсид нал фендзынæн æз? 
Куыд бады сау рындзыл цæргæс, 
Куыд кафы саджы рæуæд рæгътыл, 
Куыд кæнынц суадæттæ сæр-сæр, 
Куыд уайынц хорхаст бæхтæ дугъты, 
Куыд зарынц хосдзæуттæ изæр, 
Куыд найынц хурæнгæс рæсугъдтæ 
Сæхи æхсæрдзæны...— 
Мæнæн 
Ныр уыцы рухс нывтæ мæ удæй 
Мæлæт ыстондзæнис! 
Уыдзæн 
Æрмæст афтиддзинад — 
Æнудæй 
Кæм сæфынц зæрдæ æмæ зонд... 
Уæууæй, ныр бамбæрстон,— 
Æрхуымæй 
90 

Кæддагр цæуыл хуыдта зæронд... 
Фæлæ нæ тырыса сырх тынæй 
Рæсугъд ысфæйлыдта!.. 
Мæлæт, 
Чысыл фæгæдзæ кæн... 
О, амонд, 
Зæххыл дын макуы уæд къæлæт... 
О, ацы сахаты сæраппонд 
Æмбæлд цæрын æмæ мæлын, 
Æмбæлди басудзын цъæх артæй!.. 
Ныззар мын, булæмæргъ, æнкъардæй, 
Æмæ мæлгæ-мæлын уынон 
Цъæх арв, нæ зæхх æмæ нæ бæстæ... 
Уым сау калм ауагъта йæ хъæстæ, 
Æмæ дзы бавзæрстон зындон. 
Фæраз, ирон лæппу!— 
Уырысы 
Зæххон Венерæтæ кæуынц... 
Фæлæ сæ хæстонтæ хæссынц 
Бæрзонд рæстдзинады тырыса 
Æмæ сæ сырх тугæй æхсынц 
Ыссæст, æфхæрд зæххы хъæдгæмттæ. 
Лæгæрдынц сау арты, цæмæй 
Ныссæттой рæстæджы хæрæмттæ, 
Цæмæй нæмыг æмæ зынгæй 
Уа хызт рæсугъддзинад нæ зæххыл, 
Цæмæй лæджы хъуыды рæстæй 
Æвдисæн бакæна фыдæхыл... 
Уæдæ цæй тынг рæсугъд у цард! 
91 

Фæлæ фыдыбæсты сæраппонд 
Куы сласы адæймаг йæ кард 
Æмæ сæрибар æмæ амонд 
Зæххыл куы хъахъхъæны лæгау, 
Уæд уымæй ницы ис рæсугъддæр»... 
Йæ хъуыды аскъуыди... 
Æрха^д... 
Салдатæн басасти йæ удхар. 
Фæци йæ цæрæнбон æмбис: 
Уæд æрдзыл бафтыди йæ зæрдæ, 
Фæлæ йæ уды рухс сыгъдис 
Æмæ сæуæхсид цыд йæ сæрты. 
1972 а: 
92 

ф М а д 
Скæсæйнаг таурæгъ 
Уыд æхсæв рагвæззæджы хæхты 
Æдзæм, ызнæт æмæ æнкъард. 
Сыгъдис æдзæллаг къæсы арт, 
Йæ фарсмæ хъисыны бырæгъты 
Гуыбырæй сау зæронд ус бадт, 
Фæлурс рæсугъд цæсгом фæлладæй 
Зындис æрвон, фæлæ йыл хатт 
Æппæрста знæт аууæттæ катай... 
Гæзæмæ хæхты фæстæ дард 
Æрттывта арв, ыстæй хæстæгæй 
Ныннæрыд тынг, æмæ тызмæгæй 
Тыгъдызæй рацыд хæхтыл... Арт 
Сыгъдис ^фæстаг улæфтæй тары. 
Ыслæууыд рухсы тынты ус — 
Хæрзконд! Йæ лæмæгъ армæЯ къус 
Уый систа фынгæй... Къæвда уары; 
Нæры, æрттивы арв. Кæмдæр 
Хъæрзгæ æгайнæг хъæд æнкъуысы; 
Хæстæг, æввахс кæцæйдæр хъуысы, 
Къæхты хъæр, хотыхты уынæр,м 
«Хуыцау! 
93 

Мæ иупæг — де уазæг... Йæ пæлæз 
Уæд хызт дæ дон æмæ зынгæй; 
Йæ разы хин æмæ фыдбылыз 
Кæнæд æгомыгтæ, цæмæй 
Мæнгамонд, уарзт кæнæ гадзрахат 
йæ фæндаг ма ’хгæной... Уæууæй, 
Цытмонц, фæсмон кæнæ тæссæй 
Йæ хъуыддаг фехæлд,— арв, уæд рахæт 
Æмæ йæ дзыллæйы хъыгтæй 
Ысфыц фыдгæнæгау зындоны! 
Хъæбул!.. Нæ цард ысси тыхтона, 
Æхсæв, цыты базар, фыдгæнд; 
Йæ тары ахст тугау æрхæмæй 
Хæрам фыд-зæрдæты ысцæнд... 
Сæ сæфтмæ тарст æмæ æдзæмæй 
Цагъартау адæмтæ цæуынц, 
Зæххыл кæрæдзи фыд хæрынц: 
Ыскодтой кувæндон æхцайæ, 
Æмæ лæджы намыс æнцаны 
Къæлæтджын, тутт ныхгс, мыздыл... 
Æмбал æмбалы æууæнк сайы, 
Зыд бафтыд сау низау бæстыл. 
Цы ма сты курдиат, зонд, хъуыдытæ!— 
Уæйгæнæджы фæсдуар сыдæй 
Мæлынц — æвæгæсæг, мæстæй. 
Къæрцхъус, æппæтуынæг цæстытæн — 
Фæндаг, парахат бартæ, кад! 
Æрвадæн сызнаг ис æрвад, 
Иæ мыггаг рох кæны фæдонæй; 
Æмæ бынсæфт кæндзысты,— уæд 
94 

Ды сластай тохы кард уæндонæй, 
Фыдгулмæ бацамыдтай фæд, 
Æмæ фынæй тыхты сыгъдонæй 
Ыссыгътай талынг бæсты арт! 
Хъæбул, цæй адджын дæ! Дæ мад дын 
Куы фестид амоид æмæ цард... 
Фæлæ хæстæг къæхты хъæр хатын,— 
Цыма сты лидзджытæ... Хуыцау, 
Мæ фырты банргъæв æгадæй, 
Йæ мард мæм фехъуысæд фæлтау!..» 
Зæронд ус адæргæй ыскатай, 
Ысласта базы бынæй кард. 
Цæмæн? Нæ зыдта уый йæхæдæг... 
Уыд къæс æдзæм æмæ æрхæндæг, 
Мынæг рухс сау артдзæстæй калд... 
Æваст æдзæллаг къæс ныррызти, 
Дæлтъур мæнгæфсон дуар сæттынц, 
Паддзахы хъузæтты фæлысты 
Йæ разы авд хæстон лæууынц. 
«Зæронд ус! — дзуры йæм сæ хисдæр,— 
Нæ паддзах — фурд æмæ зæххы сæр, 
Йæ коймæ зонгуытыл лæууæм 
Æмæ йæ рухс номæй зæгъæм: 
Нæ хуыцау — дун-дуне ыскæнæг, 
Паддзах — йæ бархъомыс зæххыл! 
Дæ фырт — æнæхуыцау фыдгæнæг — 
Фæлгъауы хъомпал æмæ хыл: 
Уæларвы сфæлдисгæ æгъдæуттыл 
Æфтауы зынг æмæ фыдæх. 
Нæ дзыллæ суæлæхох хуыцæуттыл, 
95 

Кæнынц сæ мæзджыттæ сындзæрх, 
Æмæ дæ зæнæджы фыдвæндæй 
Бæсты фарн раууатмæ тæрынц... 
Бæлвырд у: арвыл кæд æууæндай, 
Уæд зайы хор; уый нæй, уæд — сындз! 
Дæ фырты раздах, мад! Æууæндаг 
Вæййы йæ мады фæндыл фырт,— 
Æмæ уыдзæн сыгъдæг уæ фæндаг, 
Уыдзæн бæрзонд бадæг дæ гуырд; 
Сызгъæрин, хорзæх ыл кæлдзæни, 
Кæннод йæ зæронд мад сыдæй, 
Куыйты хæрд, баст æмæ цæфтæй 
Уынгæг, цъыф ныккæнды мæлдзæни!» 
Лæууы æнæбон ус — хæрзконд, 
Рæсугъд, фæлурсцæсгом, сæрыстыр 
Зындис йæ хъыг æмæ йæ рысты; 
Ысхæцыд йе ’рфгуытыл бæрзонд 
Æмæ фæлмæн хъæлæсæй загъта: 
«Хъæбул, дæ сæрылхаст фæуон... 
Мæлын, дзæнæт æмæ зындон 
Хуыцау ыстыр хорзæн ныууагъта... 
Тыхджын у æрдзы фæтк, æгъдау: 
Ысуадздзæн карст уыгæрдæн тау, 
Нæй цардмæ ингæнæй ыздæхæн, 
Фæлæ рæсугъд æмæ дзæбæхæн 
Цы ис ысфæлдисæн, уый кæн. 
Дыккаг цард нал уыдзæн лæгæн! 
Хъæбул, дæ хъуыдыты, дæ куысты 
Уыдзæн æнæмæлæт дæ цард... 
Сымах та — хъузæтты фæлысты, 
96 

Зæгъут уæ паддзахæн: йæ ард 
Хуыцау, дзыллæйы раз фæсайдта, 
Зæххыл æвзæрдзинад цæхгæр 
Фыднизау байтыдта йæ сайтан... 
О, залым, додойаг дæ сæр!..» 
Кард рухсмæ ферттывта. Йæ зæрдæ 
Ныццавта йе ’знæгты раз ус... 
Арв банцад тар æхсæв йæ нæрдæй, 
Тызмæг сæх-сæх уарын фæхъус... 
«Цагъар! Ды байхъус ныр мæ дзырдмæ: 
Кæд ма лæджы цæсгом хæссыс, 
Кæд ма лæджы цардæй цæрыс, 
Фæхæсс уæд ацы кард мæ фыртмæ; 
Зæгъ ын, куыд амардис йæ мад... 
Ныр уый сæрибар у — нæ рисдзæн 
Мæ тыхст, мæ зынтыл æмæ исдзæн 
Йæ маст фыдызнæгтæй æнцад...». 
’ Амыраны эæрдæ 
97 

# МÆСЫГАМАЙÆГ 
Ныууисыд тары цæстæй улсæг, 
Нæма уыд боны сцъæх хæстæг, 
Уæддæр фæрныг хæдзары уазæг 
Нæ уыдта сагъæстæй хуыссæг... 
Уыд хæхты уыцы æхсæв уалдзæг. 
Кæмдæр тæгæры къуыпа хæлд, 
Сыджыт æвзонг тыхтæй ныррæсыд, 
Бæрзы дон тагъд, цъæх кæрдæг рæзыд, 
Æмæ кæлæнмыртæй æмбæлд 
Сæ уынæр зæрдæйы уидæгтыл... 
Уæлмонц æмæ куысты фæндæгтыл 
Цыдис бæлццон, уый уыд æвзонг — 
Нырма йæм рухсæй конд фæлгонцты 
Зынди йæ цард, æмæ йын монцтæ 
Уыдысты цардуалдзæджы ронг. 
Уый цыд æндæр бæстæй... Ыскъуыдта 
Къæдзæхтæй дуртæ æмæ къæй, 
Лæмæрста бурæмæдз зæххæй 
Æмæ сæ амадта мæсгуытæ. 
Гæрзарм, хæрзконд æмæ сæрæн,— 
Уый хъазы амонд æмæ кадæй, 
Тызмæг цъæх цæстыты фæлладæй 
98 

Сыгъдис æнахуыр рухс фæлмæн 
Æмæ чызгон зæрдæтæ саста. 
Уыд хъæлдзæг, цардмондаг. Йæ тых 
Йæ туджы сыгъд, фæлæ йæ ных 
Уыди мæрдонвæлурс... Цы хаста 
Лæппу æмбæхст фæндау зынæй 
Йæ уд, йæ уарзт æмæ йæ зонды? 
Цы йæ хъуыд арв æмæ зæххæй? 
Цы уыдта дунейы ысконды 
Рæсугъдæй, хорз æмæ фыдæй? 
Цы уыд йæ цин æмæ йæ катай?— 
Гъе уыдон чи зыдта зæххыл?! 
Уый тахти амонды бæхыл, 
Æмæ йæ сызгъæрин цæфхадæй 
Сыгъта къуырма дуртыл цæхæр 
Æмæ дзы рухсæй уæлдай тары 
Лæгмæ цы зындаид æндæр?! 
Цард афтæ у... Фæлæ уæддæр, 
Бæлццон, фæрныг лæджы хæдзары 
Цы у дæ удхарæн йæ сæр? 
Дæуыл цы бафтыдтаид сагъæс?— 
Æхсызгон уалдзæджы уынæр 
Æви дæ курдиаты уæззау хæс? 
Æви дæ фысымы хъæлæс 
Ды хъуыстай дард азæлдау уатæй? 
I 
—«Мæ чызг! Мæ удлæууæн, мæ катай, 
Дæ фыдмæ хъæлдзæгæй ыскæс, 
99 

Æмæ дын айнæджы сæр æз 
Ыскæнон рухс галуан дзæнхъатæй. 
Уым мæй йæ сызгъæрин сыкъатæй 
Зæххыл сызгъæрин дон кæндзæн, 
Сæуæхсид къæдзæхтыл тæдздзæн 
Æмæ сырх уардитæй æвзæрдзæн, 
Æхсæв сыл сау æртæх æвæрдзæн, 
Æмæ-иу булæмаргъ дæуæн 
Дзæнæты зарджытæ кæндзæн, 
Дæ размæ стъалытæ ызгъæлдзæн, 
Æмæ мæ цæсты рухс уыдзæн 
Йæ фыды амондæн уым хъæлдзæг»... 
Фæрныгæн иунæг чызг уыдис,— 
Уæздан, рæсугъд, фæлæ æрхæндæг 
Æфтыдта сонт зæрдæйыл низ: 
Сæрдыгон доны был сырхмæтæг 
Æдзух æртæхдзастæй лæууыд 
Æмæ йæм сусæны æнтæфæй 
Æрцыди донагур сæгуыт. 
Хъæрзыд æнæ тугæй йæ цæфæй, 
Зæххыл æй Амонды ныв хъуыд 
Æмæ йæ федта уый: сæркъулæй 
Сырхмæтæг сагъæстæй нынкъард. 
Фæндыд æй сау цæстыты кулæй 
Сæууон дон нуазын, фæлæ арт 
Йæ разы сау суадæттæ уагътой... 
Уæд цыд йæ фысымтæм тæрхон, 
Æмæ сæ дзаджджын фынгыл загътой, 
100 

Цæмæй сын дардбæстаг бæлццон 
Сæ чызджы амонд æмæ кадæн 
Ыскæна хæхты сæр мæсыг,— 
Кæм уа уæларвон цинтæн бадæн, 
Фæлæ зæххон мæт æмæ хъыг 
Кæдæм нæ хæццæ кæной зæххæй, 
Æмæ кæм не ’рхауа цæссыг 
Лæгæй æндæр лæджы фыдæхæй. 
Фыдæхсæв сагъæстæй фæцис... 
Уæд мæргъты уалдзыгон хъæлæстæй 
Фæсрæгъты боны рухс сыгъдис, 
Æмæ къуыппафтауæг бæлæстæй 
Лæдæрст мырæджы тæф... Ысбон... 
Кæмдæр фыййауы уадындз уасы, 
Æмæ бæрзонд хохæн йæ разы 
Лæууы хъуыдыгæнгæ бæлццон: 
«Æз хъуамæ саразон къæдзæхæй 
Мæсыг, рæсугъд галуан — æртæхæй 
Кæм худой дидинджытæ бон, 
Цъæх нæууыл сагдзармау кæм цæуа 
Æвзонг чызг гомкъахæй изæр... 
Фæлæ лæджы тыхтæн æгæр 
Уæззау нæ уыдзæн уый?— Кæм хъæуа 
Хуыцæутты хъомыс æмæ зонд, 
Уым циу нæ бон?.. Фæлæ нын цардæй 
Цы ис нæ зæрдæты нывгонд, 
;|Уый æз ысныв кæндзынæн сартæй... 
Цæмæн н’æй а зæххыл гæнæн, 
Уый тохы сæтт, æмæ уыдзæн 
Дæ цард зæххы фарнау æнусон... 

Гæвзыкк, æдых — фæлæ куы кусын, 
Гъе уæд ысфæлдыстады æз 
Вæййын хуыцау æмæ фæхъусын 
Зæхх æмæ стъалыты хъæлæс, 
Уæд мын уынгæг дуне — парахат: 
Уым нæй паддзах æмæ хуыцау, 
Фыдракæнд, сайд æмæ козбау, 
Нæдæр хæлæг æмæ гадзрахат, 
Уым ис æрмæст Сæрибар, Куыст, 
Нæ уарзт, нæ цин æмæ нæ рыст!» 
Цыдысты афонтæ... Нæ хæхты 
Уæлмонц зæрдæ æмæ къæдзæх 
Кæрæдзи хойынц... Рухс рæдзæгъды 
Йæ цæфтæй зæрдæ, ризы зæхх, 
Йæ риу ын сарт къæртгай рæмудзы, 
Æндадзы айнæг фахсыл сис 
Æмæ йæ фæзгъæр къæйты судзы 
Зæрдæйы рухс æмæ йæ рис... 
Уый мæсыг рæзыди... Фæлладæй 
Йæ разы йе скæнæг лæууыд 
Æмæ-иу сагъæсты уысм катай 
Йæ уд, йæ хъуыдытыл æфтыд: 
—«Нæ цард у дуртыл æмæ дурæй: 
Æппар æм зæрдæйæ нæмыг, 
Ызгъал ыл цæстытæй цæссыг 
Æмæ йæ тав дæ удæй — хурæй, 
Кæннод дын не ’рхæсдзæн тыллæг, 
Уæддæр ысфæлдыстады лæг 
Хъæздыг у амонд æмæ цардæй!.. 
102 

Æз къахын сау къæдзæхтæ сартæй... 
Цы скъахдзынæн?— хъыг æви цин? 
Æнусон кад? Фыдгæнды хин? 
Æрдзы. фидауц? Æви, нæ монцтæ, 
Нæ зонд, нæ хъизæмар, нæ уд 
Кæм цæрой, ахæм ныв — фæлгонцтæ?.. 
О хæхтæ! Ме ’внæлдæй кæлут, 
Уæ рыгтæй самайдзынæн систæ, 
Ам ахæм рухс мæсыг уыдзæн, 
Кæм сæфой сагъæс æмæ низтæ, 
Æмæ дзы хъæлдзæгæй цæрдзæн 
Хæххон чызг-бардуаг рæсугъдæй... 
Хæххон чызг, ме ’нхъæлцау! Мæнæн 
Мæ уды ахæм арт ыссыгътай. 
Æмæ йæ дурты бын фæкæн, 
Уæддæр зæххыл йæ рухс кæлдзæн!» 
Уæлхох, къæдзæхы хуызæн, тарæй 
Лæууы æндыгъд дуртæй мæсыг, 
Цыма уæларвон тыхты барæй 
Ыслæууыд зæххы сæр уырдыг, 
Æмæ йæ фидар конд, йæ фидауц 
Тых æмæ амондæн тызмæг 
Æртхъирæн, худгæйæ, æрвитынц, 
Цыма куыд æнæбон у лæг, 
Фæлæ цы диссæгтæ фæлдисынц 
Йæ уарзт, йæ бæллицтæ, йæ зонд, 
Куырыхонæй куыд вæййы сонт,— 
Гъе уыдон заманъæн æвдисынц... 
10.4 

Æхсæв-иу бонырдæм куы цыд, 
Уæд-иу мæгуыргурау бызгъуырты 
Йæ разы стонг бæлццон лæууыд, 
Æдзынæг каст, ыстæй-иу хуыртыл 
Ныддæлгом, хинымæр куыдта, 
Æмыр уæззау рыстæй дзынæзта, 
Йæ къухтæ мæсыгмæ ивæзта 
Æмæ-иу дуртимæ дзырдта: 
—«Æз, тард куыдзау, сæфт æмæ стъæлдæй 
Дæ разы стъалыты бын ныр 
Лæууын — æнæхæдзар, мæгуыр... 
Хуыцауæй йе сконд лæг ысуæлдай, 
Мæныл фыдусы ’лгъыст æрцыд, 
Æмæ мæ къухæй конд ингæны 
Чызджы æрвон хуызы йæ фыд 
Мæ цин, мæ уаз амонд ныгæны... 
Фæрныг мæгуыр лæджы куыстæй 
Нæ ныхмæ хотыхтæ ыскæны 
Æмæ нæ цæстыты сыгтæй 
Фæбады дзаг фынгтыл сæндоны... 
О хæхты сау дидинæг! Кæд 
Ды рæзыс галуаны дыргъдоны 
Рæсугъдæй, хъæлдзæгæй,— дзæнæт 
Уыдзæн мæ удæн уæд зындоны, 
Фæлæ кæд дурты ’хсæн лæууыс 
Æмæ фæлмæцыс, судзыс хурæй, 
Кæд уарзты байсæфтыл кæуыс, 
Уæд мын ныббар,— æз дын къæйдурæй 
Ыскодтон сау дарæс — чындздзон... 
104 

Кæд сау дыууæ стъалыйы тайынц, 
Кæд сау дыууæ суадонæй уайынц, 
Уæддæр сæ хауæггаг бæлццон 
Йæ дойны не суадздзæн! Дæ хуызы 
Ныр бацыд ме ’намонд, мæ хъыг... 
Æрвон рæсугъд æмæ мæсыг, 
Æз ахст, мæгуыр цъиу дæн уæ хызы, 
Фæлæ йын чи ратдзæн нæмыг? 
Æз — арт! Лыстытæ ма мыл бакал. 
Кæннод æрхуысдзæн тагъд мæ уд... 
Цымæ мæнæн у цард æнуд, 
Æви цæуы æппæт йæ уагыл 
Æмæ æнæазым у цард?.. 
Мæ хур! Мæ хъæрзынæй, мæ хъыгтæй 
Æз судзын дурты хуылфы арт, 
Ды йæ хуыссын кæныс цæссыгтæй, 
Æндæра басудзин æз арв, 
Бæсты æнцой хуыссæг, йæ тарф 
Æмæ мæ тугæйдзаг къæдзæхтæ... 
Æхсæвон арв! Æз дæм кæсын: 
Цы сты дæ судзгæ ирд цырæгътæ? 
Кæд дугты рис æмæ хъæрзын 
Цæфтау ыскодтой дæу бырæгътæ, 
Æмæ дæ хуынчъытæй фæзынд 
Фæсарвон рухс? О, уæд нæ хъыгтæм 
Хуыцау дæ рудзгуытæй кæсы, 
Уыны сæ уый æмæ быхсы!.. 
Цы сты?— Рæстаг удты цæссыгтæ 
Мыййаг дæ цæсгоммæ кæлой 
105 

Æмæ хуыцауæн карз æлгъыстæй 
Йæ сауыл судзой? Уæд æнцой 
Кæм агура æфхæрд йæ рыстæй?! 
Кæм ис тæрæзтылбарст тæрхон? 
Кæм ис æнамондты æфсон?— 
Нæй дзуапп мæ тарст хъæрæн нæ зæххыл, 
Æрмæст мын сау айнæг фæзæгъы: 
«Æз хох уыдтæн, кæрдæгджын, цъæх, 
Мæ къохты булæмæргътæ зарыд, 
Мæ нæууыл бон дæр бадт æртæх, 
Фæлæ мыл карз тымыгъты уарыд, 
Ныццис-иу дондыппыр мæ зæхх, 
Æмæ ныллæбырдтæн фыдбонты. 
Уыныс — цы мæ баззад?— къæдзæх!» 
О, уый мæ хъысмæты нывгонд у: 
Цæрдудæй мард, мæ зæрдæ — стад, 
Фæлахс, фæлвых уæнгтæ — фæллад, 
Хъуыдыйы суадон — хуыскъ. Нæ тасы 
Мæ цонг куыстмæ — æмæ мын цард 
Ысси æнад... Куыд у мæнгард 
Нæ дуне! Амонд демæ хъазы, 
Куыдфæнды кæн, æмбылд ды дæ! 
Мæ куыст, мæ дудгæбон уыдтæ, 
Æмæ куы сæфын ныр дæ разы, 
Цы хъуысы дуртæй уæд æхсæв?—- 
Зæрдæйы хъæр? Æфхæрды хъарæг? 
Æви мæ цард, мæ уарзты зарæг? 
Хъуыдыйы ’хсидгæ туджы цæф 
Чъыр тугдадзинты? Æви катай? 
Цы уæлдай у! Мæлын æгадæй, 
106 

Мæ цард йæ сау систы ныддур 
Æмæ мыл нал ыскæсдзæн хур»... 
Уæд бадынц цины куывды адæм, 
Сæ хуыцау уыд тыхтона, цыт, 
Æмæ та фидар æмæ кадæн 
Кæйдæр къæдзæхриу мæсыг хъуыд, 
Æмæ дзырддзæугæты хуыздæрæн 
Иæ фæндаг дургæнæгмæ цыд... 
Уæд хæхты уалдзыгон тæгæрæн 
Йæ къуыпа цины зæлтæй хæлд. 
Æртасыд дурты ’хсæн сырхмæтæг, 
Æмæ ыстъæлд удты æрхæндæг 
Цæссыгтæй къæдзæхтыл ызгъæлд, 
Цыди дыууæ суадонæй хуыртыл,— 
Куыдта чызгон хъæлæс — æнкъарл— 
Æмæ мæгуыргуры бызгъуырты 
Сæ астæу дойны бæлццон мард. 

ф НАМЫС 
Хæххон таурæгъ 
I. 
Сыгъд арт мæгуыр къæсы цырынæй, 
Æхсæлытæн сæ къæс-къæс цыд. 
Иæ фарсмæ нымæтыл рынчынæй 
Омар фæстаг зынты хуыссыд. 
Зæронд цæцæйнагæн йæ уатмæ 
Зылди мæлдзой æфсин æрмæст... 
Дыууæйæ сæ ныууагъта хæст... 
Сæ кæсдæр сахъ фырт Бей-Булатмæ 
Уыди зæры бонты сæ каст,— 
Уый рæзыд карз дуджы тызмæгæй, 
Сæрæн, къæйных æмæ зынгдзаст, 
Иæ кондæй сау хъамайау раст. 
Æдзух æмгæртты ’хсæн бæрæгæй 
Иæ цырд, йæ уæзданæй зындис. 
Уый хæстмæ заргæйæ цыдис, 
Æхсыст йæ фыдимæ хæтæнты, 
Æмæ зæронд хæстон йæ сæнтты 
Ныр мысы рогбонты хъазуат. 
Æлгъиты азты уæз, йæ уат, 
Хъуыды кæны — цыма йæ рæзты 
108 

Тæхы йæ сау бæхыл йæ фырт, 
Дымгæйау Терчы фале хæсты 
Ныззилы знæгты астæу цырд, 
Тъæпæн худтæ йæ бынмæ згъалы, 
Кæм фесты, уым йæ цæфæй халы 
Æфсæдты ’нгом рæнхъытæ кард... 
Фæлæ хæстон амонд — мæнгард, 
Тæбæгъы дон — кæны дыууæрдæм, 
Æмæ йæ сахъ лæппу ызнæгтæм 
Уым бахауд уацары цæфæй... 
II 
Лæгæн дыууæ дунейы нæй, 
Æмæ кæм æндавынц Омары 
Дзæнæт... Зындон... Уый зоны ныр: 
Кæм-фæнды уа — ингæны тары, 
Нæ хъуысдзæн йе ’фсургъы мыр-мыр, 
Æмæ йæ цæфхæдтæй мæйдары 
Нæ хаудзæн фæндæгтыл цæхæр. 
Фыдгул æд хъыримаг йæ фæстæ 
Хъуызгæ нæ цæудзæни изæр; 
Дæрдтыл фæдисмæ сидæг хъæр 
Нæ хъуысдзæн уым, æмæ хæхбæсты 
Йæ карды тугахуырст цыргъ ком 
Нæ уыдзæн йе знæгтæн фыдвæндаг. 
III 
Уый нал у хохаг лæг хæстхъом, 
Нындзыг, йæ мæты бын нырхæндæг. 
109 

Кæмы æмæбазыр йæ дзырд 
Æмæ йæ сау удхæрдты дзуры: 
«Æрцыд мæ фæстаг бон, бæлвырд... 
Æфсин, ныххатыр кæн — дæ цуры 
Лæмæгъ сывæллонау кæй дæн, 
Фæлæ уыныс — хуыцау мæнæн 
Тызмæг мæ къабæзтæ ныхсæста... 
Мæлын нæу зын, фæлæ уæддæр 
Мæ сынтæн чи цæудзæн йæ фæстæ?.. 
Наиб Талгик мæнæн кæддæр 
Уыди хъонагъ... Мах иумæ хæсты 
Фæстерк цыдыстæм... Æмæ кæд 
Наиб нæ рох кæны мæ хæрзтæ, 
Мæ бындар иунæджы, зæгъ, уæд 
Куы фенин æз мæлæты размæ... 
Зын у, фæлæ æдзæугæ нæй. 
Ыссар нæртон лæджы ныхасмæ 
Æмæ йын зæгъ салам мæнæй»... 
IV 
Уыд æхсæв сау лæгæтау хæхты, 
Йæ тар — бæзджын æмæ уæззау — 
Мырæгау, цæстытыл æндæгъди. 
Æрмæст сæ тугмонцæй зынгау 
Сырх цæхæр бæлæстæй æппарынц 
Уыджы зыд цæстытæ. Хæстæг 
Сæ тæлтæг стонг рувæстæ уарынц. 
Цавæрдæр сырд æхсыны стæг 
110 

Æмæ йæ дæндæгты къæс-къæсæй 
Кæны дæлимон худт сыфтæр. 
Æхсæв хæйрæджыты хъæлæсæй 
Фæдзуры тас... Фæлæ уæддæр 
Зæронд ус хъæдбынты фæтындзы, 
Йæ къухы — ’лвæст хъама, лæдзæг... 
Цæуы, йæ зын, йæ тас нæ хынцы: 
Ныр æм Талгикы хъæу — хæстæг. 
V 
Уый чи уа? Стъалыты мæнг рухсы 
Уæлбæхæй чи скъæрдзæн æхсæв?.. 
Хъазахъаг зæххы змæлдмæ хъусы: 
Цæуы къæхты уынæр дарддзæф... 
Йæ хæтæл йе ’фцæгæй æриста... 
Æваст уæд доны был хæристы 
Фæзынди барæджы æндæрг, 
Хъалагъур дзæгъæлы фæхъавыд,— 
Бæлццон фæиртæсти цæрдæг 
Йæ ранæй. Уаддзалхау ыскафыд 
Йæ быны бæх æмæ æмраст 
Уырыссаг фидармæ фæтæхы. 
Рæсугъд йæ къулты бын æваст 
Цæуæг фæурæдта йæ бæхы 
Æмæ æрхызт...—«Бæлвырд, уыдзæн 
Йе уацхæссæг, кæнæ — лымæн»— 
Йæхицæн хъазахъаг зæгъдзæн. 
VI 
Æрттивынц цырæгътæ... Йæ уаты 
Слепцов, уырыссаг инæлар, 
111 

Бæрзонд йæ къæлæтджыны бады, 
Æмæ йæ уазæджы æхсар. 
Æфтауы сагъæс æмæ дисы... 
Лæууы сæрыстырæй бæлццон, 
Йæ конд, йæ цæстæнгас æвдисы, 
Кæй у хæххон æмæ нæртон... 
Зæгъы Слепцовæн уый:—«Хæстон, 
Талгикы иунæг фырт Саиды 
Уыныс дæ галуаны. Æрвиты 
Зæронд йæ буц салам дæуæн 
Æмæ дæ куры: Бей-Булаты 
Ысуæгъд кæн бонæмгъуыдæй. Мæь 
Уæдмæ дæ амынаёт ыскæн». 
VII 
Слепцов йæ къæлæтджыны бады, 
Цæуы йæ мид-зæрды тæрхон: 
«Уæдæ цы диссаг у хæххон, 
Цынæ æрымысдзæн йæ царды! 
Гуымиры намыс æмæ ’хсар 
Кæндзысты уый сæ фæдыл арты, 
Уæддæр хъæддаг монцтæ, хæдбар 
Вæййынц йæ цард æмæ йæ мæтаг,— 
Кæны сын алцы дæр нывонд... 
1 Амынæт — исты хъуыддаджы фæдыл бæриæй урæд 
адæймаг. 
112 

Куыд ысты хин, фæлæ хуымæтæг! 
Кæм уыд зæронд сырдæн йæ зонд, 
Куы ’рвыста ме знæгты фыддæры 
Фыдгулы армы бынмæ, уæд? 
Æви сæ былмæ цард фæтæры 
Æмæ сын суарзон и мæлæт?.. 
Фæлæуу, ды ме ’фсæдты куыд цагътай, 
Уый ныр уæззау фæрæт зæгъдзæн, 
Салдат джебогъы фындзыл сагъдæй 
Дæ сæр тырысайау хæсдзæн 
Æмæ дзы хæхты цот тæрсдзæн!.. 
Фæлæ, дам, бирæгъ дæр куы ссары 
Лæджы йæ хуыггомы, уæд æй 
Нæ хæры... Хохаг дæр мæстæй 
Йæ уазæг — туджджыны нæ мары... 
Фæлтау мæ уацайраг цæуæд. 
Нæй уымæн ахæстмæ ыздæхæн, 
Æмæ наибимæ фыдæхæн 
Уыдзæн йæ гадзрахат æгъгъæд. 
Сæ астæу фæндæгтыл мæлæт 
Бидзæни туг-гæрæнтæ... Уæд 
Уыдзæн Саиды цард мæ къухы 
Æмæ дзы базондзынæн æз, 
Талгик, дæ хъуыддæгтæ ыздухын... 
Ныр алчи фиддзæни йæ хæс!» 
VIII 
Дыккаг хатт стъалыты цæссыгæй 
Куы нызта арвы ’хсыр кæрдæг, 
8 Амыраны зæрдæ 
113 

Уæд тары фæндаджы цъæх рыгæй 
Фæхицæн барæджы æндæрг. 
Уырыссаг фидарæн йæ разы 
Æваст фæлæууы, æмæ бæх 
Кæугæ, мырмыргæнгæ ныууасы, 
Армадздзагæй ныххойы зæхх... 
Саид уæд фидары къæй-зæххыл 
Фæуадзы хъарм нымæт — йæ уат 
Æмæ фæзæгъы:—«Уый мæ бæхыл 
Æрхæццæ хæхтæй Бей-Булат!..» 
Дæттынц кæрæдзимæ æнцад 
Сæ къухтж лæппутæ. Тызмæгæй 
Кæсы æрхæндæг инæлар, 
Фæлæ йæ цæсгомы мæйдар 
Бæрзонд ыстъалыты сыгъдæгæй 
Гæзæмæ ивайы... Уæд дын 
Фæдзуры раздзæуæг дæлдæртæм, 
Зæгъы сын бардзырдау:—«Дæттын 
Сæрибар ме знæгты фыддæртæн. 
Фæрнæй сæ хæдзæрттæм цæуæнт, 
Наибæн арфæйау зæгъæд, 
Кæй хъæцин æз мæ хъыг, мæ рыстыл, 
Кæй уаин паддзахау сæрыстыр,— 
Куы уаид ахæм гуырдтæ мæн. 
Талгик, у амондджын дæ бæстæ — 
Æфсарм, уæздан æмæ дзырдæн 
Кæм нæй мæлæты дæр мæлæн! 
Ыссарут ифтонг бæх æд гæрзтæ 
Æмæ сын хорз фæндаг зæгъут!..» 
114 

IX 
Уыд райдзаст бон, æмæ рæсугъд 
Æрттывтой хуры тынты хæхтæ; 
Цыд бæстæм фарны бон... Цæцæп 
Сæумæйæ ифтыгътой сæ бæхтæ, 
Нæ цæуынц хæтæны — уыдзæн 
Нæртон куывд фæрныджы хæдзары! 
Уæд рараст дард лекъæй зæронд 
Куырм лæг йæ хæрæгыл. Бæрзонд 
Уый сисы номы кадæг. Зары 
Нæ хæхтыл — намыс æмæ ’гъдау 
Кæм ысты адæмæн хуыцау; 
Лæггад, уæздандзинад, æхсарыл 
Кæм ысты зæрдæтæ рæдау... 
Наиб уæд кæсдæртæм фæсиды 
Æмæ сæ дард хъæутæм æрвиты: 
«Ис махыл намысы раз хæс, 
Цæут, нæ фыдæлты гæнæхтæй 
Æркæнут уацайрæгтæй дæс, 
Æмæ сæрибарæй æд бæхтæ 
Сæхимæ хъæлдзæгæй цæуæнт. 
Сæрдар Слепцовæн-иу зæгъæнт: 
Рæсугъд уæздан æгъдауæн хæхты 
Дæс хатты хорз æгъдау дæттынц, 
Æмæ зæгъ, се схæссæг къæдзæхтыл 
Æрмæст сæрибарæй мæлынц!». 

# ÆЛГЪЫСТ 
Т ы р с ы й а г т а у р æ г ъ 
I 
Тырсыйы Терчы сæрмæ тарæй 
Зыны уæлвонг фæзы хъæууат. 
Нындзыг æдзæрæг къуым æнцад 
Æдзæм æдзынæгæй, æнкъардæй. 
Уый ферох адæм æмæ цардæй, 
Æрмæст йæ уæлмæрдтæй кæлынц 
Æрхæндæг сау суадæттæ æрхыл, 
Идæдзы цæссыгтау кæуынц, 
Æмæ сæ фехъуысы унæргъын. 
Ыстæй æхсæв куы ссудзы арт 
Хæстæг кæмдæр, уæд комы дард 
Фæзыны урс барæг нымæты; 
Фæлидзы уый, цыма фæдис 
Тæхы тызмæг тыхæй йæ фæдыл, 
Фæлæ дзы ирвæзæн кæм ис?! 
Æмæ куы сфæлмæцы хæтынæй, 
Бæстыл куы нæ ссары бынат, 
Уæд фены арф комы рæбынæй 
Уæлæуæз, уæзæгыл, хъæууат... 
116 

Хъуызгæ уым иу кæрты æрхизы 
Æмæ хæлд асинтыл куы сисы 
Йæ къах, кæйдæр хъæрзынæй уæд 
Æваст гæды хъæдау нырризы, 
Цыма йæ къæхты бын мæлæт 
Хъæрзгæ тæссаг сырдау ысдзуры, 
Унæргъы сау систæй цыдæр, 
Æмæ йæ удайстæй фæсуры 
Фæстæмæ фæндæгтæм йæ хъæр. 
II 
Кæддæр, Тырсыгомы уæзгуытыл 
Ыстыр нæргæ хъæутæ куы уыд. 
Уæд ацы сæфт хъæуы мæсгуыты 
Æнамонд сау хабар æрцыд... 
Сæркъулæй судзаджы мæрдздзыгой 
Хæрнæгмæ уæлмæрдтæй ыздæхт, 
Сæ маст — сæ зæрдæты — æндзыгæй, 
Ныддур сæ цæстыты фыдæх. 
Уæддæр ма ингæныл бындзыггай 
Тыдта йæ урс дзыккутæ ус 
Æмæ куыдта, æрмæст йæ цæсты 
Сыджы цæхджын суадон ныххус. 
Куыдта æнæбонæй, дзынæзта, 
Лæууыд йæ зонгуытыл уырдыг; 
Мæстæлгъæд, рисæйдзаг ныхæсты 
Лæдæрст цæсты сыгау йæ хъыг: 
«Дæдæй^ мæ цæугæ хох, дæ фæстæ 
117 

Бындурзылд, царæфтыд фæдæн! 
Уæ, уастæн, аскъуыйа сæ хъæстæ, 
Хæдзархæлд чи фæкодта мæн!.. 
Хæсгæ мард мæм æрластой Хиуæй, 
Цы кæнон — сау бон мыл æрцыд! 
Мæ арт куы бауазал,— дæ риуæй 
Дæ туг сырх сахайæ фæцыд, 
Кæйдæр хъæбæр зæххыл ыскултæ, 
Æмæ дзы хъалзæрдæ фыдгултæ 
Сæ бæхты оæфтджытæ æхсынц... 
Уæ, хур бон ма феной сæ царды, 
Сæ фæндагыл æрзайа сындз, 
Бæсты фарн чи фæсудзы арты, 
Фæндонæй чи свæййы лæгмар!.. 
О, Аларды, тыхгæнæг чи уа, 
Ды йыл дæ судзаг тых æвзар!.. 
О, уастæн, уæзгуытыл фæджиуа, 
Фыдгæндыл чи хъары йæ бар!.. 
О, макуы бафсæда нæ зæххæй, 
Бæстыл ын макуы уа лæууæн,— 
Кæуинаг чи кæны лæгæн 
Иæ цард хæрам æмæ фыдæхæй... 
О, ма мыл бахудут!— Мæнæн 
Цæггай мæ сау рæхыс æрбаци, 
Сыггай æрызгъæлди мæ цар... 
Кæм ис мæ фæстаг ныфс?.. Дзандар 
Фæцыд сæрсæфæны фыд балцы... 
Рæхджы мæм уацхæссæг зындзæн 
Æмæ дзыллæты раз зæгъдзæн, 
Куыд райста ме ’ нхъæлцау фыдгулæй 
118 

Йæ фыды туг... 0, адæм, уæд 
Уыдзæн мæ зынгхуыстæн дзæнæт, 
Æмæ нæ цæудзæни сæркъулæй 
Мæрдты фæрныг удты æхсæн... 
Дæдæй, уæд нал æндавид мæн 
Мæ дудгæ фыд, æмæ йыи рухсаг 
Рæдау йæ фæллойæ зæгъин. 
Уæдмæ та тугæрхæм рæсугъд саг 
Нæ зондзæн удыбæстæ, цин...» 
III 
Лæг ацыд дард балцы йæ бæхыл, 
Кæмдæр ыл фембæлдысты хиу, 
Æмæ йын басыгъта сæ зæххыл 
Кæйдæр мæнгард нæмыг йæ риу. 
Фæци тырсыйæгтæн хæрзгæнæг, 
Æмæ æддаг бæстæй сæ мард 
Æрхастой сау сынтыл... Хъæргæнæг 
Фыдохы уац фæхаста дард... 
Йæ ус йæхи тонгæ дзыназы, 
Лæууы йæ иунæг фырт йæ разы, 
Хæры ирон сыджытæй ард: 
«Лæджы худ ахауæд мæ сæрæй, 
Дæлсыджыт цалынмæ фæуай, 
Уæдмæ куы нæ райсон дывæрæй 
Дæуæн дæ туг... Уæд — иу мæ хай 
Фæуæд æлгъыст, æмæ æвзæрæй 
Цыфыддæр фидйссаг мæ сæр 
119 

Фæуæд!» 
Æваст фæзылд цæхгæр, 
Йæ бæхыл басхъиудта йæ цырдæй 
Æмæ ма хъæуы кæрон хуыртæй 
Фæцыдис цæфхæдты уынæр. 
IV 
Хур акъул... Судзаджы мæрддзыгой 
Мæрдджынæй дард хъæутæм ыздæхт, 
Сæ хъыг — сæ зæрдæты — æндзыгæй, 
Ныддур сæ цæстыты фыдæх. 
Ыссæуынц мондæгтæ кæуынæй, 
Фæлæ æхсысти риуты маст, 
Æмæ Уæлвæзы хъæу æрхуымæй 
Цыдæр фыдмæ æнхъæлмæ каст. 
Дзынæзта мад... Кæм уыд йæ дарæг? 
Бон адард, æрхыты фæтар, 
Уæддæр нæма зыны Дзандар... 
Фæлæ цы ’рцыд? — фæсабыр хъарæг, 
Фæтых æппæт монцытыл дис... 
Уый февзæрд хъæуы фæстæ барæг. 
Уæлмæрдтæм комкоммæ цыдис. 
Уæд адæм базыдтой Дзандары, 
Бæлвырд, йæ фæндаг ыл ныддаргъ. 
Æрлæууыд... Уæлмæрдты нæудзарыл 
Уæззау æрывзылдта йæ уаргъ, 
Йæ тæлæт... Уацайраг уæнгбастæй 
Æрымпылд, бастади, ныссау. 
120 

Уыди æдзæм, фæлæ йæ кастæй 
Дзырдта йæ тæригъæд: «Хуыцау!» 
:!: ф * 
Лæууыди хурхæтæн. Хæхбæсты 
Ныддæвдæг сау сæнарау зæхх, 
Уырыд, фæлвых кæрдæгыл фæзты 
Сæ рыгæй нал хæцыд æртæх. 
Ныннуди бон... Æрмæст хæстæгæй 
Цыд æрхы суадæтты сæр-сæр, 
Æмæ тыхст лæг куырдта уынгæгæй: 
«0, дон мын, дон!..»— фæлæ тызмæгæй 
Лæууыди мастисæг уæддæр... 
Ыскуывта хиуаг уæд: «Ыскæнæг! 
Кæд дæм рæстаг дзырд искуы хъуыст, 
Уæд дæм мæ тæригъæд, мæ рыст 
Зындонæй фехъуысæнт... Фыдгæнæг 
Æмæ сæ туджджын æз нæ дæн!.. 
О рухс арв, дауджыты тæрхонæй 
Фыдракæнд ма ныббар лæгæн!» 
V 
Лæууынц уæлвæзæгтæ æрхуымæй. 
Фæлурс, тызмæг цæсгæмттыл хъыг 
Æнахуыр дисы бын нындзыг; 
Маст зæрдæты нылхынцъ — зæгъын æй 

Уым нал уыд хъарæгæн йæ бон, 
Æмæ бæсты номæй тæрхон 
Уым кодта карз æгъдæутты азар, 
Бæсты фарн арвы бын ныхъхъус, 
Æмæ цыргъ карды бын сæ уацар 
Æргуыбыр ингæны уæлхъус. 
Кæсы мæрдджын ирон йæ сæрты, 
Уый разынд намысыл рæдау 
Æмæ йæ фыдæлты уæлмæрдты 
Дæтты йæ мард фыдæн æгъдау. 
—«Мæ фыд, дæ тугисæг фæндагæй 
Нæ сæмбæлд афоныл — ныббар! 
Уыд балц уæззау, фæлæ Дзандар 
Зæххы цъар бахсындзæн дæндагæй, 
Уæддæр нæ фæсайдзæн йæ ард... 
Мæрдты раз мауал цу сæркъулæй,— 
Зындонмæ хиуæгтæй мæ кард 
Дыууæйы барвыста... фыдгулæй 
Æрластон туджы аргъ — тæлæт. 
Мæрдты дын амæттаг фæуæд, 
Уæлæуыл та дæ цыртыл бастæй 
Йæ сæфт, йæ дудгæ бон уынæд, 
Ыстæй куы атона фыд мастæй 
Йæ сау зæрдæ, уæд ын ингæн 
Уыдзæн нæ асинты бын, кæрты, 
Гъе уæд мæ къæхты бын уыдзæн 
Ызнаг æдзух, æмæ сæ зæрдыл 
Тæссагæй ацы бон лæудзæн...» 
Фæци йæ дзырд, фæлæ йæ уацар 
Ысдзырдта саст хъæлæсæй уæд: 
122 

—«О адæм. байхъусут! Уæ азар 
Мæ уд, мæ сæрыл æфтыд уæд, 
Кæд зонын ацы ран мæ азым, 
Кæннод цæрæнбонты уæ разы 
Мæнгард мæ тæригъæд хæссæд!..» 
Фæбадт йæ фæстаг дзырд йæ хъуыры,— 
Йæ сæрты атахтис æнцой... 
Æрхæндæг сау суадæттæ хуырыл 
Цæссыгау арвы раз куыдтой. 
VI 
Фæстаг къæй — дур æрынцад мардыл... 
Ысхызт уæд асинтыл Дзандар 
Æмæ ыскасти арвмæ... Дардыл 
Мылазон сау мигътæй ныттар... 
Ныннæрыд арв... Æваст сыг уарын 
Æхсæрдзæн фестади... йæ хъæр 
Ыскъуыдта зæххы цъар... Йæ тары 
Цæхæртæ хауд, æмæ кæмдæр 
Æркалд сæ мæсыгæн йæ сæр... 
Уæд мигъты ног фæлтæр хъуынтъызæй 
Дæлдæр æрбадт, æмæ тыгъдызæй 
Уæлвæзыл рацыди... Æнкъуыст 
Йæ быны зæхх... Бæласау рызт 
Дыккаг бон тымыгътæй сæ бæстæ. 
Хъаймæтау уыд, æмæ сæ къæсты 
Куы фесты тарст адæм сæргой, 
Уæд арвæй зæрæдтæ куырдтой: 
123 

—«Хуыцау, о, бакæн нæ дæ уазæг, 
О, ратт нын фарн æмæ æнцой!.. 
Фæци тæригъæдджын нæ уæзæг,— 
Ам махæн нал ис ныр цæрæн, 
Фæлæ кæй тыххæй фестæм сæфты, 
Уый абон не ’ хсæнæй тæрæм — 
Дзандар уæд хъодыгонд! Кæм æфта, 
Æхсæв кæм агура фысым, 
Уым арæд карз æлгъыст, цъыссым, 
Тæссæй йæ сау бонтæ æрвитæд, 
Мыггагмæ уæзгуытыл фæхитæд!..» 
Лæууыди сау идæдз æнцад, 
Йæ кæрдæн цæсгомыл æруагъта, 
Æмæ тызмæг тæрхоныл мад 
Дыууæ йæ уынгæг бон нæ загъта. 
VII 
Хъаймæты уарынæн кæрон 
Æрцыд. Уæлвæзы арв ныссыгъдæг, 
Æмæ сыл тар æхсæв куы сбон, 
Уæд уагътой мыггæгтæ сæ сыхтæ, 
Æндæр ран арæзтой бындур... 
Æрмæст йæ сыгъдæг рухсæй хур 
Рæдау нæ узæлыд Дзандарыл. 
Уый бафтыд марой æмæ сарыл, 
Уыд иунæг, тыхст æмæ сæргой, 
Цыма йæ фæндæгтыл сæ разæй 
Æдзух йæ фыдгултæ сырдтой. 
124 

Зæххыл кæм агура æнцой? 
Æмæ куы бастайы мæйдары, 
Уæд хæхты уды хосæн дон 
Иæ тыхст, йæ катайæ нæ ары, 
Æхсæв ыл нал фæкæны бон, 
Æмæ хъуызгæ-хъуызгæ куы схизы 
Йæ къæсы асинтыл бындар, 
Æваст уæд фесхъиуы, ысризы, 
Æмæ фæстæмæ лидзы дард... 
Ныддаргъ ыл афтæмæй йæ цард, 
Фыдбонæй не скъуыйы йæ хъæстæ, 
Тæры тæрсгæ-ризгæ йæ бæх 
Æмæ кæм-фæнды уа, йæ фæстæ 
Цæуынц æлгъыст æмæ фыдæх. 
1971 аз ы 1—$ сентябрь. 

ЧИНЫДЖЫ ИС: 
ÆМДЗÆВГÆТÆ 
I 
Амыраиы зæрдæ 7 
«Кæй ыскаст хур сыгъдæг ариыл æвзонгæй» . 9 
Фыдыбæстæ 10 
«Хъæздыг дæн æз» 11 
«Дзæхаты сæрмæ къуылдымæн йæ рындзыл» . 12 
«Хæстоны кадæн арæзтой обау». . . . 13 
Наз 15 
«Фест кæрдæг — æз фестдзыиæн цæвæг» 16 
«Мæ фæдыл бафтыд аууонау нымудзæг» . . 17 
Залым æмæ зарæг 18 
Темырболат Турчы 20 
Цирчы бæх 21 
Хосласæнтæ 23 
Мæлæт 25 
Æнахуыр маргъы сис 27 
«Сырддонцъиу бафсæст хуртуаныл кæмдæр» 29 
«Цыдысты балцы Хъобаны уæздæттæ» . . 30 
«Куы ацæуын хъæуæй сæрдыгон изæрты» . 31 
Æнахуыр фын ... - ... 32 
Æнæхуыссæг æхсæвы хъуыдытæ 34 
«Дæ зæрдæйы хорзæх дæ уæд» .... 36 
«Мæ фидæнæй æдас дæн æз...» 37 
«Хæссынц мæм фау» 38 
«Æз дæ салдат дæн, мæ бæстæ» .... 40 
126 

«Фарйы артдзæст у мæ бæстæ...» .... 42 
Сæрдыгон хъæды 44 
Ныфс 46 
Рагон хуымгæиæджы катаи 47 
Цин æмæ тыхст 48 
«Иæуæг фæндыр чидæр нæ фæпдагæй систа» . . 50 
Хуры чызг æмæ ды 51 
Рæсугъды сагъæс 52 
«Æз агурын дæу, фæлæ дæ нæ арыи» ... 54 
«Куы амардаин уый бæсты фæлтау» 55 
Фембæлд 56 
Хъæддаг æвсургъыл -60 
«Хæхты зымæг куы ахæссы саузым» ... 63 
«Дзурынц зондджынтæ: «Дæ зарæг...» ... 64 
«Ысты быркуытау адæмы зæрдæтæ» • . • 65 
Хуымгæнæг 66 
Мады фæдзæхст ... 67 
Æнæсæрфат 68 
«Мæ фæндаг -г- лæгъз æмæ зæлдаг» • • • 69 
«Мæн фæнды» 70 
«Бæрзонд рындзы уæхскыл...» 72 
Фыййауы уарзт 74 
Революцийы хæстон 77 
П ОЭМÆТÆ 
Сыгъди сæуæхсид 81 
Мад 93 
Мæсыгамайæг . . 98 
Намыс 108 
Æлгъыст 116 

Шамиль Федорович Джикаев 
СЕРДЦЕ АМРАНА 
Редактор В. Г. М а л и е в. Хуожнмк М. Ф. Д ж и к а е в. 
Художественный редактор У. К. К а н у к о в. Техниче- 
ский редактор С. X. Г у т и е в а. Корректоры В. Т. Д з о- 
дзикова, С. И. Дзугаева. Наборщик В. В. К е- 
лехсаева. 
Сдано в набор 25-1-73 г. Подписано к печати 18-У1-73 г. Формат 
бумаги60х901/32, Печ. л. 4. Учетно-изд. лнстов 3,31. Тираж 1000 экз. 
Заказ № 193. Изд. № 5. Цена 35 коп. На бумаге № 1. ЕИ 00333. 
Книжное издательство Управления по делам нздательств, полигра-* 
фии и книжной торговли Совета Министров СО АССР, г. Орджони-1 
кидзе, ул. Димитрова, 2. ’ 
Книжная типография Управления по делам издательств, полиграфии* 
и книжной торговли Совета Министров СО АССР, г. Орджоникидзе; 
ул. Тельмана 16. 


Быгъуылты Къола 
СТЪАЛЫВÆНДАГ 

Быгъуылты Кьола 
СТЪАЛЫВÆНДАГ 
Дзæуджыхъæу 
2008 

Большой жизненный опыт и дар владения 
художественным словом помогают автору в ко- 
ротких миниатюрах выражать свои сокровенные 
мысли. 
© Бугулов Н.Ф., 2008 

ЦЫ ЗÆГЪДЗЫСТЫ АДÆМ?! 
Дæ райгуырды цинæй куы нæ райа мад, 
Дæ фезмæлды адæм куы нæ уыной арт, 
Кæстæрæн фæзминаг куы нæ уа дæ цард? 
Цы зæгъдзысты адæм? 
Дæ фыдæлты кадыл куы не ’фтауай кад, 
Дæ хистæрты фарныл куы банцайа цард, 
Куы не сласай тохы бон кæрддзæмæй кард? 
Цы зæгъдзысты адæм? 
Æрвылбоны цинæй куы нæ хæссай рæз, 
Дæ ныхасы ’вæрын куы нæ зонай уæз, 
Дæ сæрæй зынаргъдæр куы слæууа дæ худ — 
Цы зæгъдзысты адæм? 
Дæ раттыны къух кæд дæ райсыны къухæй 
Фæвæййы цыбырдæр, 
Кæд д’ ахсæн фæдомы дæ бакуыст къæбæрæй 
Ноджыдæр фылдæр — 
Цы зæгъдзысты адæм? 
Цæстуарзоны бæсты дæ бакастæй искæй 
Куы кæнай цæнкуылтæ, 
Æрхæндæджы зæлтæм куы ’ркалай ды искуы 
Дæ цины цæссыгтæ — 
Цы зæгъдзысты адæм? 
3 

Ныййарæджы зæрдæ дæ æрдзон зæрдæйæ 
Куы райсай æфстау, 
Йæ бафидынмæ та куы нæ кæнай тагъд — 
Дæ кæстæртæн цинау куы фæуа дæ мард, — 
Цы зæгъдзысты адæм? 
Де ’взаджы «фæрцы» 
Дæ сæр дæр æнцонæй куы цæуа æфхæрд, 
Дæ царды кæронмæ 
Дæ зонд дæр куы фæуа де ’взагæн хæрд. 
Цы зæгъдзысты адæм. 
Ды сомбоны тыллæгæн дзыллæйы хуыммæ 
Куы не ’ппарай гага, 
Æзнагимæ тохы дæ раст зонд 
Куы нал уа дæ хъама — 
Цы зæгъдзысты адæм? 
Кæм вæййы хъуыдытæн кæронта? 
Сæ иу у бæллиццаг æцæг: 
Мæ рацард куы суаид, тæхуды, 
Мæ Иры Сафайы рæхысæн йæ цæг. 
1993 аз, февраль 
4 

* Адæмы сæргъы æрлæууынæн хъæуы æрмæст 
сæр нæ, фæлæ ма ахадгæ зонд дæр. 
& Кæд ахадгæ зонды хицау дæ, уæд дæ зонды 
фæдыл фыццаг дæхæдæг ацу, — дæ фæдтыл та 
цæуджытæ разындзæн. 
* Цалынмæ цæхæрцæст фынæй кодта, уæдмæ 
æгасæй мæрдтæ сæ цæстытæ ныйирд кодтой. 
* Фæсарцы бадгæйæ уæлахизы тырыса нæ хас- 
тæуы. 
* Барастыр дыууæ дунемæ дæр бардарæг у. 
* Дæ ахсæн искæй бæркадæй бæрц куы нæ зона, 
дæ дзыпп та — бын, уæд карджынæй кады кæри 
ма агур. 
* Æууæнкхорыл уæмдзæгхор дæр худы. 
* Рæдау лæджы куыдз хъæхъаг нæ, фæлæ ма 
цинтæгæнаг дæр у. 
* Йæ хосгæрст кæмæн байсынц, уый йæ цæвæ- 
гæй фистонджын кард аразы. 
* Дæ ахадгæ зонд искæй уæны кæсгæйæ не сбæл- 
вырд кæндзынæ. 
* Фыдлæджы зæрдæ кæйдæр мидбылхудтæй ас- 
къуыд. 
* Уæлæуыл æлгъыст цард чи фæкодта, уымæн, 
цымæ, йе ’цæг дунейæ хæрзмæ куыд ауыдын 
йæ зæрды ис? 
5 

* Хуыцау йе сфæлдыст цардмæ галуæрдоны цæ- 
угæйæ каст, фæлæ йæ рафæлдыст адæмæй чи- 
дæртæ уыцы галы аргæвстой, уæрдонæй та аджы 
бын арт бандзæрстой. 
* Мæлæты тасæй кæй сæр не ’ртасы æмæ лæ- 
джыхъæд кæмæ ис, уымæн уæддæр йæ сæр 
рыгмæ не ’рхæццæ вæййы. 
$Уæз цы ныхасы уа, уымæн царды иунæг бы- 
нат йеддæмæ нæй, фæлæ йæ рæстæг бирæ аха- 
ДЫ. 
* Лæгау-лæгæн йæ номы кад хъуамæ йæ куыс- 
ты кадæй бæрзонддæр уа. 
* Арс къуылыхæй дæр рувасы ныхас мурмæ 
дæр нæ дары. 
* Кад домгæйæ нæу, уый адæймаджы йæхæдæг 
ссары. 
* Иутæ дæ цас фылдæр уарзынц, уыйас иннæ- 
тæн æнаддæр кæныс. 
* Адæймагæн йæ æцæг аргъ рабæрæг вæййы 
æрмæстдæр йæ мæлæты фæстæ. 
* Йæ сомбон чи фенкъары, уыдон се ’ппæт уыцы 
бонмæ нæ фæцæрынц. 
* Иуæй-иутæ сæ абон нæма раиртасынц, афтæ- 
мæй сыл сæ сомбон аивгъуыйы. 
* Йе знонæй райгонд чи нæу, уый йæ сомбо- 
нæй дæр æдас нæ уыдзæн. 
* Зноны аууон абонмæ дæр хæццæ кæны, сом- 
боны аууон та нæ дардмæ лидзы. 
* Сомбоныл чи нæ хъуыды кæны, уый йæм рай- 
гондæй нæ фæхæццæ уыдзæн. 
6 

* Сомбоны цардæн æдзæттæйæ йæ цæсгом фе- 
нынмæ ма тырн, кæннод ын йæ чъылдыммæ 
кувгæйæ дæ цард арвитдзынæ. 
& Иутæн бинонтæ амонды хос сты, иннæтæн та — 
се ’намонд. 
* Бинонтæм цы амонд æрхæссай, уымæй фыл- 
дæр дзы не ссардзынæ. 
* Иуæй-иутæ цалынмæ бинонтæ не скæнынц, 
уæдмæ сæхи нæ раиртасынц, бинонты аккаг сты 
æви нæ. 
* Бинонты цард æрмæст амонд нæ хæссы æппæт 
бинонтæн — фылдæр у тæфсæджы хуызæн æмæ 
æрмæст ысхуыфын æмæ æрыхснырсынæй нæ 
хицæн кæны. 
* Чызг цалынмæ мой не скæны, уæдмæ æна- 
мондæй тæрсы, лæппу та цалынмæ ус нæ раку- 
ры, уæдмæ йæ сомбонæй нæ тæрсы. 
* Адæм се Сфæлдисæгмæ цас дард лæууынц, 
зæххон цард дæр æцæгдзинадæй афтæ дард 
лæууы. 
* Дæ дины гуырысхо куы ницæуыл уал кæнай, 
уæд дæхæдæг дæр тæссаг дæ дæ алыварс чи ис, 
уыдонæн. 
* Сфæлдисæгыл æцæг чи æууæнды, уыдон, чи 
зоны, фылдæр уаиккой, тæригъæдджынæй 
æууæндынгæнджытæ къаддæр куы уаиккой, 
уæд. 
* Тæригъæдджын уæвгæйæ, куырмзондæй Хуы- 
цауыл æууæндыны бæсты, чи зоны, растдæр уаид 
Хуыцауы фæрцы дæхи зонд фылдæр куы саха- 
дид цард бамбарынæн. 
7 

* Иуæй-иу æдылыйæн йæ митæ ахæм цардахъ- 
аз вæййынц æмæ сæ æрмæстдæр куырыхон бам- 
бары. 
* Куырыхон æмæ кадджыны лæмæгъдзинад ин- 
нæтæн цымыдисагдæр кæд нæ вæййынц!? 
% Ницавæр дин нымайы мæлæт царды кæроныл. 
* Дæ æрдзон зонд цас ахады, уыйас цы диныл 
хæст дæ, ууыл æууæнд. 
* Абоны цардæн бафидынæн сомбонæй хæс 
исæм, сомбонæн бафидынæн та не ’ппæт цард 
дæр фаг нæу. 
* Искæй рæдыдтытæ нын æдзух дæнцæг уымæн 
не сты, æмæ абон иутæн се знон кæй у, иннæ- 
тæн та — сæ сомбон. 
* Йæ сомбонæн бындур æвæрын абон цы лæг 
нæ райдыдта, уыцы лæгæн йе знон æрымысы- 
ны аккаг нæу. 
* Куырыхон лæг йе знонæн йæ сæрæй кувы, 
йæ сомбонмæ та йæ дыстæ бафæлдахы. 
* Цалынмæ нæ амардтæ, уæдмæ æрмæст дæ хор- 
зы коймæ ма ’нхъæлмæ кæс. 
* Сылгоймагимæ куыд цардæуы, уый кæй зонд 
нæ ахсы, уый æнæмæнг царды цæхæры бахауы. 
* Чи зоны, фыццаг тымбыл къухæй ныццæвы- 
ны бæсты æлгъитгæ чи ракодта, уый у нырык- 
кон царды цæджындзтæй иу. 
* Хатгай ныхас бынатыл афтæ сæмбæлы, афтæ 
хæрзхъæд разыны æмæ йæ алкæй зонд афоныл 
нæ бамбары. 
* Æнæдæндаг ма рæйгæ дæр куы нал кæна, уæд 
æй кæцытæй схонæн ис? 
8 

$ Фырт æнæуаг ныхас куы кæна, уæд фыд ма- 
ринаг у. 
* Иуæй-иутæм, цы ’мбæлы зæгъын, уый дæр 
вæййы, фæлæ сæ нæ равдæлы сæ дзæгъæл дзыр- 
дæй. 
* Кæд дзурæг дæ, уæд макуы макæй фæрс, дæ 
ныхасæй кæд искæй стыхсын кодтай, зæгъгæ, — 
чи зоны дæм се ’ппæт хъусгæ дæр нæ кодтой. 
* Рынчындæттæ цас æдзæллагдæр кæнынц, уый- 
ас уæлмæрдты фæзуатмæ æфты. 
* Цæмæйфæнды дæр бæрц куы нал зонай, уæд 
дæхи æнæниз ма хон. 
* Иуæй-иу лæппутæн гуырыконд сæ зæрдæмæ 
фæцæуæд, æндæр, чызг — хорз уа, æвзæр — 
æппæтæй йæ ракурынц. 
* Арсæн фæндаг чи радта, уыдон се ’ппæт тæр- 
хъустæ не сты. 
* Иуæй-иу, чи зоны, рухсаджы аккаг дæр нæ 
вæййы, фæлæ йæ зон: хуыздæр хос ын Хуыцау 
дæр кæй не ’ссардта. 
* Æнаккагæн йæ хатырракуырд дæр дзæвгар 
асламдæр вæййы. 
* Бирæ адæмыхæттытæ æмткæй райсгæйæ уыйас 
не сты, иуæй-иу стыр адæмыхæттытæм æвзæртæ 
æмæ худинаггæнджытæ цас ис. 
* Адæмы зæрдыл фылдæр лæууынц бынтон 
хæрзтæ æмæ бынтон æвзæртæ. 
* Бирæтæн сæ цард уыйас диссаг, кæнæ тæссаг 
нæ вæййы, цалынмæ йæ иннæтæ нæ базонынц, 
уæдмæ. 
9 

* Алкæй зонд æй нæ ахсы: мæгуырдзинад æм 
худинагдæр цæмæн кæсы, искæй фæллойæ схъæз- 
дыг уæвынæй. 
* Цымæ уæззаудæр куыст æнцондæр ссарæн цæ- 
мæн у? 
* Царды иу хъуыддаг дæр ахæм нæй, кæддæр 
ныхас кæуыл нæ цыдис, фæлæ алчи нæ хъусы 
зонды ныхасмæ, кæнæ алкæй бон нæу дæнцæгтæ 
уынын æмæ та бахъæуы ногæй дзурын. 
* Иуæй-иу зæххæй сисынмæ дæр нæ бæззы, 
иннæйы зонд та зæхмæ æруадзын тæригъæд хъуыд- 
даг у. 
* Лæгау-лæг мадард бæгънæгæй дæр лæг вæййы. 
$ Æгæр арæх къух къухы кæм æхсы, уым къæх- 
тæ æнæхсадæй баззайынц æмæ сын сæры ра- 
зæй æнæ фæуæвгæ нал вæййы. 
* Искæй лæмæгъдзинæдтæ уынгæйæ лæгæн йæ- 
хиуæттæ йæ цæстытыл ауайынц. 
* Искæй мæлæтыл куы сразы уай, уæд-иу дæхи 
цардыл дæр ахъуыды кæн. 
* Æнæмæлгæ дуне кæй нæй, уый адæймаджы 
зонд йеддæмæ никæй зонд ахсы, фæлæ адæймаг 
йеддæмæ гуырысхо дæр ничи кæны, мæлæты 
бон цард дæр кæй фæвæййы, ууыл. 
* Кæд уд æнæмæлгæ у, уæд æхца хæсы цæ- 
уылнæ фæдæттынц æцæг дунейы бафидыны охыл. 
* Æнæмæлгæ ДУНЕ райдайы куырыхон æмæ 
кадджын царды кæрон. 
* Цардæн ис райдиан, стæй кæрон дæр, фæлæ 
мæлæтæн нæй мæлæт. 
10 

* Цардæй чи бафсæст, уыдон ма дзæнæтмæ дæр 
æнхъæлмæ кæсынц; йæ цардæй чи ратыхст, 
уыдон та тынгдæр зындонæй тæрсынц. 
* Цымæ Хуыцау цы монцæн сфæлдисы — хорз 
уа, æвзæр уа — æмхуызон æнæмæлгæ кæмæн 
нæй? 
* Цымæ Хуыцау а дунейы иунæг куырыхон æмæ 
æнæмæлгæ уд куы сфæлдисид, уæд ыл нæ цауд- 
дæртæ былысчъилтæ нæ кæниккой? 
* Цымæ цард уыййас хорз æмæ зынаргъ у, цæ- 
мæй цæрæнбонты мæлæтæй тæрсæм? 
* Кæд цард фын у, уæд нын, цымæ, нæ сæры 
бын баз чи сæвæрдта, стæй фыны цы цард фе- 
нæм, уый та кæй цард у? 
* Ахадгæ зонд æдылыйæн низау куыд у, афтæ 
æдылы йæхæдæг дæр ахадгæ зонды низ у. 
* Сомбон дæ хорзæй дæр æмæ æвзæрæй дæр 
цы дзурдзысты, уый фылдæр уыдзæн, абон дæ 
цы дзурынц, уымæй. 
* Фынджы уæлхъус дæхи афтæ дар, æдзухдæр 
арфæйы нуазæны аккаг куыд уай. 
* Йæхи æгæр бирæ чи уарзы, кæнæ æппындæр 
чи нæ уарзы, уый йæхиуыл мæтгæнгæйæ арви- 
ты йæ цард. 
* Сомбоныл хъуыдыкæнгæйæ хæлæрттæ дарын 
æмбæлы Дзæнæт æмæ Зындонмæ цæугæйæ дæр. 
* Кæд адæймаг зæххыл нæ равзæрд, уæд, чи 
зоны, зæххон цард йæ зындон у; зæххон цар- 
дæй, чи зоны, аздæхы йæ сæвзæрæн бынатмæ. 
* Фæлтæрд æвдакат æдзух хуыздæр нæ вæййы, 
уæвæн ис æмæ зыддæр æмæ хъæздыгдæр уа. 
11 

* Тæрхонгæнæджы чи зоны, уыцы æвдакат 
арæхдæр рамбулы, закъæттæ хуыздæр чи зоны, 
уымæй. 
* Хорз æвдакат закъæттæ ахуыр кодта, гæртам- 
хор æвдакат та суды лæгимæ сихор хордта. 
% Иуæй-иутæн Хуыцауыл не ’ууæндын æххæс- 
сы чырын феныны, кæнæ та нæмыджы æхситт 
фехъусыны онг. 
& Бирæтæн сæ тæригъæдтæ бар нæ дæттынц 
Хуыцауыл æууæндынæн, бирæтæ та Хуыцауыл 
æууæндæджы пæлæзы бын æмбæхсынц сæ тæ- 
ригъæдтæ. 
* Чи зоны, Хуыцау фылдæр быхсы, чи йыл не 
’ууæнды, уыдонæн, худинаг æй чи кæны, уыдо- 
нæй. 
* Зæххон цард аххæсдзæн адæмы равзæрдæй 
адæмы сæфтмæ. 
* Фыдæлтыккон куырыхон зондмæ хъус æмæ 
дæхимæ дæр исты хорзæй разындзæн. 
* Ме стырдæр «знæггæ» сты, мæ райгуырдæй бирæ 
раздæр мæ абоны хъуыдытæ чи загъта, уыдон. 
* Цæмæй дын дæ ныхасæн аккаг аргъ кæной, 
уый тыххæй уал раздæр сахуыр у искæй ныха- 
сæн аргъ кæнын. 
* Де знаг дæм æртхъирæнтæ куы нал кæна, 
уæд зон: де ’фсад йе сæфты къахыл ныллæууыд. 
* Адæймаджы йæ фырзыдæй ахæм сæфты ныфс 
бацыд æмæ кæд Хуыцауы дæр хъавы йæ бына- 
тæй сисынмæ, фæлæ йæ Хуыцау дæр хорз зоны, 
ныры зондимæ ахæм бынатмæ бирæ хъавджытæ 
кæй уыдзæн, уый. 
12 

* Дунерафæлдисæг, чи зоны æмæ, алы адæйма- 
гæн дæр саразы йæ конд æмæ йæ уынд, фæлæ 
æцæг адæймаджы ном æмæ кад бакусын алкæ- 
мæн дæр ныууадзы йæхи бар: афтæмæй — иутæн 
сæ цард не сфаг вæййы, иннæтæн та — сæ удыс- 
конд. 
* Уарыны æртæхтæ æрвон мигъæй иугай куыд 
сæвзæрынц, афтæ зæхмæ хаугæйæ дæр иу нæ 
кæнынц; адæм дæр — иугæйттæй куыд райгуы- 
рынц, афтæ иугæйттæй ацæуынц зæххон цар- 
дæй — алчи йæхи фæдыл. 
* Дæ кад, де ’фсарм æмæ хиуылхæцындзинад 
ахæм æгуыдзæгмæ ма ’руадз æмæ дын дæ 
цардмæ мæрдтæй дæр мачиуал бæлла; куы йæ 
’руадзай уæд та-иу дæ хисты фынгыл дæхæдæг 
хистæрæн сбад æмæ дæхи хъустæй куыд хъусай 
дæ рухсаджы рæгъытæ. 
* Рæстдзинады рындзмæ хъуызгæ нæ цыдæуы. 
* Æхсынкъ домбайы бæрзæйыл бадгæйæ бан- 
къардта домбайы туг йæ дадзинты æмæ пылы 
рагъмæ ныфсджынæй сгæпп кодта. 
* Амондаккаг чи нæу, уымæн амондджын уæвæн 
нæй. 
* Æлвæст хъуыдыйыл цас фылдæр дон чындæуы, 
уыйас дзы йæ давджыты къустæ дæр дзагдæр 
кæндзысты. 
* Зонды уæлахиз ахадгæдæр у хъаруйы уæла- 
хизæй. 
* Зонд хъаруйыл саргъ сæвæрдта. 
* Зонд цардæн фæтк куы нæ скæна, уæд хъару 
афонæй раздæр байсысы. 
13 

* Фыдгæнæджы ахæстонæй чи рауадзы, уый 
йын хъуамæ дзуапдæттæг уа йæ дарддæры фыд- 
ракæндтæн дæр. 
* Уæззау зонд зæронд нæ кæны, фæлæ ихсийгæ. 
$ Уæз цы зонды ис, уый æргом дзуры алцы 
дæр æнцонæй, йæ зонды уæз не ’нкъаргæйæ. 
* Дæ адæмæн знаг уæвгæйæ дыл хъæбатыры 
ном никуы сбаддзæн. 
* Зонды уæз хъуыддагæй баргæ у. 
* Иу барæвдыдæн ис уалдзæг æмæ фæззæг, ис 
ын ферохгæнæн дæр, фæлæ æнаххосæй баф- 
хæрд та у цъыфкъахæй зæрдæйыл ныллæууæ- 
гау æмæ ахæссы царды кæронмæ. 
* Æхсæнадон транспорты фылдæр ахæмтæ цæ- 
уынц, искæмæн бынат раттынмæ фылдæр дзуапп 
æмæ уæздандзинад кæмæ ис. 
* Адæймаг цас цæрдхъомдæр кæны, уæлдай- 
дæр искæй фæллойæ, уыйас йæхицæй цауддæр- 
тæм уæлейæ дæлæмæ кæсы, йæхицæй цардхъом- 
дæртæм та — тæригъæддаг хæлæгæй бынæй 
уæлæмæ. 
* Цалх фыццаг чи сныв кодта, уымæн, чи зоны, 
йæ сæр разылди; иу, кæнæ ма йæм æртæ цалхы 
чи бафтыдта, уый та, æвæццæгæн, уыдис иу нæ, 
фæлæ цыппар хатты æххæстдæр зондæй. 
* Хъуыстгонд уæвын алкæй дæр фæфæнды, 
фæлæ алкæй зонд нæ ахсы хъуыстгондæн йе 
’фсон раиртасын. 
* Цалынмæ æппæлой ныхас мидцоппай кодта, 
уæдмæ уайдзæф дугъон бæхыл абадти. 
14 

* Паддзах дæр йæ паддзахады адæмæн уый- 
бæрц ахъаз у, раст æрдызт гал рæгъауæн раз- 
дзæуæг цас у. 
* Зылын кæнæ аххосджын уæвгæйæ хæлар- 
зæрдæ уæвæн нæй. 
* Цыфæнды хорз хæдтулгæйы дæр æппæтæй 
тæссагдæр у йе скъæрæг. 
* Уазныхас хотыхты разæй кæм нæ цæуа, уым 
раздæр нæмыг тæхы, кæуыл амбæлы, уый та 
æрæджиау сбæрæг вæййы. 
* Куырыхон лæгæн йæ цонджы хъару дæр йæ 
ныхасы уæзы ис. 
* Дæ миддуне дын дæ цæстуарзондзинадæй тын- 
гдæр хур дæр не срухс кæндзæн. 
* Хъæздыг лæг биряе цæмæйдæрты фылдæр хатт 
баззайы йæ мулкæн цагъарæй. 
* Фыссæджы ныхас йæ уæзæй сырхзынг куы 
нæ уа, уæд æй æдылы дæр æнæууылдæй аны- 
хъуырдзæн. 
* Чи зоны, мæльш уымæн никæй фæнды, æмæ 
зæххон цардæй Зындонмæ æнцондæр бахауæн кæй 
у; Дзæнæты та цЫ кусдзæн, кæд æмæ дзы нæй, 
нæдæр чындзы ацæуæн, нæдæр ус ракурæн. 
* Кæд фæзæгъынд: «Зындонæй аирвæзт», уæд 
дзы, æвæццæгæн, бацæуæн æмæ рацæуæн дæр 
ис, фæлæ уæд Дзæнæтмæ иу дуар йеддæмæ цæ- 
уылнæ ис? 
* Зындон нæй чй фæзæгъы, уыдон та, цымæ, 
цæимæ фæбарыни сæ «Дзæнæт?» 
* Иуæй-иутæ, тæригъæдджын уæвгæйæ, мæты 
бахауынц, Дзæнæтмæ сæ мардласæн хæдтулгæйы 
цæуын кæй бахъæудзæн, ууыл. 
15 

& Афтæ мæм кæсы, цыма Зындоны рагацау бы- 
нат скæнæн ис алкæмæн дæр, Дзæнæтмæ та йæ 
бахауын куыд зын у, афтæ зын дзы уыдзæн бы- 
нат ссарын дæр. 
* Хуыцауы ’вастæй къæхтæ хъуамæ сæры ма- 
куыдæм хæссой. 
* Кæд Хуыцауы ’вастæй ницы ’рцæуинаг у, уæд, 
цымæ, фылдæрты æнамондæн иунæджы цæмæн 
сфæлдисы? 
* Æвæццæгæн, Хуыцауы сфæлдыст Дунейæн 
адæймагæй тæссагдæр ничи у? 
* Зæххон цардмæ кæсгæйæ, адæм Хуыцаумæ 
хæстæгдæр сты, Хуыцау та адæммæ — дарддæр. 
* Цымæ адæймаджы зондæй дарддæр кæй зонд 
ахсы Хуыцауы ном ссарын? 
* Кæд Хуыцаумæ ницавæр дин ис, уæд, цымæ, 
Зæдтæ æмæ Дуæгтæм цы бартæ лæвæрд ис? 
* Рæсугъд, фæлæ æнæахадгæ зондылхæст сыл- 
гоймаг бирæты зæрдæмæ фæцæуы, цалынмæ 
йын алчи дæр йæ аиппытæ йæхи барæнæй не 
сбары, уæдмæ. 
* Кæд Сфæлдисæг дæ фарс у, уæд ма дæ ных- 
мæлæуджытæй цæмæй тæрсыс. 
* Суанг стыр тæригъæдджынтæ дæр æууæндынц 
Хуыцауыл æмæ йæм кувынц, фæлæ сыл Хуы- 
цау, цымæ, цас æууæнды? 
* Кæд Хуыцау адæймаджы æцæгдæр йæхимæ 
гæсгæ сарæзта, уæд ма дзы мах та цы домæм? 
* Адæймаджы цард бæллиццаг уымæй нæу, æмæ 
Хуыцауы тыххæй исты зæгъын йæ зонд нæ ахсы, 
16 

йæхи тыххæй та Хуыцауæй исты бамбæхсын 
йæ бон нæу. 
* Цардхъомтæн Хуыцау у сæ фидар цардæвди- 
сæг, цауддæртæн та — сæ ныфс. 
* Хуыцауæй дыккаг хай курын нæ фæтчы — 
нæдæр хорзæй, нæдæр æвзæрæй. 
* Искæй бафхæрынæн Хуыцауæй ныфс нæ ку- 
рæм, фæлæ нæ Хуыцауæй цас ныфс ис ныбба- 
рынмæ, уыйас ныфс нæ нæй нæхицæй нæ кæ- 
рæдзийæн ныббарынæн. 
* Чи зоны, Сфæлдисæг не ’ппæты дæр уарзы, 
фæлæ нæ, чи зоны та, иугай райсгæйæ нæ иуæй 
дæр разы нæу. 
* А дуне чи сфæлдыста, уый йеддæмæ йын йæ 
кæрон дæр ничи зондзæн, фæлæ, цымæ, райди- 
аныл цин кодта, йæ кæроныл — кæугæ, æви ху- 
дын æмæ кæуынæн сæ бынæттæ аивдзæн? 
* Хуыссæг кæй нæ ахсы, уыдонæй хуыздæр 
ничи зоны йæ царды хабæрттæ. 
* Чи зоны æмæ, адæмы цардмæ кæсгæйæ Хуы- 
цауы дæр хуыссæг нал фæахсы. 
* Цымыдисаг у: цымæ, Хуыцау цæмæй у рай- 
гонд йæ сфæлдыст Дунейæ? 
* Сайын æмæ давæггагæй хæрзиуæг кæныны 
бæсты, дæхи фæллойæ цæрын фæраз; хæрзиу- 
æгхъуаг куыд нæ уай, — бæрцæй æххуыс кæн, цæ- 
мæй дæхицæй цауддæрты нымæцыл ма бафтай. 
* Дыууæ уды кæрæдзийæн цымыдисаг куы ни- 
цæмæйуал уой, уæд кæрæдзийæ дарддæр кæнынц. 
* Мæгуыры йæхи хуызæттæ дæр стæм хатт уар- 
зынц- [ Центральн 
17 библиотек 

ТÆРСЫН, КУЫ НÆ МÆ РАВДÆЛА 
МÆЛЫНМÆ... 
Цы монцæн райгуырдтæн, — нæ зонын, 
фæлсе мæ, цымæ, равдæлдзæн мæлынмæ? 
Кæмæйдæр банкъардтон рæвдыд, 
Кæмæйдæр базыдтон æххуыс, 
Кæмæйдæр фехъуыстон рæстныхас, 
Кæмæйдæр райстон царды ныфс, 
Кæйдæр фæрцы цæрдхъом ысдæн. 
Кæд сын бафидон сæ хæрзтæ? Цæмæй? 
Æнæ хæсбафидгæйæ мæн, 
Цымæ, куыд равдæлдзæн мæлынмæ? 
Кæд æрдзы хъæбул дæн æз дæр, 
Нæ уыд мæ райгуырд кæд фæсмойнаг, 
Кæд мæм æнхъæлмæ кæсы цард:: 
Бæркадыл бафтауон бæркад, 
Куыд мæ равдæлдзæн уæд мæлынмæ? 
Мæ уалдзæджы хæс — ног царды бындур, 
Сæрд та мæ къухтæ нал феххæссынц куыстыл. 
Мæ фæззæг у фæллойы куывдты дуг. 
Зымæг та бафæрсын мæхи: 
«Мæ фыдæй цас фæдæн лæгдæр? 
Мæ мадæй ма цас хæсджын дæн? 
Зондæй цас сырæзыд мæ хъæбул 
Æмæ мæ цас бацыд хæсы? 
Бонæй-бонмæ, азæй-азмæ 
Царды уылæнтæ æнæсцух схойынц размæ мæн. 
Нæ уадзынц зилгæ зæххыл мæн æрбадын, 
Тæрсын — нæ мæ равдæлдзæн мæн мæлынмæ. 
18 

Хуры скастыл цин куы кæнай, 
Йæ хъарм рухсæй райгонд куы уай, 
Дæ уды хъармæй ма искæй куы ’ндавай, 
Æргомзæрдæйæ фæллойхъом куы уай, 
Конд-уындæй, æгъдауæй — æххæст, 
Дæ удыхъæдæй хуры рухсыл дæр куы ’фтауай, 
Уæд дæ куыд равдæлдзæн мæлынмæ? 
Нæ дæн æз а зæххыл фыццаг, 
Фæстаг уæвын дæр мæ нæ фæнды, 
Бирæтау æз дæр нæ зонын, 
Чи сты абоны онг фылдæр: цардхъуаг мæрдтæ, 
Æви æфхæрд удæй æнæрайгуырд хъæбултæ? 
Быхсын, фæлæ домын æмæ курын 
Æз ног тых, ног хъару, ног ныфс, 
Дæумæ дæр, алкæмæ дæр сидын: 
Нæ сомбоныл ды дæр зæрдæйæ тыхс. 
Тæрсын, кæд æй нæ зонд нæ ахсы, 
Кæд барæй амæлынц нæ хæрзтæ, 
Цæмæй нæ цауддæртæ цæрдхъомдæр кæной. 
Æз зонын ныр: мæ райгуырды цинæй 
Кæй нæ ныззылди цъилау Зæхх; 
Мæ амардыл кæй нæ ныллæудзæн йæ зылдæй. 
Æз зонын ноджыдæр: æфсарм æмæ æгъдауæн, 
Хæс фидын æмæ хæсы цæуыны тыххæй 
Кæй зилдзæн æнус-æнус нæ Зæхх... 
Нæ мæ равдæлдзæн мæн мæлынмæ. 
Мæ удхæссæг, райс мæ иунæг курдиат ды: 
Æнæ хæс бафидгæ мæн ма акæн мæрдтæм, 
Хæрзиуæгхъом зæрдæ кæд нæ бæллыд цардмæ?! 
Кæм ис мæ хъуыдытæн кæрон? 
Фæлæ та ног æргомдæрæй зæгъын: 
Царды хæс нæртон лæгыл егъау у... 
Тæрсы, куы нæ йæ равдæла мæлынмæ. 
1990 аз, май 
19 

* Йæ царды цæджындз дæ чи хоны, уыдонæй 
тынгдæр тæрс, уыцы цæджындзыл дæ куыдзы 
баст куы бакæной, уымæй. 
* Иуæй-иутæ æууæндын кæнынц бирæты, сæ 
хъæздыгдзинад уæззау куысты фæрцы кæй баф- 
тыд сæ къухы, фæлæ ничима загъта, кæй уæз- 
зау куысты фæрцы, уый. 
* Куырыхон лæгæн йæ уды фарн ницавæр æхца- 
тæй ис балхæнæн. 
* Тæрсгæ кæмæй фæкæнынц, уыцы низтæ, 
цымæ, фылдæр цæмæн кæнынц? 
* Æрыгонæн йæ фылдæр низтæ рæстæгмæ сты, 
зæрондæн та — йæ царды кæронмæ. 
^ Цымæ æвзаг æмæ дзабыры бос афоныл цæуыл- 
нæ райхæлынц. 
* Зын раиртасæн у, абон дæм йæ къух зæрдиа- 
гæй чи бадаргъ кæны, уый дæм искæдбон йæ 
къах нæ фæцараздзæн, уый. 
* Хорздзинад фидгæ нæ кæнынц, фæлæ баргæ; 
цы фыдбылыз ракодтой, уый та æнæдзуаппæй 
баззайы. 
* Бирæты фæнды хæрзгæнæг уæвын, фæлæ ал- 
кæй къух уый нæ амоны. 
* Цауддæры цæвын æгаддæр у, фæлæ цæвæгæн 
та — æдасдæр. 
* Чи ахауы, уыцы тыхджындæры тынгдæр цав- 
дæуы, куы сыста, уымæй дзы тæрсгæйæ. 
20 

* Хъуыранæй сомыгæнджытæ се ’ппæт, чи зоны, 
хъуыранимæ зонгæ дæр не сты. 
* Нырыккон сæудæджердзинад, чи зоны, у ахæм 
арæхстдзинад æмæ искæуыл нæ андзæвгæйæ æмæ 
æнæтыхмийæ искæй дзыппæй æхцатæ исын. 
* Амонды фæндагыл цæугæйæ худынæн бæрц 
зон, кæннод дæ искуы æнамонды фæндагыл ху- 
динагæн равдисдзысты. 
* Цæстуарзонæн зын вæййы, æдзæстуарзонæй 
йæм куы ракæсынц, уæд. 
* Иуæй-иу дæм цæимæ æрбацыд, уымæ гæсгæ 
æнцондæр вæййы,цæимæ йæ арвитай, уыцы 
фæнд ссарынæн дæр. 
* Зæххон царды аххосджыны агургæйæ бирæ 
æнаххостæн сæ зонд фæцыд. 
* Бирæтæ æрмæстдæр æфхæрд баййафгæйæ 
бамбарынц сæ аххос. 
* Æфхæрды дзуапп алкæй дæр фæсте суры, 
æрмæст хъыгагæн се ’ппæты не ’ййафы. 
& Сæрибар æмæ уæгъдибар æмуæз куы свæй- 
йынц, уæд æгъдæуттæ сæфтмæ æрцæуынц. 
* Нæлгоймаджы сæрыгæхцы зонд фылдæр 
вæййы; сылгоймагæн та цас йæ риу къаддæр 
уа, уыйас, цыма, йæ зонд ахадгæдæр у — Сфæл- 
дисæг цы монцæн бакодтаид афтæ? 
* Иутæн сæ мидхъуыды вæййы сæ ныхыл фыст, 
иннæтæ та се ’мбæхст мидхъуыдыйæ сæхæдæг 
дæр тæрсынц. 
* Иуæй-иутæ айдæнæй дæр тæрсгæ кæнынц, 
мыййаг дзы æнæлхæд æвдисæнæй сæхи цæс- 
гæмттæ куы суыной. 
21 

* Айдæнмæ кæсгæйæ мадæр æппæлгæ кæн, ма- 
дæр —хъаст,чи зоны, иунæг ды ахæм нæ дæ. 
% Адæм се ’ппæт иу лæгмæ куы ’нхъæлмæ кæсой, 
уæд фидар къух æнæ ехсæй нал сфидаудзæн. 
$ Хорз куыдзыл æууæндын æмбæлы, цас æфсæст 
у æмæ йæ рæхыс цас цыбыр у, уыйас. 
* Иннæ куыйтæ сæ сæрмæ цы куыдзы нæ хæс- 
сынц, уыцы куыдзы æууæнк, цымæ, иннæтæн 
дæнцæгæн цæмæн хæссынц? 
* Иу куыдзы дыууæ хицауы кæрæдзийæн цæмæ 
’ппæлыдысты сæ иумæййаг куыдзы æууæнкæй? 
* Иуæй-иу ахæм æууæнкджын у, æмæ йæ иу 
æууæнк иу ран амбæхсы, аннæйы та æндæр ран; 
иуæн дзы адавынæй тæрсы, иннæмæн — фесæ- 
фынæй. 
* Куырыхон лæгæн йæ кад æмæ йæ цардæн иу 
бон амæлæн нæй. 
* Иу цард кад-радыл фæцæрын чи нæ арæхсы, 
уый йæ зæрдæ фæдары дыккаг цардыл, кæд уым 
хуыздæр сарæхсин, зæгъгæ. 
* Цардæгасæн цардмæ йæ цæстæнгас аивынæн 
бирæ æфсæнттæ ис. 
* Æппындæр йæхи хъуыды кæмæ нæй, уый дæр 
ссары кæимæ сæмцег кæна, уый. 
* Иу мыздæй иннæмæ æнцон фæцæрæн нæу, 
уый хыгъд иу гæртамæй иннæ гæртаммæ фыл- 
дæр гæнæнтæ ис. 
* Кады бæрзæндмæ зонд æмæ курдиаты руа- 
джы къæсæртыл хиз, æхца дæ кæцы къæсæрыл 
айсдзæн, уый бæрæг нæй. 
22 

* Дзабыры уафс дæр ма нымæтхудыл бахуды, 
нымæтхуд йæхицæй асламдæр сæрыл куы 
вæййы, уæд. 
* Фынджы хистæрæн йе ’взаг бандзыг ис, 
æгъдауыл æгæр дзурæг «æгъдауджыны» куы баф- 
хæрдта, уæд. 
% Авдæнæй чырынмæ цæуынæн цы рæстæг 
хъæуы, уый цард хонæм, йæ фæстæ та баззайы 
кад æмæ æгады мысæнтæ. 
* Уæлæуыл Дзæнæты кой кæнын арæхдæр 
æмбæлы, Зындоны аккаг нæ зæххон цард йæ- 
хæдæг дæр у. 
* Йæ сæрæй зынаргъдæр худ чи балхæны, уый 
макуы бар, йæ сæры йæ дзыппæй фылдæр кæ- 
мæн ис, ахæмыл. 
* Усгурты фæстæ цы чызг згъоры, мысты фæстæ 
къæппæг згъорæгау, ахæмæй хи фæсаууон кæ- 
нын худинаг нæу. 
* Æдылыйы ном кæуыл сбады, уымæн йæ уидаг 
базонын бирæты фæфæнды. 
* Бонæй-бонмæ адæймаджы зонд æмæ хъару 
зынгæ къаддæр кæнынц, цард дзы кæд æмæ цас 
домы, уыимæ абаргæйæ. 
* Цы дæм хауы цардæй, уыцы рæстæг дæнцæ- 
джы хуызы фæцæрын хæс у, искæй цардæй цъус 
ратонын та тæригъæд хъуыддаг у. 
* Нæ сомбон кæй нæ зонæм, уый нын кæны нæ 
цардвæнд æдзух цымыдисагдæр. 
* Цардæн йæ кæрон цас хæстæгдæр фæкæны, 
уыйас нæм цæрын тынгдæр фæцæуы. 
23 

* Иу мыздыл дыууæ хицауæн ма кус, кæннод 
дæ ардауæг схондзысты. 
* Дæхи хуызæн дæуæй цас фылдæр мызд иса, 
уыйас дын гуырысхойагдæр уыдзæн. 
* Чи цы аккаг у, уый йыл фыст куы цæуид, уæд 
бирæтæн сæ зæвæттыл дæр бынат нал уаид. 
* Нырыккон царды дыууæ лæджы кæм фæхыл 
вæййынц, уым æртæ сгуыхты дæр разыны. 
* Нырыккон царды искæй æнæниз схонын зын 
у, кæй схонай, уый та, æвæццæгæн, йæ низы 
хатт нæма зоны. 
* Æнæнизæй, рынчынæй — алкæмæн дæр йе 
’нæниздзинад йæ царды кæронмæ фаг у. 
* Бæхæй фылдæр адæймаджы йе рагъыл ничи 
хæссы æмæ уымæн та йæ сæфтджыты зæгæлтæ 
хойæм. 
* Бæхæн йе рагъыл бадын бирæ уарзæм, фæлæ 
йын йæ дæндæгтæ æмæ зæвæттæй та тæрсгæ 
кæнæм. 
$ Цалынмæ нæ сомбоныл фæхъуыды кæнæм, 
уæдмæ нæ цард фæвæййы. 
* Адæймаджы цард къабускайæ уæлдай нæу: бо- 
нæй-бонмæ йæ сыфгай стигъæм, цы ма дзы баз- 
зайы, уымæй та цæхджын сæвæрæм боцкъайы. 
* Адæймаг цалынмæ алы айдæны дæр йæ цæс- 
гом фæагуры, уæдмæ йæ цард ацæуы. 
* Æнæниздзинад æхцайæ зынаргъдæр уымæн у 
æмæ дзы алы хæс дæр бафидæн ис. 
* Æнæнизæй мæгуыр уæвын æгад у; хъæзды- 
гæй рынчынæн та æнæниз мæгуыр дæр тæри- 
гъæд кæны. 
24 

* Бирæ закъæттæ цардæй иппæрд сты: куыд ис 
тымбыл зæххыл раст цæуæн?! 
& Иуæй-иутæ сæхицæй æппæлын райдыдтой, 
зæххы къори стъалыты астæу ис, уый куыддæр 
бамбæрстой, афтæ. 
* Æрмæстдæр рæстдзинадæй тохгæнæн ис ха- 
хуыргæнæгимæ. 
* Дзæнæтмæ куы бахауай, уæд афтæ æнхъæл ма 
у æмæ дзы дæ зонгæтæй макæуыл амбæлай: ам 
дæр бынат, чи зоны, иу хуызæй бакусгæ нæ уа... 
* Удгоймаджы хъуамæ исты хъæуа, æппындæр 
кæй ницы хъæуы, уымæн та цыдæр нæ фаг 
кæны. 
& Ахадгæ зонд æхгæд цæстæй фылдæр уыны. 
& Арæхстджын нывгæнæг, йæ фæстæ цы уыдзæн, 
уый дæр аив сныв кæны. 
* Мидхъуыды ныв кæнын чи арæхсы, уыдон 
дæсныдæр дæр сты, æрмæст бакаст чи ныв кæны, 
уыдонæй. 
& Кæд дын дæ куысты аргъ æххæстæй нæ фи- 
дынц, уæд уый дæ амонд у, — кæннод дæ иу 
уæйæн иу æлхæд бакæндзысты. 
* Æрмæстдæр бирæ цæмæйдæрты фæзминаг 
уæвгæйæ ис бинонтæ фæдарæн. 
* Фæцæрынæн, чи зоны, мызд дæр фаг у, фæлæ 
схъæздыг уæвынæн бирæ цыдæртæ фæхъæуы. 
* Цымæ бадгæ куыст чи кæны, уыдон фылдæр 
мызд цæмæн исынц, лæугæйæ чи кусы, уыдонæй? 
* Кæд дæ мæйы мызд дæ зæрдæмæ нæ цæуы, 
уæд æй де ’фсинæн ратт — уый цыфæнды мыз- 
дыл дæр сразы уыдзæн. 
25 

$ Йæ райгуырдимæ сабийæн ныфс æмæ зæр- 
дæтæ ничи февæры сомбоны рæсугъд цардæн. 
Æвæццæгæн уымæн нæу бæрæг, йæ амонд, кæнæ 
йе ’намондыл кæм сæмбæлдзæн, уый. 
* Цардæй тынг хъаст кæнæн нæй, уымæн æмæ 
тыххæй никæй уромы. 
* Царды бирæ хорздзинæдтæ ис, фæлæ, кæм се 
’ппæты фаг нæ кæнынц, кæм та се ’ппæт хорз- 
дзинадмæ не сырæзтысты. 
* Æнцон цардмæ чи нæ тырны! — фæлæ къухы 
уый зын бафтæн уымæн у æмæ йæ æнцон чи 
кæны, фыццаджыдæр уыдон сæхæдæг сты уый 
аккаг. 
* Цард цыфæнды хуыздæр куы фæуа, уæддæр 
се ’ппæтмæ не ’рхаудзæн, уымæн æмæ дзы æппæ- 
ты фæллой зынтæй разындзæн. 
* Исты базонынæн зоныны курдиат хъæуы. 
* Бирæтæ цы зонынц, уый дзурынц, фæлæ йæ 
кæцæй базыдтой, уый нæ хъæр кæнынц. 
* Тæхуды, нæхæдæг цы зонæм, уый ахадгæдæр 
куы уаид, бирæтæ кæй зонынц, уымæй. 
* Уындджын сылгоймаг йæ цæстытæ куы ба- 
цъынд кæна, уæддæр нæлгоймаджы цæстæнга- 
сæй нæ аирвæздзæн. 
* Худинагыл фæстагмæ чи худы, уымæн кæнæ 
раззаг дæндæгтæ нæ вæййы, кæнæ йæ нæ фæ- 
фæнды сæ равдисын. 
* Дæндаджы рыстæй, чи зоны, уыйас тæрсын нæ 
хъæуы, тæрсын хъæуы æнарæхст дохтырæй, — 
дæ дæндаджы уидагимæ дын дæ уды уидæгтæ 
куы сласа мыййаг. 
26 

& Цард сæхимæ гæсгæ арæх аивынмæ фæхъа- 
вынц ахæмтæ, цы цард фæивынц, уый аккаг чи 
нæу. 
* Чи зоны, нæ хуыздæртæ амæлынц, цæмæй 
æцæгдæр цæрын кæй тыххæй æмæ цæй тых- 
хæй æмбæлы, уыдон цæргæйæ баззайой. 
* Иу рæдыдæн цалдæр хатты хатыр курын фыл- 
дæр æууæнк нæ дæтты. 
* Цымæ чи фæцарди афтæ æнæтæригъæдæй, 
Чырыстийы сомбоны æрцыдмæ цæттæ чи у? 
& Цымæ алкæй зонд ахсы, уынгтæ зынгæ лæгты 
нæмттæ цæмæн хæссынц, уый? 
* Иуæй-иу зокъотæ хæрынæн бæззынц фыццаг 
æмæ фæстаг хатт. 
* Йæ цыппæртыл чи цæуы, уыдонæй дыууæ 
къахыл чи слæууы, уый цирчы февдисынц, цæ- 
мæй йæм адæм диссагæн кæсой, фæлæ адæймаг 
расыгæй йæ цыппæртыл куы ’рхауы, уæд ыл 
куыйтæ дæр нал фæрæййынц. 
* Мады гуыбынæй рахæссæм сæ фылдæр нæ ми- 
ниуджытæн, фæлæ дзы зынгæдæр вæййынц ныфс, 
æууæнк, зыд æмæ кæрæф; царды кæронмæ ма 
дзы баззайы æрмæстдæр зыд æмæ кæрæф. 
* Куыд хъæздыгдæр кæныс, афтæ кæд зыд æмæ 
кæрæфдæр нæ кæныс, уæд удварнæй хъæздыг 
дæ, дæ цард та у фæзминаг. 
* Цымæ зондджынтæ куырыхонтæн куы нæ ку- 
сиккой, уæд сын сæ зонд чи раргом кæнид? 
* Кæд хорзæй дæр æмæ æвзæрæй дæр адæмæй 
рацыдыстæм, уæд ма уыцы ихсыд мадæй цастæ 
домæн ис? 
27 

* Кæд фыд арæхдæр феппæлы йæ рæсугъд цо- 
тæй, уæддæр æй мадæй хуыздæр чи зоны хъæ- 
булы туджы рахаст! 
* Цавæрфæнды фарстæн дзуапп раттыны размæ 
йын зонын æмбæлы йæ фæстиуджытæ. 
* Иуæй-иутæ цы дзурынц, уый сæхæдæг дæр 
куы нæ фембарынц, уæд арæх пайда кæнынц, 
кæй не ’мбарынц ахæм ныхæстæй. 
* Æппындæр раппæлинагæй йæхимæ кæмæ 
ницы ис, уый æппæлы йæ адæмы хаттæй. 
& Знæгты иргъæвын хуыздæр у хæлæртты ир- 
гъæвынæй: фыццæгтæй дын сæ иу сомбон 
æрдхорд суыдзæн, дыккæгтæй та — знаг. 
* Йæ миддуне, кæнæ йæ удварны бæрц фаг 
раппæлинаг кæмæн не сты, уыдон æрхъуыды 
кодтой арæхдæр ивын уæлæйы дарæс. 
* Цымæ магусатæ æмæ æдылытæ Хуыцауы арæх- 
дæр цæмæн тыхсын кæнынц сæ куывд æмæ кур- 
диæттæй. 
* Цалынмæ фæрæдийынæй нæ тæрсыс, уæдмæ 
ма æрыгон дæ. 
* Æрыгонæй, æвæлтæрдæй суанг нæхиуыл дæр 
цы хæхтæ рафæлдахæм, уыдон бынæй карджы- 
нæй фæхъавæм рахилын. 
* Цалынмæ æрыгæттæ размæ кæсынц, зæрæдтæ 
фæстæмæ, уæдмæ астæуккæгтæ хæлиудзыхæй 
фæлæууынц. 
* Иуы дæ сæрыл сбадын куы бауадзай, уæд би- 
рæтæ сæ фæлмæн бандæттæй дæр сыстдзысты 
дæ сæры цъуппмæ схизынмæ хъавгæйæ. 
28 

* Иутæ сæ цардхъуагæй æфсæрмджын вæй- 
йынц, иннæтæ та сæ цардæфсæстæй — æдзæсгом. 
* Цымæ йæхæдæг хæрзиуæджы аккаг чи нæу, 
фылдæр уыдон цæмæн фæуарынц хæрзиуджытæ? 
* Фыдæн фырты тыххæй арфæ, йе хæрзиуæг 
райсын кадджындæр у, фыртæн фыды тыххæй 
райсынæй. 
* Зæрдæдарынæй адæймагхордæр ницы ис. 
* Цалынмæ дæ зонд дæ уды миниуджытыл фæс- 
мон кæнын зоны, уæдмæ дæхи мадæр зæронд 
хон, мадæр мæгуыр. 
& Лæгтæн сæ мæйы мызд æмхуызон зæрдæмæд- 
зæугæ куы уаид, уæддæр сæ сылгоймæгтæ истæ- 
мæй кæрæдзийæ иртасиккой, кæнæ та сæ истæй 
тыххæй хъулон уарзт кæниккой. 
* Фæлтау дæ иу дæр ма уарзæд, цæйнæфæлтау 
дæм иууылдæр æлгъ кæной. 
* Цалынмæ лæг цыбæл ныхæстæ кодта, уæдмæ 
йæ сылгоймаг цæстæй раиртæста, цæуы лæджы 
зæрдæмæ æви нæ. 
* Лæг цы райсы, уый дæр ферох кæны, сыл- 
гоймаг та цы ратты, уый дæр хатыр кæны. 
* Цас къаддæр сты дурзæрдæ сылгоймæгтæ, уый- 
ас фылдæр сты хыссæбуар нæлгоймæгтæ. 
* Хаттæй-хатт æппын ницы дзурынæй дæр ис 
бауромæн бирæ дзурæджы. 
* Иутæн тынг зын у нæ дзурын, куы нæ йæ 
фæрсой, уæддæр; иннæтæн та ноджы зындæр 
вæййы, куы йæ фæрсой, фæлæ дзуапмæ куы нæ 
хъусой, уæд. 
29 

* Мадзуратæ дæр дыууæ хуызы сты: иутæ нæ 
рæдыйынц, цалынмæ ницы сдзурой, уæдмæ, ин- 
нæтæ та — куыддæр сæ дзых схæлиу кæной, афтæ. 
* Хатгай хинымæр æртæ хатты цæуыл ахъуы- 
ды кæнай, ууыл цыппæрæм хатт мацуал зæгъ 
æмæ нæ фæрæдидзынæ. 
* Сылгоймагæн йæ зæгъинæгтæ куы сбирæ вæй- 
йынц, уæд, цæмæй райдайа, уый нæ зонгæйæ, 
ницуал фæдзуры. 
* Цымæ хæрæджы куыстæй цы ’хца бакусынц, 
уый оцани бæхыл цæмæн схардз кæнынц? 
$ Бахъуаджы сахат йæ ехсыл цы ныййарæг 
ауæрды, уый сомбон йæ хъæбулæн саргъæй баз- 
зайы. 
* Фыд æдзух нæ зоны, фырты бафхæрынæн 
цы ’фсон ис, уый, фæлæ йæ, цымæ, фырт дæр 
нæ зоны. 
* Цымæ адæймаг æфхæрд цардæй кæд ссæри- 
бар уыдзæн: закъон куы фехалай, уæд дæ баф- 
хæрдзысты, куы нæ йæ фехалай, уæд та дæ хъа- 
лон æрдомдзысты. 
* Æгæстæн цæрын аслам хъуыддаг нæу, фæлæ 
асламдæр нæу амалхъомтæн дæр: йæ амарды 
фæстæ дæр ма дзы чысыл нæ бадомынц ингæн- 
вагæн. 
* Цымæ кæй нæ фæнды афтæ схъæздыг уæвын, 
цæмæй дзы хъалонтæ мауал домой! 
* Цалынмæ нæ хæстæй хъалонтæ нæ фидæм, 
уæдмæ уал ис фæразæн дæр. 
* Фылдæр хатт искæмæй фехъусæн ис нæ ахæм 
миниуджыты тыххæй, кæйдæрты зæрдæмæ кæй 
руаджы цæуæм. 
30 

* Цымæ адæймаг цас фылдæр зоны йæхи, уый- 
ас иннæтыл фылдæр гуырысхо цæмæн кæны? 
* Искæй кой арæх чи кæны, уый йæхи уды- 
хъæд æргомдæр кæны, кæй кой фæкæны, уымæй. 
* Иутæ курынц, цæмæй сæ раст бамбарой, ин- 
нæтæ та удаистæй цæрынц, цы хъом сты, уый 
бамбарынæй тæрсгæйæ. 
& Адæмы хуыздæртæ дæу кæй нæ зонынц, кæнæ 
не ’мбарынц, ууыл уыйас хъыг ма кæн; хъыгаг- 
дæр уый у, ды дæхæдæг адæмы хуыздæрты куы 
нæ зонай æмæ куы не ’мбарай. 
* Зæххон адæм иу низæй рынчын сты: иу дзы 
инкæйы йæхи уыны айдæнмæ кæсæгау. 
* Мæстæлгъæд сылгоймагыл фу чи кæны, уый 
уазалбуар сылгоймагыл басудздзæн. 
* Сылгоймæгтæй бирæтæ нæлгоймæгты куыд- 
фæнды дæр схондзысты, кæмæй сæ раивой, уый 
куы уа, уæд. 
* Цымыдисаг у, нæлгоймаг йæ хицауимæ дзур- 
гæйæ йæ сæр уæхсджыты цæмæн нытътъыссы, 
сылгоймагимæ дзургæйæ та йæ гæлдæр мидæмæ 
цæмæн балвасы, уый. 
* Иуæй-иу сылгоймæгты миниуджытæ сты фæз- 
минаг бирæ нæлгоймæгтæн. 
* Цымыдисаг у, зондджын сылгоймаг, цымæ, 
æдылыты зæрдæмæ тынгдæр цæмæн цæуы, рог 
сылгоймаг та зондджын лæгты зæрдæмæ? 
* Цымæ гæды хæлиудзых мыстыты фыд хæрын 
фылдæр цæмæн уарзы? 
31 

ЗÆХХОН ЦАРДÆН МЫГГАГМÆ 
ÆВДИСÆНТÆ 
Раджы, незаманты, æрдзы хъæбысы 
Сæвзæрдис а зæххыл цард. 
Уыцы рагзаманты стъалытæ ’рттывтой, 
Арв уыд цъæх-цъæхид 
Хур дæр æндæвта, мæй дæр-иу каст. 
Дунейы сæвзæрдæй ардæм 
Абон зæххон цард хуымæтæгдæр нæу. 
Æрдзы ахадгæ зонд нын бæргæ радта Уæллаг: 
Сырдтæ — æмзонддæрæй, адæм — фæйнæхуызон. 
Бирæ æнусты, цард царды ивгæйæ, 
Хохæй дзыхъ аразгæ, 
Дзыхъхъæй хох амайгæ 
Мидарты судзы ма абон дæр зæхх. 
Чидæр у цардæфсæст, чидæр мæстæлгъæд, 
Кæуылдæр дзы мард æрцыд, кæуылдæр та — цин.. 
Стъалытæ ’рттивынц, арв у сыгъдæг, 
мæй дæр нæ кæсы. 
Абон кæйдæр зыдæй, фыдбылыз, фыдракæндæй 
Йæ хъæбулы фæстæ баззадис чидæр цæргæйæ... 
Арв у цъæх-цъæхид, хур дæр кæсы. 
Арæх мæм афтæ мæ зæрдæ дæр дзуры: 
Раст цыма рагзаман Зæхх дæр нæ зылдис, 
Раст цыма Зæххæн дæр тигътæ уыдис. 
32 

Цард ыл куы сæвзæрдис, 
Халæг æмæ аразæг Зæххыл куы фæзындис, 
Растдæр уæдæй нырмæ Зæххæн 
Йæ тигътæ дæр амад цæуынц. 
О нæ æрдзон зонд, ахад ды, ахад! 
Зæххæн ма абон дæр куы уаид ныр тигътæ, 
Раджы фæуиккам тигътæй нæ кæрæдзи калд. 
О Дуне, уадз нын тымбылæй 
нæ бæркадджын Зæхх, 
Нæ зондæн нын ма ’руадз нæ буар хæринагæн. 
Маст æмæ низхъуаг, мыййаг, куы не стæм. 
Арв уæд цъæх-цъæхид. стъалытæ ’рттивæнт. 
Хур æмæ Мæй нæм кæсæнт. 
А Зæххыл ацы цард! Цавæр нысан ын ис? 
Цæссыгæйдзаг цæстытæ цæмæн кæсынц арвмæ? 
Цард Зæххæй куы у, уæд стонгæй мæлæг та 
Гомдзыхæй хурмæ цæмæн исы йæ уд? 
Æвæццæгæн а Зæххыл бæллиццагæй баззайдзæн: 
Алкæйы райгуырд дæр — цардæфсис уæвынæн, 
Алкæйы амард та — цардæфсæст афон. 
Уæнт нын, уæнт, афтæмæй арвыл зынг стъалытæ, 
Рухс хур — æвдисæн, 
Æрдз та нæ сæвзæрдæй ма уæд фæсмойнаг. 
1989 аз, мартъи 
2 Быгъуылты Къола 33 

* Æвæццæгæн, нæлтæй сылты ’хсæн уыйас хъа- 
уджыдзинад нæй, нæлтæ æмæ сылтæн сæхи 
’хсæн цас хъауджыдзинад ис. 
* Фæзæгъынц, амондджын сты ахæм лæг æмæ ус, 
ус цы зæгъа, уый лæг куы кæна, ус та — цы йæ 
фæнды, уый; фæлæ ма, цымæ, ирон царды ахæм 
лæгæн йæ лæгдзинæдтæй йæхимæ исты баззайы? 
* Цымæ кæй уарзæм, уыдоны хуыздæр кæ- 
нынмæ цæмæн фæтырнæм, цæй тыххæй сæ уар- 
зæм, уый нын æгъгъæд цæуылнæ у? 
* Кафт æмæ зарды адæймаг цы ’нкъарæнтæ сса- 
ры, уыдон нæй нæдæр уырзæй басгарæн, нæ- 
дæр адæй равзарæн. 
* Цæрын, чи зоны, уыйас зын нæу, фæлæ ал- 
кæй къухы не ’фты царды аккаг нысан сæвæ- 
рын æмæ йæ афоныл акъуырын, искæй сæрты 
нæ ахизгæйæ. 
* Зондджын ныхасмæ хъусын æмбæлы сыгъ- 
дæг зæрдæ æмæ сыгдæг хъустæй. 
* Йæхи бирæон нымæцæй чи амоны, уый куы 
раиртасай, уæд иууон нымæцмæ дæр нæ хауы. 
* Ис ахæмтæ, сæ дзуринæгтæ бирæ фылдæр 
æмæ ахадгæдæр кæмæн сты, æргом сæ цы зыны 
æмæ адæм цы уынынц, уымæй. 
* Цалынмæ нæ бамбарай, дæхи аивын куыд зын 
у, уый, уæдмæ нæ бамбардзынæ, искæй аивын 
ноджы зындæр кæй у. 
34 

* Иуæй-иу лæгæй цалдæр усы дæр ацæуы, 
уымæн æмæ сæм хъæбулы цæстæй фæкæсы. 
з§? Цымæ сылгоймаг нæл сырды цармæйхуыд 
кæрц фылдæр цæмæн уарзы? 
* Хистæр кæм нæма сбæрæг, уыцы адæмы къорд 
бинонтæ нæма сты. 
* Цымæ ус къаддæр куы фæрсид, уæд лæг къад- 
дæр нæ саид? 
* Фæлтау зноны цардæй абон исты дæнцæг 
райс, цæйнæфæлтау сомбонмæ фæндагыл абон 
дæ къах скъуырай. 
* Цымæ нæ фыстæджыты нæхиуыл фылдæр куы 
фыссиккам, уæд нын сæ арæхдæр нæ кæсиккой. 
* Кæд дын дæ фыстæгæн дзуапп нæ радтой, 
уæд ма йæ дæхæдæг иу хатт бакæс: чи зоны дзы 
дзуапп нæ домдтай, кæнæ йын дæхæдæг дæ фар- 
стæй радтай дзуапп. 
* Хæрæгсаст рагæй дæр сидзæр у, уæлахиздзауы 
ныййарджытæ та æдзухдæр дыууæйæ фылдæр 
вæййынц. 
* Афтæ мæм кæсы, цыма ДУНЕ цæстæй куыд 
уынæм, афтæ йын йæ иу хай куы ’мбариккам, 
уæд æнæмæнг нæхæдæг дæр ахадгæдæр уаик- 
кам. 
* Адæймаг цы ДУНЕ уыны æмæ йæ зонд цас 
ахсы, уымæ гæсгæ ДУНЕ кæд Хуыцау сарæзта, 
уæд йæхæдæг æнæмæнг йæ бынат аивта. 
* Адæм ДУНЕмæ æмæ ДУНЕ адæммæ иу цæс- 
тæй нæ кæсынц; Адæм ДУНЕмæ цæстуарзон- 
дæр сты, ДУНЕ та адæммæ кæсы куыдфæндыйы 
цæстæй. 
35 

* Чи зоны, ацы Дунемæ бынтон æрвонг цæстæй 
кæсæн нæй, — кæнæ сæры магъз сдон уыдзæн, 
кæнæ нозтæй фесæфдзынæ. 
* Сабыр цард адæмы фылдæрæн сæ царды ны- 
сан куы у, уæд ын хæстон намысы цыртытæй фыл- 
дæр æмæ стырдæр цыртдзæвæнтæ цæуылнæ ис? 
$ Цымæ зонд æмæ хъару кæм скуынæг вæййынц, 
уым адæмыхатт æвзарынмæ цæмæн бавналынц? 
* Кæд де знæгтæн дæхи бахæрын бауагътай, 
уæд сын ахсæны батайын уæддæр ма баком. 
* Æгас адæмыхаттæй алкæмæ къаддæр хауы, 
иу кадджыны кадæй алкæмæ цас хауы, уымæй. 
* Æдылы хъуыдыгæнæгæй ныфсджындæр æмæ 
уæндондæр разын, фæстиуджытæ ницæмæ дар- 
гæйæ. 
* Цалынмæ зондджын луаргæ кодта, уæдмæ 
æдылы йæ зæгъинæгтæ ралæхурдта. 
* Зонындзинæдтæ цас рохуаты аззайынц, уый- 
ас царды къахкъуырæнтæ фылдæр кæнынц. 
% Цæй тыххæй дæ уарзой, уый дæм кæд нæй, 
уæддæр искæмæ æнæуынон каст ма кæн. 
* Фагæй фылдæр æдзух кад æмæ бæркады ны- 
сан нæ вæййынц, уæлдай æнгуылдз дæр ма къу- 
хы уынд æнаив куы кæны! 
* Царды иуæй-иу хъуыддæгтæй аздæхæн дæр 
вæййы, лыстæг хъуыддæгтæ та, дыргъы зулкъау, 
адæймаджы хæрынц мидæгæй æттæмæ. 
&Дæ царды мæстытæм дын де знæгтæ куыд 
æхсызгонæй фæхъусынц, ууыл ахуыр кæн куы- 
рыхон лæгмæ хъусгæйæ. 
36 

* Абоны мæстытæн бирæ бынат æмæ рæстæг ма 
дæтт, сомбоны цы уыдзæн, уыдон та ма цы фæ- 
кæндзынæ? 
* Чъынды хъæздыг йе ’хцайы бæсты дæр йæхи 
хæры. 
* Кæд дæм æхца ис, уæд ма дæхи та цы хæрыс? 
* Фæзæгъынц: æнад адæймаг лæджы «фыд- 
хормæ» адджындæр кæсы. 
* Кæд искæмæн «хæрынæн» бæззыс, уæд, æвæц- 
цæгæн, бынтон æнад нæ дæ. 
* Лæгхорты закъæттæм гæсгæ дæр ма адæйма- 
гыл æдзухæй цуан кæнын не ’мбæлы. 
* Æгъдауджын æмæ уæздан схонæн ис ахæмы, 
йæ алыварс уæвджытæ дзы рæвдыдхъуаг куы 
нæ вæййынц. 
* Кæд дæ кæстæртæ бинонты ’хсæн фаг рæстæг 
вæййынц, уæд сын æгæр арæх ма дзур æгъдау 
æмæ фæткыл, фæлтау сын дæхæдæг у фæзми- 
наг дæ хорз миниуджытæй дæ бинойнагимæ. 
* Искæй бæсты амæлæн куы уаид, уæд мæгуыр- 
ты мызд дæр рæстæгмæ фæфылдæр уаид. 
* Уырны мæ, Дунейы тыгъдады æмбаргæ цæ- 
рæг удтæ кæй ис, фæлæ, æвæццæгæн, уый ак- 
каг нæма стæм, цæмæй нæм сæхи равдисой. 
* Афтæ мæм кæсы, цыма æндæр стъалытыл цард 
уымæн нал ис, æмæ кæддæр сæ ахуырæйгæнд- 
тытæ сæ ахуыргæндтæй фæфылдæр сты. 
* Зæххон цард ахæм рагон æмæ фæлтæрд у, 
æмæ дзы ног хабарæй ницуал ис; ног вæййынц 
ног адæймæгтæ æмæ сыл æрмæстдæр æрцæуынц 
зæронд хабæрттæ. 
37 

& Чи зоны, растдæр уаид зæронд газеттæ кæ- 
сын: зноны хабæрттæ цард «баурæдтой» æмæ 
æнцондæр кæсæн сты. 
* Зæронд азæн бузныг зæгъын хуыздæр у, цæй- 
нæфæлтау, дæ сомбон нæ зонгæйæ, Ног азæн 
зæрдæбын «æгас цæуай» зæгъай. 
* Фылдæр хатт дæхи адæймаг схондзынæ, дæ- 
хицæй цауддæрыл куы сæмбæлай, уæд. 
* Рæдыйынц уыцы ахуыргæндтæ, маймулийымæ 
абаргæйæ алкæй дæр адæймаг чи схуыдта. 
* Адæм се ’ппæт дæр зондæй æххæст æмæ удæй 
хъæздыг куы уаиккой, уæд зæххыл бирæ сæри- 
бар бынæттæ разынид. 
* Кæд сырдтæй бирæты тугдзыхтæ хонæм, уæд- 
дæр адæмы ’хсæн тугцъиртæ фылдæр ис. 
* Иуæй-иутæ кæрæдзи афтæ бирæ уарзынц, æмæ 
сæ иутæ иннæты фæллойæ æфсæстæй сæ былтæ 
дæр ма асдæрынц. 
* Де знæгтæн аккаг ныхкъуырд дæттын дæ зонд 
куы нæ ахса, уæд хатыр кæнын тынгдæр зон. 
* Хуыцаубонæн йæ ахъазагдæр хай у Хуыцау- 
æхсæв. 
* Цымæ «Хуыцау нæй» чи фæзæгъы, уыдон та 
зын сахат сæхи кæуыл бафæдзæхсынц? 
* Искæмæ æнæфсон ’нæуынондзинад къаддæр 
знаггад нæ хæссы нæхицæн дæр Хуыцауы раз. 
* Артæй арт, зынгæй та зынг чи хуыссын кæны, 
уымæн фæныкыл æнæ баззайгæ нæй. 
* Æгъдауылхæст алы ран дæр хъæуы, фæлæ дæ 
рох ма уæд: цал æнæгъдауыл сæмбæлай, уал 
дуары дæ размæ æхгæд цæудзысты. 
38 

* Мад йæ хъæбулты се ’ппæты дæр уарзы, фæлæ 
уый афтæ æмбаргæ нæу æмæ се ’ппæт миниуджы- 
тæ дæр йæ зæрдæмæ иухуызон цæуынц. 
* Дохтыры медицинæ æппындæр куы нæ уыр- 
на, уæддæр уый диссаг нæ уаид, фæлæ рынчын 
мæгуыр у — йæхи æмæ дохтыры бæсты дæр ме- 
дицинæйыл бар-æнæбары чи феууæнды. 
* Æппæтæй тæссагдæр мастисæг у, йæ маст æна- 
хосыл чи калы. 
* Тугисын цы дин амоны, уый къахы æртæ ин- 
гæны: кæмæндæр, йæхицæн æмæ йæ динæн. 
* Æфхæрд æнæбары куыд аныхъуырæм, афтæ 
æнцонæн тайгæ дæр куы кæнид, уæд цæрын цы 
хъæуид?! 
* Иуæй-иутæ æфхæрд аныхъуырыны бæсты, 
цæттæ вæййынц сæ бафхæрæджы аныхъуы- 
рынмæ. 
* Искæй ахуырмæ бакæнынмæ куы хъавай, уæд 
дæ рох ма уæд: бæхы доны былмæ бакæнын 
æгъгъæд кæй нæу, цæмæй йын дон дæр тыххæй 
бадарай. 
* Иутæн сæ цард нывыл саразынæн æгъгъæд у се 
’рдзон зонд дæр, иннæты та дзæвгар рæстæг 
бахъæуы, цæмæй искæй фæллойæ цæрынхъом суой. 
* Кæм цы агурын хъæуы, уый чи зоны, уый у 
æрдзæй ахуыргонд; цы агуры, уый чи нæ зоны, 
уый та у ахуырæй конд. 
* Бирæ зонындзинæдтæ кæмæ ис, уыдонæн се 
знæгтæ дæр фылдæр сты. 
* Зæххон царды дæр ис Дзæнæт, — дæ зæрдыл 
куы лæууой де ’нæниз, æнæмаст æмæ амонд- 
джын бонтæ. 
39 

* Æвæццæгæн алчи дæр фæцæры æмæ амæлы, 
уд ын чи радта, уымæн æй цы хæсимæ бафыс- 
та, уымæ гæсгæ. 
* «А» куы зæгъай, уæд «Б» зæгъынæй тæрс, — 
се ’хсæн дамгъæ кæд нал ис, уæддæр дзы цы- 
дæр хъуыды хъуамæ уа. 
* Канд ныфсæвæрыны бæсты ма феххуыс дæр 
фæхъæуы. 
* Æнаххос æфхæрдæн дын дзуапп чи нæ радта, 
уый дын æргом знагæй тæссагдæр у. 
* Бафхæрынæн дæр æмæ хатыр ракурынæн дæр 
бæрц хъæуы. 
* Цымæ рæвдыдæй æнаххос æфхæрд зæрдыл 
фылдæр цæмæн лæууы? 
* Уæзныхас æмæ дзырдарæхст фадат дæттынц 
ныхасæн бынат æмæ бæрц зонынæн. 
* Куырыхон зонд фадат дæтты æппындæр мацы 
зæгъынæн дæр. 
* Куырыхон зонд фадат дæтты, кæд æмæ цы 
зæгъын хъæуы, уый зонынæн, цы дзуапп рад- 
та, уый куы нæ фæзоны, уæддæр. 
* Куырыхон зонд фадат дæтты, кæй æмбæлы, 
уыцы хабæрттæ æмæ цаутæ ферох кæнынæн. 
* Адæм фыддзинад æнкъарын æмæ æмбарын 
куы райдыдтой, æрмæст уæдæй фæстæмæ сæ зонд 
ахсын райдыдта, хорздзинад цы у, уый æмбарын. 
* Суанг цæрынæй чи бафæллади, уыдоны дæр 
ма фæфæнды царды исты ивддзинæдтæ фенын, 
фæлæ фыддæрæй тæрсгæйæ вæййынц бирæ хи- 
уылхæцгæдæр. 
40 

* Сомбоны цардмæ ног фæндæгтæ агургæйæ йæ 
абоны къахдзæфтыл бæрджытæ чи нæ кæны, 
ахæмы куырыхон схонæн нæй. 
* Фыссæджы ныхасы уæз куы нæ уа, уæд уыцы 
ныхасыл æууæндæн нæй. 
* Чиныгкæсæджы цæстытæй цы фыссæг кæсы 
йæ къухфыст, уый фæллой ахадгæдæр æмæ фæз- 
минагдæр у. 
* Иутæм ис, цы ныффыссой, уый, фæлæ йæ 
ныффыссын нæ зонынц, иннæтæ та фыссын зо- 
нынц, фæлæ цы ныффыссой, уый сæм нæй. 
* Бæрзонд æмæ зынаргъ цыртдзæвæны аккаг у 
æрмæстдæр ахæм лæг, йæ фæзминаг цардæй 
адæмæн мысинаг чи сси. 
* Кæд дæ фыдыбæстæ базары уæй нæ кæныс, 
уæд ын æгæр стыр аргъ дæр ма кæн, дæхæдæг 
ницæййаг кæд дæ, уæд. 
* Дæ сабийы бонтæ фесты, цъиутæ йеддæмæ 
дын лæвар куы ничиуал зара, уæд. 
* Рæсугъд æмæ фыдуынд сылгоймаг кæрæдзийæ 
хицæн кæнынц æууæнк, удыхъæд æмæ уындæй. 
*«Рæстæг ивы» фæзæгъынц, фæлæ нæ цæстæн- 
гас цардмæ нæ хуыздæр миниуджытимæ куы 
ивид, уæд нæ сомбон дзæвгар зæрдæдаринаг- 
дæр уаид. 
* Магуса цас стырдæр уа, уыйас магусадæр цæ- 
мæн зыны? 
* Уазныхасæн æмбæлы цыбыр уæвын, рог ны- 
хасæн та — ноджы цыбырдæр, фæлæ фыццагæн 
къаддæр гонорар цæмæн ис, дыккаг та лæвар 
цæуылнæ у? 
41 

* Нæлгоймагыл сæр куы уаид, сылгоймагыл та 
цæсгом, уæд цæрын бирæ æнцондæр уаид. 
* Бæгънæг лæгмæ цасфæнды куы фæкæсай, уæд- 
дæр фæстагмæ цæст йæ цæсгомыл цæмæн æрæн- 
цайы? 
* Зонды лæг тамако дымгæйæ дæр хъуыды 
кæны, æдылы та æрмæст хъуыддагыл хæстдæр 
хуыз у. 
* Таурæгъ у царды историйæн йæ хæсгæ хъæ- 
бул, сомбоны царды мæсыгæн та йæ бындуры 
дуртæй иу. 
* Таурæгъ царды историйæ ахадгæдæр, æвæц- 
цæгæн, уымæн у æмæ йæ аразынц мингæйттæ, 
истори та фыссынц иугай лæгтæ. 
* Ног низæн æнæфаззон хос нæй. 
* Иу низы ныхмæ бирæ хостæ чи рафыссы, 
уыцы дохтыр рынчындæр у, иу хос цалдæр низы 
ныхмæ чи рафыссы, уымæй. 
* Æнæниз цард æнæмæлгæ дунеимæ чи нæ 
бары, уый цард цыбырæй дæр тæхудиаг æмæ 
ахадгæдæр у. 
* Йæ фарсыл хъама чи дары, уый уæззаудæр 
зондыл хæст уаид хъуамæ. 
* Дæ цыргъзондæй пайда кæнынæй бæрц зон, 
уæлдайдæр къуымыхты ’хсæн. 
* Кæд адæймаг мыстахсæн къæппæг æрхъуыды 
кодта, уæддæр гæдымæ уый æгъгъæд нæ кæсы. 
* Тæхудиаг у ахæм лæг, йæ фырт йæхицæй 
лæгдæр кæмæн разыны æмæ зæронды бон хъæ- 
булы рæвдыд æмæ кады хъармæй чи бафсæды. 
42 

* Кæд дæ царды фæндагыл дæ къах хатгай скъуы- 
рыс, уæд дын мидцоппайæ бынтон тæссаг нæма у. 
* Цымæ фыдуынд сылгоймæгтæ нæлгоймæгты 
хуыздæр æмæ бæлвырддæр цæмæн зонынц? 
% Рæсугъддзинад куырм кæй кæны, уый зондæй 
куырм у æмæ йын афоныл йæ къухыл хæцын 
фæхъæуы, цæмæй йæхи мацæуыл скъуыра. 
* Иуæй-иутæн æртыккаг хъус нæ фаг кæны, 
цæмæй йæ дыууæ хъусæй къæрмæджытæ рала- 
са... 
* Ахадгæ критикæйæ цауды зонд къуымыхдæр 
кæны, генийы зонд та — цыргъдæр. 
* Цымæ не знаджы цæвынмæ куы нал фæарæх- 
сæм, уæд нæ риу цæмæн ныххойæм? 
* Фæлтæрддзинад æрмæст йæхи аргъæй дæр 
ауæйгæнæн куы уаид, уæд мæгуырты нымæц 
дæр фæкъаддæр уаид. 
* Цы хъуыды кæныс, уый дæхицæй цалынмæ 
æргом нæ фехъусай, уæдмæ зын бауырнæн у. 
* Адæмы раз радзурынæн ныхæсты бæрцæй, 
ныхасы уæз ахадгæдæр у. 
* Адæмы раз ныхас кæнгæйæ дæ рох ма уæд, 
дæ ныхасмæ дын канд дæ хæлæрттæ кæй нæ 
хъусдзысты. 
* Искæй хъæнтæ уынгæйæ йæхиуыл худынмæ 
чи арæхсы, уый искæй цæсты тынгдæр ахады. 
* Цард æдзухдæр у уыцы иухуызон, æрмæст 
рæстæггай кæны бæлвырддæр æмæ æргомдæр. 
* Фæлтæрддзинад æдзух уæззау зонды нысан 
нæу, фæлæ царды цæуæнтыл къахкъуырæнты 
нымæц дæр. 
43 

* Уæззау зонд фæлтæрддзинадыл фæкалди. 
* Æрмæст фæлтæрддзинад ратты бар зæгъынæн, 
цавæр зонды хай нæм æрхаудта, уый. 
* Фæлтæрддзинад зондæн уæхскæнцой у, фæлæ 
æгæр стыр хай домы царды бонтæй. 
* Æрыгонæй куы нæ рæдыиккам, уæд кар- 
джынæй дæр зонд рогæй баззаид, къæхтæ та 
бæрзонд нæ исиккам, фæкæлынæй тæрсгæйæ. 
* Сылгоймагæн йæ бакаст йе ’гъдауы куы не 
’ххæст кæна, уæд ын рæсугъд схонæн нæй. 
* Бирæтæн сæ царды чиныджы сыфтæ сылгой- 
маджы къæхтæй фæлдæхт цæуынц. 
г§5 Хуыцау дæ бахизæд ахæм рæсугъд уæвынæй 
æмæ дæм чысыл аипп ма разына, кæннод дæ 
хæлæджы арт басудздзæн. 
* Зæрдæмæдзæугæ сылгоймæгтæн сæ царды ха- 
бæрттæ ахадгæдæр æмæ фæзминагдæр вæййынц, 
бирæты зæрдæмæ чи цæуы, ахæм рæсугъдты 
фыдынд æмæ худинаджы хабæрттæй. 
* Рæсугъд сылгоймаг фылдæр хатт искæимæ дæр 
иунæг æнкъары йæхи. 
* Раздæр дзурын цы не ’мбæлд, уыдон ныр за- 
рын куы байдыдтам,уæд, цымæ, райсомбон нæ 
сæртæ кæуинаг нæ фæуыдзысты. 
* Зæрдæдарын хорз у, уæлдайдæр куы фæзæгъ- 
æм: «Нырма нæ къахыл слæудзыстæм», фæлæ 
цал къахыл — дыууæ æви цыппар — уый ничи 
зоны. 
* Талынг адæмы ’хсæн хуры цæст дæр мынæг- 
дæрæй зыны. 
44 

МАДЫ ЗÆРДÆ 
Чи зæгъдзæни: хом у севи фых 
мады ’хсыр хъсебулæп? 
Автор 
Æз ме ’ппæт цард дæр схардз кæнин, цæмæй 
базонон, куыд уарзон æмæ фæлмæн у мады 
зæрдæ хъæбулы зынæн, хъæбулы рæвдыд æмæ 
рæзтæн, хъæбулы сомбоны амондæн; цымæ цы 
зæрдæйы арф рæвдыдæй схоны хъæбулы хъæ- 
булы дæр йæ ахсджиæгты ахсджиагдæр? 
Æз схардз кæнин кæронмæ мæ цард, цæмæй 
бамбарон, иуæй уарзон æмæ фæлмæн, иннæ- 
мæй та æнæкæрон фæразон мады зæрдæйы хъа- 
ру æмæ тых. 
Цавæр суадоны дон ын басæтты уагæры йæ 
дойны, цавæр æфсæнтæлытæ йын бауромынц 
цымæ йæ зæрдæ атонынæй, кæцы хæххон цъи- 
титæ йын æфсадынц цæссыгæй йæ цæстытæ, 
цæмæй йын фæрогдæр кæнæн ис йæ хъыг, йæ 
хъæбулы фæстæ цæргæйæ куы баззайы, уæд?- 
Цавæр хуры тынтæй уæфт æмæ зæххон хъа- 
руйæ æфсæст сты мады зæрдæйы тæгтæ, йæ 
рæвдыдæн дзуаппæн хъæбулæй куы райсы 
æрмæстдæр æфхæрд æмæ маст? Мады ’хсыр хом 
кæмæн разыны, ахæмты бын-иу зæхх куыннæ 
аскъуыны æмæ дæлдзæхмæ куыннæ нызгъæлынц 
ахæмтæ,. 
Хъæбул мадмæ систа хъама, мад ма йæм сфæ- 
рæзта: «Æгæр, мæнæн дæ къухсист дæр æгæр 
куы у...» 
1988 аз, июль 
45 

* Хуыздæр цард аразын хъæуы, хъыгагæн, 
фыддæр цард йæхæдæг дæр æрцæуы. 
* Чи зоны нæу рæдыд, дæхицæй цауддæрæн 
æххуыс кæнын, фæлæ дзы чысыл дарддæр лæуу, 
дæхицæй хуыздæримæ та цæдис кæн. 
* Иуæй-иу лæгтæ сæ сæртæй зынаргъдæр худтæ, 
чи зоны, уымæн ныккæнынц æмæ нæ зонынц, 
æрыгон чызджытæ æмæ карджын устытæ сæхи 
цы монцæн сахорынц, уый. 
* Бæллиццаг у ахæм аивад, бирæты мидхъуы- 
дытæ æргомдзурынмæ чи сарæхсы. 
* Кармæ гæсгæ дзырдарæхст нæлгоймагæн сæ- 
рæй къæхтырдæм цæуы, сылгоймагæн та къæх- 
тæй — æвзаджырдæм. 
* Рæсугъд сылгоймаг искæй куы уа, уæд æнæ- 
мастдæр æмæ æнæзæрдæхсайгæдæр у. 
* Цымæ нæлгоймаджы стыр дзуапп дæттын куы 
бахъæуы, уæд мæты цæмæн бахауы: «Ныр цы 
зæгъдзынæн?»; сылгоймаг та: «Ныр цы скæнд- 
зынæн?» 
* Сылгоймаг æрмæст иу лæджы тыххæй йæ дзау- 
мæттæ афтæ бирæ æмæ лæмбынæг нæ фæраив- 
баив кæны. 
* Чи зоны, Дзæнæты дæр ис Зындоны уат, 
иунæгæй дзы куы уай, уæд. 
* Æппæтæй тæригъæддагдæр у ахæм иунæг, 
æндæр искæуыл хъуыды дæр чи нал фæкæны. 
46 

* Иунæджы зæрдæ æдзухдæр уазал у. 
* Хъæрмарт зæрдæ иунæг никуы вæййы. 
& Иунæг тæригъæддагдæр уæд у æмæ ма йæ 
фарсмæ куы вæййы, чи йæ не ’мбары, ахæм лæг. 
* Сылгоймагæн цасфæнды куы дзурай: «Иннæ- 
тæй хуыздæр дæ», уæддæр дзы уыцы иннæтæй 
фылдæр нæ бадомдзынæ. 
* Цалынмæ иу сылгоймагæй æппæлыдысты, 
уæдмæ иннæ мидбылтыхудгæ йæ фæтæн сины- 
сæртыл æрхæцыд. 
* Тæхудиаг у ахæм зæрдæйы хицау, Дунейы сæф- 
ты бон чи зыдта, фæлæ ма уæддæр йæ фыруар- 
заг æмæ цæстуарзонæй бæлас чи ныссагъта. 
* Чи зоны, Дунейы сæфтыл ныхас цæуы, Дуне 
куы сæвзæрд, уымæн йæ дыккаг бонæй фæстæмæ. 
* Æз не ’ууæндын дунейы сæфтыл, фæлæ адæ- 
мы сæфтыл æууæндын — сæ равзæрды æфсон 
æмæ нысан куы базоной, уæд æй бахъахъхъæ- 
нын куы нæ бафæразой. 
* Æгас Дуне бахъахъæной адæм, уый зынтæй 
уырны лæджы, фæлæ иу адæймаг иннæйы кæй 
бахъахъæндзæн, уый бауырнинаг хъуыддаг у. 
* Æдылы йæ фыны цы фены, уыдоныл мæтгæн- 
гæйæ зондджын фынæй нал фæкæны. 
* Куы дæ бафæнда, уæд афтæ бирæ базонæн ис 
æмæ дæ царды кæрон сæрыстырæй æрцæудзынæ 
иу хатдзæгмæ: ай куы ницыма æмбарын. 
* Дзурæн алкæимæ дæр ис, фæлæ аныхас кæ- 
ныны аккæгтæ зынгæ къаддæр сты. 
* Царды дуармæ куы бахæццæ уай, уæд хатгай 
йæхæдæг дæр байгом вæййы; адæймагмæ та цас 
47 

хæстæгдæр цæуай, уыйас йæ зæрдæйы дуар 
æхгæддæр разыны. 
* Кæрæдзийы ’хсæн систæ амайыны бæсты хидтæ 
куы аразиккам, уæд, цымæ, кæрæдзиуыл æну- 
выддæр нæ уаиккам? 
* Дæхи хъуыды дæм куы нæ уа, уæд æхсæны 
хъуыды хуры тын ма хон, уый у хицæн зынгты 
сайæн æрттывд. 
% Цымæ, мæлæтæй раздæр чи ’рлæууыд фыц- 
цаг амæлæджы раз тæфæрфæрсгæнгæ? 
* Бирæ чингуытæ кæсын чысыл зиан нæ хæс- 
сынц цыбырзондæн; куырыхон зонды хицаумæ 
та гуырын кæнынц сомбоны цардæн уæз кæм 
ис, ахæм хъуыдытæ. 
^Æмбисцардæй бамбæрстон, фысфосæй æнцон- 
дæр цæмæн у дзуг скæнын, сæ фæхизынæн та 
иу куыдз дæр æгъгъæд цæмæн у, уый. 
* Чи зоны, фыстæ дзугтæй уымæн цæрынц æмæ 
йæ æрæгмæдæр базонынц, сæлхæр дзы кæцы 
фыс разыны, уый. 
* Худынмæ кæй нал февдæлы, уымæй худыны 
æфсон ферох вæййы. 
$ Иуæй-иуты уарзынц æрмæстдæр уый тыххæй 
æмæ иу хъуыддаг дæр кæронмæ нæ ахæццæ 
кæнгæйæ, цыфæнды ног хъуыддаг райдайынмæ 
дæр цæттæ кæй вæййынц. 
* Йæ тæригъæдтæ сыгъдæг кæнынмæ чи ’рцыд, 
уый æнæмæнг йæ размæ сæвæры йæ тæригъæд- 
тæй вазыгджындæр чи у, ахæм хæстæ. 
* Иутæн царды нысан чи у, уъщон иннæтæ хонынц 
тæригъæд æмæ сын Хуыцауæй курынц хатыр. 
48 

* Зноны бон, чи зоны, Хуыцауы бон дæр нал у 
аивын, фæлæ, тæхуды, нæ зонд куы арæхсид 
абон сомбоныл хъуыды кæнын. 
* Знон нæ къах кæм скъуырдтам, уым абон нæ 
къах бæрзонддæр куы исиккам, уæд, чи зоны, 
нæ сомбоны царды къаддæр уаид къуызыртæ. 
& Ис хъæугæ æмæ æнæхъæугæ адæймæгтæ, æцæг 
æнæхъæугæтæ кæмдæрты æппындæр нæ хъуы- 
дысты. 
* Скæны ахæм цард дæр æмæ кæмæ ницы ис, 
уыдон ныхмæ цæй тыххæй æрлæууой, уый сæм 
нæй; исты кæмæ ис, уыдон та ныхмæ æрлæууы- 
нæй тæрсынц, цы сæм ис, уымæн тæрсгæйæ. 
* Иуæй-иутæ искæй хъæздыг хистмæ дæр хæ- 
лæг кæнынц, сæхæдæг ма æгас кæй сты, уый 
ферохгæнгæйæ. 
* Кæд дын хæсы ницы дæттынц, уæд зон: хæс 
кæмæй курыс, уый кæнæ чъынды у, кæнæ та 
дæхæдæг гуырысхойаг дæ хæс бафидынæн. 
* Дæ хæларæн æххуыс кæн, фæлæ йын хæсы 
мацы дæтт, кæннод тæссаг у, хæсы цы радтай, 
уыимæ куы аззайай æнæ хæларæй дæр. 
* Чи зоны, бирæты фæнды, цæмæй йын уа хæ- 
лæрттæ, фæлæ бирæтæ сæхæдæг хæлар уæвы- 
ны аккаг не сты. 
* Къæрцхъусæй æнæууæнкдзинад, æвæццæгæн, 
у æцæг хæлардзинады бындур. 
* Æвзаг буары фарнæй уды фарнæн аивдæр æмæ 
фылдæр ныхас кæрды. 
* Уд æмæ буар кæрæдзи никуы бамбардзысты, 
уымæн æмæ уд кæдфæнды дæр цæттæ у йæхи 
бахъахъæнынмæ буары хардзæй. 
49 

* Кæд уд æнæмæлгæ у, уæд нæ буарыл æнувыд- 
дæр цæуылнæ стæм? 
* Рæстдзинад æнæкъуыхцгæдæрæй зæгъæн ис 
æцæгдзинадæй. 
* Сыгъдæгзæрдæ ныхас бирæтæм æнæ тæлма- 
цæй нæ хъары. 
* Æдзух алцыдæр чи дзуры, уыдоныл ахæм рæ- 
стæг скæндзæн æмæ сæ дзыхы æппын ницуал 
уромдзысты. 
* Иуæй-иутæ ахæм æнæфсарм сты æмæ сын 
комкоммæ сæ тæригъæдтæ куы зæгъай, уæддæр 
дын бузныг нæ зæгъдзысты, æрмæст дæм кæс- 
дзысты куырммæ айдæн дарæгау. 
* Цы дæ домынц, уый бæлвырд нæ базонгæйæ, 
мадæр рæстдзинад дзур, мадæр æцæгдзинад зæгъ; 
æппын куы ницы дзурай, уæд та де сæфт у. 
* Лæгæй лæгмæ рæстдзинад зæгъын хæс бафи- 
дынæй фылдæр ахады. 
* Кæд рувасæн йæ къæдзил йе ’вдисæн у, уæд 
хæйрæгæн та йæ къæдзил йæ къухтæ сæрфæн у. 
* Худ гуымыдзайы сæрæй дымгæ дæр аскъæф- 
дзæн, сыкъаджынысæрæй та йæ сисын йæ нык- 
кæнынæй зындæр у. 
* Хæйрæджытæ дæр дыууæ хуызы сты: иутæ — 
знон Хуыцауы æфхæрд чи баййæфта, уыдон,- 
иннæтæ та — цауддæрты рæнхъæй абон адæмы 
сæргъы чи æрлæууыд, уыдон. 
* Хæйрæгæн кæд йæхи æмæ йæ кæнонтæ адæм 
нæ уынынц, уæддæр æй, чи зоны, арæх бафæн- 
ды адæймаджы кæнонтæй йæхи дардмæ фæла- 
сын. 
50 

* Хуыцауæн адæймаджы сфæлдисын йæ къухы 
куы бафтыд, уæд хæйрæг æргом уа, уый царды 
нал хъуыдис. 
* Иуæй-иутæ ахæм чъынды сты æмæ, æвæццæ- 
гæн, сæхи чырыны фæстæ цæугæйæ дæр цæс- 
сыг не ’рæппариккой. 
* Цас фылдæр зонæм, уыйас фылдæр гуырысхо 
кæнæм. 
* Иуæй-иу хъуыддæгтæ афтæ æцæг сты æмæ 
сæ æрмæст рæстдзинад зын схонæн ис. 
* Цы хъуыды кæныс, уый æргом дзурын тæс- 
сагдæр у, цы дзурыс, хъуыды дæр афтæ куы 
кæнай, уымæй. 
* Æцæгдзинадæн йæ чысыл дæр кæмæндæрты 
тæссаг у, йæ æгæр бирæ та сын мæлæтдзаг у. 
* Фæзæгъынц: «Раст мæ бамбарут»; иугæр ны- 
хасы æцæгдзинад кæнæ уæз куы уа, уæд ма йæ 
раст куы нæ бамбарой, уымæй цæмæн фæтæр- 
сынц? 
* Сайыны бæсты æрæмысын аивдæр у. 
* Сайыны хуымты фесæфынц адджын мыси- 
нæгтæ. 
* Нозтмæ æмхиц тæссагдæр у сылгоймæгтæм 
æмхицæй: фыццагæй дæ æрмæст мæлæт уром- 
дзæн, дыккагæй та — дæ кар. 
* Иуæй-иутæ «мидæмæ» зæгъгæйæ мæты баха- 
уынц, мыййаг, куы сразы уай. 
* Нозтæн фидар лæг дæр бынтон æнæмæт нæ 
вæййы асинтæм куы ’рхæццæ вæййы, уæд. 
* Иутæ нуазынц, цæмæй искæй сæрмæ схизой, 
иннæтæ та сæхи сæрты ахизынæн. 
51 

* Дохтыр мын йæ ныхæстæй мæ цардыл иу аз 
бафтыдта, фæлæ йын йæ хæс афæдзы дæргъы 
куы нæ бафыстон, уæд ма йæм ноджыдæр иу аз 
бафтыдта. 
* Иуæй-иуты хорз дохтыр фæхонынц, цалынмæ 
йын йæ рынчынтæй иу-цалдæры нæ ахæссынц, 
уæдмæ. 
* Цымæ рынчын куы амæлы, уæд ма йын йæ 
дохтыры хорзы кой цы монцæн фæкæнынц? 
* Рæстæгæн нæдæр райдайæн ис, нæдæр кæ- 
рон: уый æрæмысыдысты æнæмæлгæ кæмæн 
нæй, уыдон. 
* Рæстæг бирæ низтæ æмæ мæстытæй дзæбæх 
кæны, фæлæ низтæ æмæ мæстытæ рæстæгимæ 
æмдзу кæнынц. 
* Сфæлдисæг, æвæццæгæн, рæстæгæй фылдæр 
ницы сфæлдыста. 
* Бырау чи ’рхъуыды кодта, уымæ царды фæл- 
тæрддзинад уыд: размæ цæугæйæ æнæздыхсгæ 
нæй. 
* Хъуыддаджы рæзтæн фаг нæ вæййы æрмæст 
асинтыл хæрдмæ цæуын, — уæлдæр схизгæйæ 
ма дзы фæхъæуы цыдæр фæзмæ рахизын дæр. 
* Цымæ цас тæхудиаг у ахæмы зонд: хуыздæр- 
ты рæгъмæ рахизгæйæ ма ницæййæгтæн цума- 
гæнæг чи вæййы? 
* Тæхудиаг у, адæмы рæгъмæ чи рацыди æмæ 
ма адæймагæй чи баззад! 
* Дæнцæгæн бæззы ахæм лæг, дуарыл дыкка- 
гæн чи бахизы æмæ дзы фыццагæй чи рахизы. 
52 

& Искæй размæ куы фæуай, уæд дæ рох ма 
уæд, кæй разæй фæдæ, уымæй дæ лидзын куы 
бахъæуа, уæд дæ къæхтæ кæй уыдзысты дæ ир- 
вæзынгæнæг. 
$ Лидзын дæ кæмæй бахъæудзæн, уый разæй 
дæхи макуы кæн. 
& Рæмбыныкъæдзтæ чи ’хсыны, уыдонæн кæнæ 
сæ зонд цыбыр у, кæнæ сæ къухтæ даргъ сты. 
* Къæхтыл фидар лæууæн ис æрмæстдæр раст 
зонды фæрцы. 
* Дæ сæр куы сæфа, уæддæр хъуамæ дæ кад 
æмæ дæ цæсгом сæ бынаты баззайой. 
* Фыдзыкъуыр æмæ фыдзонд дæлдон кæнгæйæ 
дæр ма дон азмæнты. 
* Фæзæгъынц: «Йæ цард ногæй райдыдта», 
фæлæ, æвæццæгæн, ног цардæн ног дуарæй ра- 
хизын æмбæлы. 
* Иуæй-иуты амард афтæ сдиссаг кæнынц æмæ 
бирæ æгæстæ мæты бахауынц: «Ахæм лæджы 
кад куыд никæцæй разынд йæ цæргæйæ?» 
* Кæд рæстдзинад лæгæй-лæгмæ дзургæ у, уæд 
æцæгдзинад та, æвæццæгæн, æнæ ’вдисæнæй — 
хъусæй хъусмæ дзургæ у. 
* Ис, чи зоны, ахæмтæ дæр æнæ аивадæй йæ 
бон цæрын кæмæн у, фæлæ аивадæн æнæ ахæм- 
тæй дæр, æвæццæгæн, нæй фæцæрæн. 
* Ничи ма раиртæста, цард æмæ аивадæй чи 
кæй фылдæр фæзмыны, уый. 
* Æппын макæй циныл бацин кæн æмæ æппын 
макæуыл бамæт кæн, афтæмæй, чи зоны, бирæ 
фæцæрæн ис, кæд уый цард схонæн ис, уæд. 
53 

* Цардæн нысан æмæ бæлвырд хъуыды куы нал 
уа, уæд у æлгъыст æмæ ма уымæй дарддæр — 
хæйрæджы фæлварæн дæр. 
* Чи зоны, адæймагæн йæ мызд цас у, уый 
уыйас диссаг нæу, диссагдæр уый у: кæуыл, 
кæнæ йæ цæуыл хардз кæны. 
* Дæ хæлæрттæ цас бонджындæр уой, уыйас 
дын зынаргъдæр сыстдзæн дæ хæлардзинад семæ. 
* Хæлар агургæйæ развæлгъау ахъуыды æмбæлы: 
кæй бафæнддзæн дæу йæхицæн хæлар схонын? 
& Цард æмæ аивадыл артæндзарджытæ афтæ 
тæссаг не сты, арт хуыссынгæнджытæ цас тæс- 
саг вæййынц, уымæн æмæ артæндзарджытæ, чи 
зоны, æндæр цард æмæ æндæр аивады сæрап- 
понд бандзарынц, арт хуыссынгæнджытæ та 
æрмæстдæр ног артмæ фенхъæлмæ кæсынц. 
* Де сфæлдыстад дæхицæн уыци-уыци куынæ 
уа, уæд цымæ кæй сæры дуæрттæ бахойдзæн? 
* Сфæлдыстады сфæлдисæг æппæты фыццаг 
йæхи ныв фæкæны. 
& Нывгæнæджы сомбон хæлд сылгоймаджы сомбо- 
нау у: фыццаг — йæхи удæнцойæн, уый фæстæ — 
искæйы æмæ фæстагмæ кæмæндæр æхцайы тых- 
хæй. 
* Абон алкæуыл дæр чи æууæнды, уый сомбон 
йæхиуыл дæр сæнæууæнк уыдзæн. 
* Зонд æмæ ныхасы уæз тасгæ куы нæ кæной, 
уæд сæ рауайдзæн лæдзæг æмæ уымæн та æнæ- 
асæтгæ нæ вæййы. 
* Æнæдзуапп æмæ æнæфсармæй йæ цард чи 
’рвиты, уыдон æппæтæй тынгдæр рох кæнынц 
54 

сæ хæстæ æмæ ... сæ къæдз лæдзæг — уазæгуаты 
уæвгæйæ, фæстæмæ æрбаздæхынæн æфсон. 
* Æгадæй бирæ фæцæрын æлгъыст у, кадджы- 
нæй бирæ фæцæрынæн та хъæуы рагфыдæлты 
уæздандзинад бæстондæр зонын. 
* Кæд сæдæ азы цардцæрæнбон искæмæн уар- 
зыс, уæддæр дæ рох ма уæд, мыййаг, Сфæлди- 
сæгмæ æндæр зонд куы уа. 
* Æгæр «зондджынтæ» сæхи æргом кæнынц 
дыууæ миниуæгæй: сæ æгæр дзолгъо-молгъойæ 
æмæ бынтон куы ныхъус вæййынц. 
* Чи зоны, цард фæхуыздæр уа, æрдзон зон- 
димæ ахуыргæндтæ куы фæфылдæр уой бынтон 
ахуырæй кæндтытæй, уæд. 
* Æдылы фарстæн зондджын дзуапп куыд дзæ- 
гъæлы вæййы, афтæ зондджын фарсты та æдылы 
дзуапп æгад кæны. 
* Кæд дæ дыууæ къахыл фаг хъæддых нæ лæу- 
уыс, уæд ма дзы сæ иуы искæмæ цы ныфсæй 
дарыс? 
* Цымæ адæймаджы фыд кæмæн нæ тайы, 
уыдон æй зыддæрæй цæмæн «фæхæрынц»? 
* Иуæй-иу йæхи бæрзонддæр кæны уымæн, 
æмæ йæм нæй иннæты æмхуызон цæмæй уа, 
ахæм миниуджытæ. 
* Хæрд æмæ нозты уæлхъус тыхныхас кæнын 
не ’мбæлы, зыд æмæ æнæфсисæн та æнæфер- 
хæцгæ нæй. 
* Хæс кæмæй дарыс, уый фенд дын зындæрæй- 
зындæр вæййы, цалынмæ йын йæ хæс нæ ба- 
фидай, уæдмæ. 
55 

* Цымæ, мæгуырæй исты ракурынмæ лæгмæ 
фылдæр ныфс цæмæн вæййы? 
$ Адæймаг сæрибар хъуамæ уа алкæмæй дæр 
æмæ алцæмæй дæр, дзуапп, закъон æмæ æгъда- 
уæй фæстæмæ. 
* Закъæттæ сты дыууæ хуызоны: мæгуыртæй 
тæрсгæ нæ кæнынц, хъæздгуытæ та сæ æнцо- 
нæй æлхæнынц. 
* Иу цардæй цæрын иутæ сæ сæрмæ нæ хæс- 
сынц, иннæтæ та æндæр царды цæрын арæхсгæ 
нæ кæнынц. 
* Гуыргæ чи ракодта, уыдон дæр иуафон æмбæл- 
дзысты гуыргæ дæр чи нæма ракодта, уыдонимæ. 
* Фæзæгъынц: «Алцы дæр нæхицæй аразгæ у, 
алцы дæр нæхи къухты ис», фæлæ нæм цы 
вæййы, уый дæр нæхæдæг куы фехалæм æмæ 
нæ къухтæ куы ’руадзæм, уæд та ма цæмæ фен- 
хъæлмæ кæсæм? 
* Йæхиимæ чи тох кæны, уыдонæй иу дæр нæма 
фæуæлахиз. 
* Адæймагæн йæ зондахаст аивынæн хъæуы йæ 
рагфыдæлтæй райдайын. 
* Дæ фыдзыкъуырæй дæ кæстæртæн сæ цæссыг 
ма калын кæн, кæннод ма дын дæ мардыл та цы 
калдзысты? 
* Нæ мидхъуыдыты не знæгтимæ фылдæр тох 
кæнæм, нæ хæлæрттимæ æргом зæрдæбын ны- 
хасæй. 
* Цымæ нæ мæстытæ не знæгтæн куы фæдзу- 
рæм, уæд нæм нæ иуæй-иу хæлæрттæ лæмбы- 
нæгдæр цæмæн фæхъусынц? 
56 

* Цард афтæ конд у æмæ дæ дæ фыддæр знаг 
мæрдты дæр цæрын нæ ныууадздзæн, дæ хуыз- 
дæр æрдхорд та дæ мæрдтæм дæр нæ ферох 
кæндзæн. 
* Алы дохтыры мызд йæ куысты аккаг нæу. 
* Æвзæрстытæ æмæ ускурын цыдæр бавæййынц 
кæрæдзийæн: сæ алкæй фæстæ дæр бирæтæ нæ 
вæййынц райгонд, цы рамбылдтой, уымæй. 
* Хъæлæс цыфæнды зæрдиагæй куы кæнай, 
уæддæр дзы разындзæн къух æруадзынæн 
æфсон. 
* Хъæлæс кæнгæйæ бирæ бартæ райсæн ис — 
кад æмæ курдиатæй фæстæмæ. 
* Уæлахизæн дæр, кæуыл фæуæлахиз уай, уымæ 
гæсгæ йын кæнынц аргъ. 
* Чи æвзары, уыдон æдзухдæр сты зондджын- 
дæр, кæй æвзарынц, уыдонæй, фæлæ сæ дыу- 
уæты зонд дæр нæ ахсы хуыздæрты хуыздæры 
равзарын. 
* Дуне, æвæццæгæн, хъахъхъæддæр уаид, æнах- 
хос мæрдты райгас кæн æмæ удæгас аххосджын- 
ты бавæр, уæд. 
* Сæ иу райгуырдæй дæр райгонд кæмæн не 
стæм, уыдонæн сæ фылдæры фæфæнды ногæй 
райгуырын. 
* Цæстуарзонæй дæ размæ чи схойы, уый дын 
хъæугæдæр у, тæригъæд дын чи кæны, уымæй. 
* Ныййарджыты фыццаг æмæ сæйрагдæр хæс 
у сæ цоты хъомыладон куысты, цæмæй цот æнæ 
ныййарджыты æххуысæй дæр цæрдхъом уой. 
57 

* Дыууæ хъусы астæу афтид куы уа, уæд цы- 
фæнды ахадгæ дзырд дæр иу хъусы батæхдзæн 
æмæ иннæ хъусæй ратæхдзæн. 
* Рæстæгæй тагъддæр чи у, уый цардæй фæс- 
тæзад у. 
* Цас фылдæр рæстæг сафыс æнæ хъуыддагæй, 
уыйас дыл фылдæр азтæ цæуы. 
* Цард у рæстæджы хъуымацæй хуыд дзаума. 
* Фæзæгъынц: «Дыууæ фыдбылызæй къаддæ- 
ры равзар», фæлæ йæ чи зоны, чи дзы кæй аууон 
лæууы, уый. 
* Худæг æмæ Дудæг баиу вæййынц, æвзæрсты- 
ты рæстæг бирæ кандидаттæм кæсгæйæ куы сбæл- 
вырд кæнынц æрмæстдæр сæ иу кæй рамбул- 
дзæн уый, уæд. 
* Гæнæн цас нæй, уыйас дæхицæй дом, æмæ 
цас гæнæн ис, уыйас дæ къухы бафта. 
& Нæ лæджы кары уынæм æмæ худæм сывæл- 
лоны лæмæгъ æмæ чъизидзинæдтыл, зæрондæй 
та мысæм, алы карæн дæр кæй ис йæхи лæмæгъ 
æмæ худæджы митæ. 
* Æмбискармæ ис иу хорздзинад: дæ бон ма 
куы уа кæнын, раздæр кæнынхъом цы уыдтæ, 
уыдон æмæ дæ куы уырна сомбон дæр ма дæхи 
зæрдæзæгъгæ кæй æнкъардзынæ. 
* Нæлгоймаджы кар сылгоймаг дардмæ дæр 
æнцонæй раиртасы. 
* Дæ кар æхцайæ баив, кæнæ йæ æхцайæ ба- 
нымай æмæ уæд базондзынæ цас ма дын ис цæ- 
рæнбон, кæнæ цас æрыгон дæ, уый. 
58 

ЦÆМÆЙ ДÆ ÆНÆХХÆСТ? 
Кæд хорз кæнын дæ амал нæу, 
уæд фыд ма ракæн. 
Кæд кадджын нæма дæ, 
уæд æгаддзинад ма ’рхæсс дæ сæрмæ. 
Кæд хъуыстгонд нæ дæ, 
уæд хъуыстгонды хъусын кæн. 
Кæд дæ бæркад не ’ййафы, 
уæд бæркадсур ма разын. 
Кæд уындæй цауд дæ, 
уæд æй де ’гъдауæй сфæлгонц кæн. 
Кæд раттынмæ нæ арæхсыс, 
уæд райсыныл ма тагъд кæн. 
Кæд бафæрсын нæ зоныс, 
уæд дзуапп дæр ма дом. 
Кæд тæригъæдджын дæ, 
уæд барын дæр зон. 
Кæд зонд раттын нæу дæ бон, 
уæд зонд райсын зон. 
Кæд лæмæгъ дæ уæрагæй, 
уæд æй баххæст кæн зондæй. 
59 

Уæраджы лæмæгъдзинад 
зондæй æххæст цæуы. 
Кад у ирон лæгæн фæззæджы хорæй 
уалдзæджы тауинаг арæхсгæ равзарын. 
Йæ фыдæлты намыс, йæ фыдæлты зондимæ 
куыд ахада йæ ныхасы уæз. 
Рох дæ-иу макуы уæд: нæ дзыхы ныхас 
нæ зонды тæлмац кæй у. 
Царды фæзилæнтæ — 
амонд фæрсудзæнтæ. 
Царды зынтæ та — 
цардхъом æвзарæнтæ. 
Низджыныл бахудын 
æнæнизæн низ у. 
Чи нал ис, уый рæдыд 
æгасæн у растгæнгæ. 
Лæмæгъдæрæн баххуыс — 
хъаруджыны хæс. 
Чи уындæй æххæстдæр у, 
чи — удыхъæдæй. 
Кæмæн йæ цард у æргом, 
кæмæн та — йæ мæлæт. 
Иутæ фыды фарн барынц мулкæй, 
иннæтæ — зондæй. 
Чи хъæздыг у сæрæй. 
чи та — дзыппæй. 
60 

Иутæ рухс мæйыл цин кæнынц хурхъуагæй, 
иннæтæн Сусæны мæй дæр сæ зæрдæтæ — уазал. 
Иутæн сæ райгуырд дæр царды нысан вæййы, 
иннæты райгуырд — цæрынджыты хъазын. 
Иуæн йæ царды нысан — цардæй бафсæдын, 
кæмæн та йæ уды фæллойæ 
йæ бинонты бафсадын. 
Бæркадджын удыхъæдæй 
иутæ сæ развæндаг сгарынц уырзæй, 
иннæтæ та — æдзæстуарзон æхсæв дæр 
цæхæрцæстæй бакæны иннæйы цæнкуылтæ. 
Иутæ мæлæты бон н* агурынц хуры рухс, 
домынц тыхдымгæ, фыд их. 
Иннæты бæллиц: тæхуды, 
сæ фæстæ куы баззаид хур дæр кæсгæйæ. 
Æрдзы хъæбулæн кæм уыдзæн æнæвзаргæ 
æрдзы цымыдисаг: 
Суинаг гуырд рагæй дæр цин кæны, 
фыдлæгæй кæй нæ райгуырд, ууыл. 
Хон дæхи амондджын, 
фыдгæнæджы райгуырдæн кæй нæ дæ æвдисæн. 
1989 аз, октябръ 
61 

* Йæ карæй чи ахызт, уыцы сылгоймаг йед- 
дæмæ дын æргом йæ кар ничи схъæр кæндзæн. 
* Хистæртæ сæ къуымых зондæй загъд куы 
ракъахынц, уæд кæстæртæ та мæрдтæм бацæ- 
уынц. 
* Чи зоны, искуы ахæм дуг дæр скæна æмæ 
адæмтæ хæстæй сфæлмæцой;чи зоны ма исчи 
хæст ракъаха, фæлæ хæстмæ мачиуал рацæуа. 
* Уынджы ныхъхъæр кæн: «хуыснæг!» æмæ 
бирæтæ фæстæмæ фæкæсдзысты, кæд мæн ба- 
зыдтой, зæгъгæ; ныхъхъæр кæн: «фæдис!» æмæ 
дæ бирæтæ хъусгæ дæр нæ фæкæндзысты. 
* Иуæй-иутæ хорз нæ раиртасынц, кæимæ да- 
вынц, уый, æмæ уæлдай æфхæрд баййафынц 
ахæмтимæ иу хатæны бадгæйæ. 
* Цæмæй ног цард райдайай, уый тыххæй, 
æвæццæгæн, зæронд цард æрдæгыл уадзæн нæй. 
% Иу паддзах дæр зæххон цардæй Дзæнæт нæма 
сарæзта, фæлæ нывыл паддзах нæ бауадздзæн 
саразын йæ бæстæйæ Зындон. 
* Кæд, мыййаг, царды нæфæджджиæгтæ фыл- 
дæр ис, уый йеддæмæ уыйас адæм мæгуырæй 
мæгуырдæр цæмæн кæнынц? 
* Тæригъæддзинад адæймаг йеддæмæ куы ничи 
æмбары æмæ æнкъары, уæд, цымæ, йæ хъуыды 
Хуыцауæй лæвæрд цæмæн у? 
62 

* Æнкъардæй айдæны раз ма бад; дæ нывæр- 
цыл куыд бафтдзæн, афтæ — де ’нкъарддзина- 
дыл дæр. 
* Чысыл маст ныхасæй дæр байсысæнгæнæн ис, 
стыр мастæн та ныхас æгъгъæд нал вæййы.. 
* Къаддæр кæй зоныс, уыдоны уарзæн дæр ис; 
фылдæр, арфдæр æмæ лæмбынæгдæр кæй зо- 
ныс, уыдонæн та ма ис аргъгæнæн дæр. 
& Чызджы сомбон мады къухты баззайын 
æлгъыст у. 
* Цымæ худинаг цы у, уый æмбарынæй раздæр 
сырх цæмæн кодтой, ныр та сырх куы фæкæ- 
нынц, уæд сæм уый худинаг цæмæн фæкæсы? 
* Иуæй-иутæм ис стыр курдиат сæхи æдылыйæ 
равдисынæн, цалынмæ сæм æцæг æрдзон зонд 
царды фæлтæрдимæ не ’рцæуы, уæдмæ. 
* Рогзонд лæппутæй йæхи хъахъæнын чи зоны, 
ахæм чызгæн ис амондджын сомбонмæ æнхъæл- 
мæ кæсæн. 
* Цыфæнды циндзинады дæр вæййы ахæм хуынд 
уазджытæ, бæрæгбон кæй ахицæн, уый кæй 
зæрдыл æрлæууын кæнын фæхъæуы. 
* Нырыккон царды «чъизи» æхцатæ куыд 
æхсынц, афтæ негырты куы ’хсиккой, уæд урс- 
цъар адæм зынгæ фæфылдæр уаиккой. 
& Æхца зондджын лæг æрхъуыды кодта, фæлæ 
ныры царды зонд æмæ æхца афтæ æрбахæстæг 
сты, æмæ цас цæрыс, уыйас нæ фаг кæнынц: 
кæмæн сæ иу, кæмæн та сæ дыууæ дæр. 
* Дзырдарæхст лæг аккаг иыхасмæ йæ дзыпмæ 
нæ нывналы; зыд æмæ кæрæф та тæрсы, йæ 
дзыппæй йæ исты сисын куы бахъæуа. 
63 

* Бирæтæ низты бын фæвæййынц æхца баку- 
сыны фыдæй, иннæтæн та цасфæнды æхца дæр 
нал сфаг вæййы низæй схицæн уæвынæн. 
* Æнæчетар кæстæрты сæ ныййарджытæ фæ- 
хъæуынц, сæ дæндæгтæ цæуыл цыргъ кæной, 
ахæм стæгæн. 
* Ис мæгуыр кæстæртæ дæр, сæ ныййарджытæ 
карджынæй дæр фыдзонд кæмæн вæййынц — 
сæ зондахаст æмæ сæ цауд миниуджытæ аивæн 
кæмæн нал вæййы. 
* Цымæ фыдбылыз æмæ маст цы сты, уый чи не 
’мбары, уый æдылы æмæ æгомыг цæмæн хонынц, 
хорздзинад чи не ’мбары, уый та — æнамонд? 
* Цардыл ахуыр кæнын æмбæлы суанг царды 
кæронмæ: чи зоны, искæд нæ ингæны фарсмæ 
æрзайа ахæм бæлас, фæлтæрддзинады дыргътæ 
кæуыл фæзына — хорз æмæ фыд кæрæдзийæ 
иртасыны хосæн. 
* Хæрзиуæг æргомдæр у æмæ æфхæрд арæх- 
дæр æййафы, фыдбылыз та æмбæхстдæр у æмæ 
йе ’мбис куы рабæрæг вæййы, уæддæр нæм 
æгъгъæд кæсы. 
* Хъызт зымæгæй æрдз æмæ Хуыцауы аххос- 
джын кæныны бæсты, иучысыл арт уæддæр скæн, 
кæнæ та зæрдæйæ хъæрмуддæр у. 
* Иуæй-иутæ сæхи афтæ хорз фæзонынц, æмæ 
сын фаг æфсон вæййы, цæмæй иннæтыл æппын- 
дæр ма æууæндой. 
* Мæлæт кæй амардæн не ссардзæн æфсон, ахæм 
лæт нæй зæххыл. 
^Адæймаджы буар у царды кæронмæ хæсгæ дзаг 
хордзен — цас уæззаудæр у, уыйас фæндаг кæны 
цыбырдæр. 
64 

* Нæхи кæстæрты куыд уарзæм, афтæ куы арæх- 
сиккам нæ ныййарджыты уарзын дæр, уæд цар- 
дæй уæлдай райгонддæр уаиккам. 
* Цот куы рахъомыл вæййынц, уæдæй тынгдæр 
никуы фæхъæуы ныййарджыты сæхи къæхтыл 
фидар лæууыны хъомыс. 
$ Зæрдæхсаинагдæр ахæм кæстæр у, хæдзарæй 
йæ ацыды уынæр хъустыл кæмæн не ’рцæуы. 
* Чи зоны, растдæр уаид сывæллоны арæхдæр 
дзыхыл хæцыныл ахуыр кæнын, цæйнæфæлтау 
дзурыныл. 
& Цымыдисаг у адæймаджы цард: цас æнахъом- 
дæр вæййы, уыйас йæхи тыххæй тынгдæр хъæр 
кæны, цас кардзыддæр кæны, уыйас та — къад- 
дæрæй-къаддæр. 
* Цымæ цас цымыдисагдæр уаид цард, сывæл- 
лон-иу куы зонид йæ сомбоны кад, кæнæ æгад- 
дзинад. 
* Хатгай уазæгуаты ацæуын дæр фæхъæуы, 
фæлæ дыл, мыййаг, афтæ куы бацин кæной, 
раст цыма дæхи хæдзармæ æрбацыдтæ, æмæ уый 
та уæд афтæ цымыдисаг нал вæййы. 
* Уазæгуаты дæхи афтæ дар, хæдзары хицау 
гуырысо куыннæ кæна, сæхимæ кæй ис, ууыл. 
* Иуæй-иутæ уазæгмæ бинойнаджы цæстæй кæ- 
сынц æмæ уæд уазæг дæр бирæ рæстæг нæ фæ- 
стиат кæны. 
* Паддзахад у ахæм нау, йæ уæлхæдзары тæ- 
дзынæгæй йæ быны фæхуынкъ тæссагдæр кæ- 
мæн у. 
* Хъæлæс цас бæрзонддæр уа, уыйас ныхасы 
уæз асламдæр кæны. 
3 Быгъуылты Къола 65 

* Сæрыстырдзинад адæймагæн йæ асыл дæр 
æфтауы, зыд æмæ кæрæф та йæ кæнæ хус кæ- 
нынц, кæнæ та — дæнгæл. 
* Алы адæймаг дæр уыйас æнамонд у, — йæ 
зонд æй цас нæ ахсы. 
* Иутæм æнамонддзинад фæкæсы фурдмæ ис- 
кæй ныххауд, иннæтæм та — уыцы искæй фер- 
вæзын кæнын. 
* Алы æфсин дæр хъуамæ зона, уазæг æфси- 
нæн йæ хуыздæр миниуджытæй йæ хъæндзи- 
нæдтæ фылдæр кæй уыны. 
* Хорз куыдз æгъдауыл срæййы уазæджы æрба- 
цыдыл, æвзæр фысым та уазæгæн йæ ацыдыл. 
* Фæразон лæджы хи хъахъхъæнын æмбæлы 
уæгъды мастæй. 
* Адæм цал хуызы сты, уал хуызы домынц сæ 
«рафыцынæн». 
* Масты фæдыл цæуынæн хъæуы стыр ныфс 
æмæ стыр гæнæнтæ, цæмæй сомбон фæсмойнаг 
ма фæуай. 
* Кæцæйфæнды рацæугæйæ дæр дуар афтæ рах- 
гæн дæ фæдыл, цæмæй йæ иууылдæр бамбарой, 
фæлæ йын иу дæр йæ хъыррыст ма фехъуса. 
* Цымæ цас рон тынгдæр æлвасæм, уыйас ах- 
сæн зæрдæмæ хæстæгдæр цæмæн кæны? 
* Сæр æмæ зæрдæйæн ахсæн — сæ иргъæвæг. 
* Инæлæрттæй иутæ абоны хæстæй зноны 
хæстмæ тынгдæр цæттæ кæнынц сæхи. 
* Бынтон æдылы нæу, йæ зонды фæрцы йæхи 
хуызæны æнæтæлмацгæнæгæй кæрæдзи æмба- 
рынæн цы лæг ссары, уый. 
66 

* Адæймагæн куы нал вæййы рæстæг ахъуыды 
кæнынæн, уæд ын æнæ фесгуыхгæ нæй — кæнæ 
иуырдæм, кæнæ иннæрдæм. 
* Царды хорздзинæдтæн сæ нымæц цас фыл- 
дæр кæны, уыйас кæнынц асламдæр. 
* Иутæ цас къаддæр дзурынц, уыйас зондджын- 
дæрхуыз сты, иннæтæн та сæ ныхас сæ зонды 
нывтæ исы. 
* Адæм æрмæст дис цæуыл бакæной, ахæм 
æдылы митæ дæр ахъуыдыйаг сты. 
* Иутæм сæдæаздзыдæй дæр цæрын æрцæуы, 
иннæтæм та — сæдæ граммы фæстæ. 
* Дæ ныхыл цы фыст ис, уый дæ армы тъæпæ- 
ны ма агур. 
* «Мæхи» æмæ «нæхи»-йы ’хсæн цы хъуыды 
ис, уый адæймаджы зонд кæронмæ нæма ахсы. 
* Дæхи фæллойæн тæрсыс иу хатт, давæггагæй 
дæм цы ис, уымæн та — дыууæ хатты — дæхимæ 
цы ис æмæ ма дæм цы æрбахаудта, уый дæр 
куы базоной, уымæй. 
* Æфсарм, дзуапп, уæздандзинад æмæ мулк иу 
уды зынæй сæмдзæрин вæййынц. 
* Хъусæй тынг хорз чи у, уыдонæй дæр бирæ- 
тæм нæ хъуысынц æфсарм æмæ уæздандзинады 
хъæлæстæ. 
* Иуты ис бафæрсæн: «Кæд дæм ис æфсарм 
æмæ уæздандзинад, уæд ма дæ цы хъæуы?», 
иннæты та: «Кæд дæм æфсарм æмæ уæздандзи- 
над нæй, уæд æндæр исты цы цæсгомæй до- 
мыс? » 
67 

* Кад æмæ хъуыстгонд æхсызгон хабæрттæ сты, 
фæлæ дæ рох ма уæд: дæ алыварс цас талынг- 
дæр уа, уыйас тынгдæр кæй æрттивыс. 
* Цас дæ фылдæры цæстытæ уыной, уый бæрц 
фылдæры тынгдæр фæнддзæни дæ рахауд уыцы 
бæрзондæй. 
Ф Æз федтон мæ фыны, цыма кæйдæр раппæр- 
стой Дзæнæтæй кады кауы сæрты... 
$ Цины цæссыгтæ уырдыджы згъордтой, æгады 
цæссыгтæй та донмарæн сарæзтæуыд. 
* Мидбылхудгæ сылгоймагыл æууæндгæйæ бирæ 
лæгтæ ныхсадтой сæ цæссыгтæй сæхи. 
* Ахадгæ цард фæкæнгæйæ æрцæудзынæ иу хат- 
дзæгмæ: цавæрфæнды уæлахиз дæр кæй раивы- 
хæрæгсастмæ. 
* Цымæ дзæбæхгæнæн кæмæн ис, ахæм низ æгад- 
дæр цæмæн у?! 
* Политиктæ æмæ хæлд сылгоймæгтæ иу низæй 
рынчын сты, æрмæст бæрæг нæма у, чи кæмæй 
фæрынчын, уый. 
* Стыр политикæйы ис, хъыгагæн, ахæм цæу- 
къатæ, йæхи раздзæуæгæй чи æнкъары суанг 
цалдæр комы цы рæгъæуттæ хизы, уыдонæн дæр. 
* Адæймаг йæхæдæг кæм сарæхса, уый йæ бæс- 
ты куы кæной, уæд æлгъыстхъуаг нал у. 
* Хъустæ алкæуыл дæр ис, фæлæ алкæмæ дæр 
хъуысы æрмæст цас æмбары, уыйас. 
* Кæд ныхас адæймаджы сæвзæрдæй бирæ кæ- 
стæр нæу, уæддæр абоны онг адæм сæ кæрæ- 
дзийы нæма бамбæрстой. 
68 

* Иу иннæйы æмбары æрмæстдæр уыйас, йæхи 
æмбарынхъом цас у. 
$ Æгъдау æмæ фæтк æрдзæй лæвæрд сты: æгъда- 
уæвæрджытæй бирæты фæстæ баззадис æрмæст- 
дæр æнæгъдаудзинад. 
* Дæхæдæг дæнцæггаг куы ницæмæй уай, уæд 
æрмæст дæ кæстæртыл дæ зæрдæ ма дар: ды 
дæр кæддæр уыдтæ кæстæр кæмæндæр. 
* Цы дæм ис хорзæй, уый дын байсынмæ чи 
хъавы, уый æдзух æппæлдзæн, цы нæ дæм уа, 
уымæй дæр. 
* Раппæлинаг кæмæ ницы ис, уыдон чъынды 
никуы вæййынц сæхицæй раппæлынмæ. 
$ Цалынмæ æнаххосæй æфхæрд фæндæгтæ 
марзта, уæдмæ кæмæй раппæлыдысты, уый раст 
фæндаг ссардта. 
* Иуæй-иутæ хисты дæр афтæ зыд кæнынц, æмæ 
куы зониккой цавæр фынгтæ уыдзæн сæхи хис- 
ты, уæд, чи зоны, æмбисфынгæй сæ хæдзæрт- 
тæм цæуиккой. 
* Цымыдиссаг у, Дзæнæтмæ цæуджытæ дæр æмæ 
Зындонмæ цæуджытæ дæр уæлæуыл иухуызон 
хæдтулгæтыл цæмæн бадынц?! 
* Цымæ дæнцæггаг æмæ раппæлинаг ныхæстæ 
марды уæлхъус марды номæй цæмæн фæдзурынц?! 
* Иуæй-иуты бирæ нал фæхъæуы сæ цард ра- 
уæлдай кæнынмæ, æгæстæ «хорз» кæй схонынц, 
уый хисты бадгæйæ. 
* Иуæй-иутæ сæ фырзыдæй нæ уæндынц сыл- 
гоймагæн йæ къухæн апъа кæнын, йæ къухда- 
рæнмæ йын куынæ фæлæууой, уымæй тæрсгæйæ. 
69 

АРФÆТÆ МЕ ’МЗÆХХОНТÆН 
Зноны бонæй цы зонд райстат, 
уый абоны царды равдисын арæхсут. 
Знагæн дæр уæ зæрдæ ма зæгъæд мæлæт, 
фæлæ йын уæ мæлæтæй дæр ма бафтаут йæ цардыл. 
Хурхъуаг цардæй уæ ацы Зæххыл 
уазал Мæйыл мачи бацин кæнæд. 
Уæ хъуыдыйыл цалынмæ уæхæдæг гуырысхо кæнат, 
уæдмæ йæ искæй цур ма æвæрут. 
Зноны Хур ма рох кæнут, 
йæ хъармæй абоны Хурмæ æрцыдыстут. 
Цинтæ уыл цæуæд цардæфсисæн, 
зиан та — цардæфсæстæй. 
Размæйы иу къахдзæфæй райгондæн ныууадзут 
фæстæрдæм дыууæ къахдзæфæн бынат. 
Æртæ чъирийы уын къорд азты 
Хур, Зæхх æмæ Доны нысан уæнт! 
Искæуыл цъыф калгæйæ 
«сыгъдæг» цардмæ ма бæллут. 
Уæ цардæфсæст зæрдæйы хъарм 
уæ цæрдхуыз цæсгæмттыл фыст уæд. 
Уе Сфæлдисæг 
уе сфæлдыстыл макуы фæкæнæд фæсмон. 
Уæ хистæрты хорз зонд 
уæ кæстæрты царды мæсыгæн бындурæн бæззæд. 
70 

* Прозæ æмæ поэзи иу буары дæр æрцæрынц, 
æцæг прозæ поэзийы руаджы райсы хицæн ном. 
* Æцæгдзинад æмæ алкæмæн йæхи рæстдзинад 
æндæр хабæрттимæ абаргæйæ ахæм чысыл сты 
æмæ сæ ныры царды ставдхæтæлджын топпæй 
куы фехсай, уæд сæм цы ис, уымæй ноджы зын- 
дæр ссарæн уыдзысты. 
* Æцæгдзинад алырдæм дæр чи тасын кæны, 
уымæн рæстæй баззайæн нæй. 
* Царды иуæй-иу хъуыддæгтæн сæ æцæгдзинад 
ахæм æргом у, æмæ сын нæй ссарæн ноджы 
æргомдæр ныхæстæ сæ амонынæн. 
* Цавæрфæнды æцæгдзинад дæр æмбаргæ цас 
кæнынц, æууæндгæ дæр ыл уыйас кæнынц. 
* Алкæмæн дæр йæ рæстдзинад æдзухдæр фæн- 
даггон у, æцæгдзинад та бынаты хицауы фарсмæ 
бады. 
* Цымæ æцæгдзинадыл чи сæмбæлд, ууыл къад- 
дæр цæмæн æууæндынц, агургæ йæ чи кæны, 
уымæй?! 
* Царды фæндæгтыл зылын къæхтæ дæр хъæ- 
уынц, уыййеддæмæ иуæй-иуты цæмæн фæнды, 
цæмæй æцæгдзинады бæсты сæхи рæстдзинад 
сæ фарсмæ æрбалæууа, уый?! 
* Рæстдзинад ахæм бирæвæрсыг у, æмæ царды 
кæрон æцæгдзинадæн ингæны къæй нал сфаг 
вæййы. 
71 

* Иуæй-иутæ æцæгдзинадыл афтæ æнувыд сты, 
æмæ сæхи рæстдзинад милицæйы кусæгæн дæр 
æвгъау нæ кæнынц. 
* Фæзæгъынц:æцæгдзинад иу у, рæстдзинад та 
алкæмæн йæхи — фæлæ æцæгдзинадмæ алкæйы 
рæстдзинады улæфт куынæ хæццæ кæнид, уæд, 
чи зоны, зæхх иннæрдæм разилид. 
$ Кæд дын дæ рæстдзинадæн исты аргъ кæнынц, 
уæд ма сайгæ та цы монцæн кæныс? 
* Цымæ, цы хъусæм, ууыл цас не ууæндæм, 
уый цæмæн агурæм цæстытæй фенынмæ?! 
* Гæдылæг йæхицæн асайынæй тынгдæр тæрсы. 
* Цы æрцæудзæн, уый, чи зоны, бирæтæ фæзо- 
нынц, фæлæ цы æрцæуинаг у, уый никæйы бон 
у аивын. 
* Абон бындур цæмæн сæвæрдтай, уыйас сом- 
бонмæ суынæд дæ цæст, дарддæрмæ акæсынæй 
цы рамбулдзынæ, уый та зын зæгъæн у. 
2& Цымæ цардæн йæ сомбон иртасынмæ æгæр 
тырныны бæсты нæ абоны цард бæлвырддæр 
раиртасын хуыздæр нæ уаид?! 
* Хистæрæй дæнцæг райс, цалынмæ йæм ис 
исты дæнцæггагæй, уæдмæ. 
* Искæмæ æнгуылдзæй амонын аив никуы 
уыдис, фæлтау амон дæхицæй, цы амоныс, уый 
дæхийымæ баргæйæ. 
* Бæх кæмæ нæй, уыдон дæр дуарыл цæфхад 
бахуыйынц, уазæг æмæ амондмæ æнхъæлмæ 
кæсгæйæ. 
$ Кæд царды фæндагыл дугъы ацæуыны аккаг 
дæ, уæд ма дæ къæсæрыл амонды цæфхад цæ- 
мæн ауындзыс?! 
72 

* Йæхи фæллойæ чи цæры, уыдон, чи зоны, 
хæрынæн дæр бæззынц, фæлæ иннæтæм чи 
смондаг уыдзæн?! 
* Цымæ адæймаг кæм нæма уыдис, æрдз уым 
хъæздыгдæр æмæ рæсугъддæр цæмæн у? 
* Фæзæгъынц: «Иу сæр хорз у, дыууæ та ноджы 
хуыздæр», фæлæ хилдасæгмæ цæугæйæ дыууæ 
сæры æрмæст хуыздæр не сты, фæлæ ма зынар- 
гъдæр. 
* Цымæ ацы царды раст фæндаг бацамонын 
кæмæн хъæуы, уыдон фылдæр цæмæн кæнынц, 
дуармæ бацамоныны аккаг чи у, уыдонæй?! 
* Къух къухы кæм æхсы, уым уæздан лæджы 
къах ма хъуамæ æрлæууа?! 
* Зын зæгъæн у: амонд у æви æнамонд, фæлæ 
иуæй-иутæн сæ сомбон фæстейы баззайы, се 
знонмæ та æнхъæлмæ фæкæсынц. 
* Цымæ хæларæн ныххатыр кæнын уæлдай зæр- 
дæниздæр цæмæн вæййы, знагæн ныххатыр 
кæнынæй? 
* Къуымых лæджы зонд нæ ахсы ныххатыр кæ- 
нын, куырыхон зонд та цы ныххатыр кæны, 
уый нæ рох кæны. 
* Дæ хæлары куы ферох кæнай, уæддæр дæ, 
куы бæззай, уæд йæхæдæг æрымысдзæн, фæлæ 
де знæгтæн ныххатыр кæныны фæстæ дæр ма 
рох кæн уыдонæн сæ уынд æмæ сæ нæмттæ. 
* Æвзæр зонды хицау нæ дæ, кæм дæм не ’нхъæлмæ 
кæсынц, уырдæм кæд байрæджы кæныс, уæд. 
* Нозты ныхмæ цы паддзахад тох кæны, уый, 
цымæ, йæ адæмæн развæлгъау мыддон æрцæттæ 
кодта? 
73 

* Цымæ цас раст у: Хуыцауы фæндæй адæм 
иууылдæр цардмæ сæрибарæй рацæуынц, фæлæ 
цæмæй æмхуызон бартæ райсой, уый тыххæй 
та бирæтæн сæ цард фаг нæ кæны. 
* Фæзæгъынц: æвзаг дарын хъæуы дæндæгты 
аууон, — æвæццæгæн, рæстæг, бæрц æмæ уавæр- 
тæм цæттæйæн. 
* Адæмы ’хсæн дæхи тыххæй бирæ ма дзур, 
куыддæр ацæуай, афтæ райдайдзысты ныхæстæ 
дæу тыххæй. 
* Адæмæй иутæ æрмæст дзургæйæ вæййынц 
къæзæнæг, иннæтæ та хъуыды кæнгæйæ; фыц- 
цæгтæ дыккæгтæй бирæ хуыздæр сты. 
* О Хуыцау, цымæ, цы монцæн федтон мæ 
фыны, цыма Дзæнæты фылдæр къахкъуырæнтæ 
ис Зындонæй! 
* Æрмæст дæ хорзы кой куы кæной, уæд гуы- 
рысхо кæн: æгас ма дæ æви нæ? 
* Кæд хъаруджынтæ тымбылкъухæй архайынц, 
куырыхонтæ — зондæй, уæд ма хинæйдзæгтæм 
та цы ис? 
* Кæд мæ рагæй зоныс, уæд мын æргом зæгъ: 
дæумæ гæсгæ чи дæн æмæ дæ кæд æз дæр æрхъуы- 
ды кæнин. 
* Æппæтæй хуыздæр æмæ арфдæр йæхи зоны 
æрмæстдæр уæлæнгай адæймаг. 
* Æрмæст дæхи фæдтыл куы цæуай, уæд дæ, 
дæхи æххæстæй ссарынæй, де знаг раздæр ссар- 
дзæн. 
* Æвæццæгæн, амæлынæн иу æфсон дæр æгæр 
у, цæмæй цæрайæ цæрай, уымæн та бирæ æф- 
сæнттæ хъæуы. 
74 

* Кæд ма дæхи æмбарынхъом дæ, уæд, æвæц- 
цæгæн, стыр тæригъæд у хи амарын, ома, Сфæл- 
дисæджы цур æнæхонæгæй æрлæууын. 
* Сæрибардзинадæн дзуапп дæттын фæхъæуы, 
фæлæ дзуапп дæттынæй бирæтæ тæрсгæ кæнынц. 
* Рæхысæн йæ дзыгъал-мыгъулы аххосджын у 
йæ алы цæг дæр. 
* Алцæмæй, кæнæ алкæмæй сæрибар уæвын, 
уæгъдибары тæф кæны, ома, æнæсæрбос галау 
развæд нæ уыныны хуызæн у. 
* Мæлæты къахыл чи лæууыд, уый нал сахуыр 
уыдзæн æххуырсты цардыл. 
* Йæ удæн ницы зонгæйæ, фидиссагæй чи фæ- 
цард, уый, кæнæ цæстуарзон уыд, кæнæ æгъатыр. 
* Йæ царды нысан йæ царды фæндæгтыл кæ- 
мæн схардз, уымæй сæрибардæр ничи у. 
* Цымыдисаг у адæймаджы зонд: цæрын алкæй 
дæр фæнды, мæлын та марæджы дæр нæ фæнды. 
* Худæджы хос цы хъаугъа фæцис, уый тæссаг 
нал вæййы. 
* Чындзæхсæв у æххæст цардæй æххæст цардмæ 
фыццаг къахдзæф. 
* Тæхудиаг, йæ мыггаджы, кæнæ йæ адæмы 
хуыздæр лæгтæ æрмæст раздæр кæй райгуыр- 
дысты, уый тыххæй нæ, фæлæ сæ царды фæл- 
тæрддзинады, куырыхондæр зонды, æгъдау, на- 
мысы æмæ кады тыххæй номдзыд æмæ фæзми- 
наг кæмæн сты, сæ зулбакаст дæр аххосджы- 
нæн æфхæрды нысан кæмæн у, сæ мидбылба- 
худт та кæстæрæн — рæвдыды хос. 
* Сæрибар алкæмæн дæр хицæн ад кæны: иу 
75 

хойраг алы æвзагыл куыд андзæва, уыйау: иуты 
сæрибар хъæуы цæмæйдæрты, иннæты та — 
кæмæйдæрты. 
* Мидхъуыды сæрибар куы нæ уа, уæд сæриба- 
рæн нæй нæдæр æвзагæй æнкъарæн, нæдæр зон- 
дæй æрцахсæн. 
& Сæрибарыл дзургæйæ рох кæнын нæ хъæуы: 
бацæуæнтæ æхгæд куы ’рцæуынц, уæд рацæ- 
уæнтæ уæрæхдæр кæй кæнынц. 
* Тæхуды, йæ ныхасы уæз зынгæ кæмæн фæуæз- 
заудæр, йæ дæндæгтæ сæ бынæтты баззайгæйæ. 
* Дæ хъуыдыйы уæз æмæ сæрибарæй уæд рап- 
пæл æмæ дзы дæ къæбæр бакусын дæ бон куы уа. 
* Рæдигæ дæр, æвæццæгæн, хъуыдыгæнæг кæны: 
дæ рæдыдтытæй æппæт дуæрттæ куы сæхгæнай, 
уæд ма æцæгдзинад та кæуылты бахиздзæн. 
г& Сомбоны хуыздæрмæ тырнгæйæ бирæ абонтæ 
ацæуы: чи сомбонмæ нæ фæцæры, чи та йæ абон 
дæр æххæстæй нæ арвиты. 
* Фылдæрæн сæ цард ахицæн вæййы цардмæ 
сæхи цæттæ кæнгæйæ. 
* Æзнон æмæ райсомы’хсæн дæ къухы куы ницы 
бафта, уæд нæдæр де знонæй исты æрымыс- 
дзынæ, нæдæр дæ сомбонæй райгонд уыдзынæ. 
* Кæд де ’гъдау æмæ дæ зонд дæ сомбоны аккаг 
сты, уæд абоны цардæн дæр цыдæр ахъаз дæ. 
* Абоны цардæй цас райгонд дæ, уый æххæс- 
тæй бамбардзынæ сомбон. 
* Хъусы хуынчъы, æдзух иннæтæ кæй нæ зо- 
нынц, уыцы хабæрттæ нæ фæдзурынц. 
76 

* Цымæ, иу адæймаг, цы йæ фæнды, уый кæй 
дзуры, уый тыххæй йын иннæ йæ сæр цæмæн 
хойы? 
* Æгæрон сæрибардзинадыл, чи зоны, бирæтæ 
бацин кæниккой, фæлæ сæ рох ма уæд: бæхтæ 
дæр мыр-мыр фæкæнынц саргъ æмæ æхтонгтæ 
фенгæйæ, фæлæ ма дзы вæййы идон æмæ ехс дæр. 
* Дзуары лæджы адæймагæй бæрзонддæр чи 
сисы, уый йæхæдæг адæймаджы асмæ нæма сы- 
рæзыд. 
$ Цымæ сыгъдæгзæрдæ æмæ сыгъдæгарм адæм 
къаддæр цæмæн сты дины куыстгæнджытæй? 
* Цымæ, сæгъы боцъойæ пайда кæнгæйæ, хæй- 
рæджы сæрыл сыкъатæ аивдæрæй цæмæн ра- 
зынынц? 
* Цæрыныл ма тагъд кæн, тагъд кæн цардахъа- 
зæн исты аразын, уымæн æмæ ма дын цæры- 
нæн цы баззад, уымæн, чи зоны, абоны бон йæ 
фæстаг бон у? 
* Сдзæбæхгæнæн кæмæн нæй, уыцы низтæм 
хауы склероз дæр, фæлæ йæ æнæхъæрзгæйæ 
ферохгæнæн ис. 
* Цы дæ ферох, ууыл æгæр ма мæт кæн, чи 
зоны, æмæ дæ афтæ æхсызгон дæр нал хъæуы. 
* Фаг зындгонд æмæ хъуыстгонд уæвын æмбæ- 
лы, цæмæй дæ схоной уæздан, уæззаузонд æмæ 
дзуапджын. 
* Хъæздыгæн йæ амард дæр æмæ йе ’нкъард 
дæр зынаргъдæр сыстынц. 
* Æгæр ахуыргæндтæ дæ ахæм æнкъард царды 
баппардзысты æмæ бæлдзынæ дæхæдæг дæхи- 
йымæ ахудынмæ. 
77 

* Зыдлæг йæ хъуагæй йæхи рæсугъд кæны. 
* Цас фылдæр кæуæм, уыйас нæм цæрын къад- 
дæр цæуы; цас фылдæр худæм, уыйас та нæ 
цæрын фылдæр фæнды. 
* Иутæ царды домæнты раз цас лæмæгъдæр сты, 
уыйас мæстæлгъæд æмæ æгъатырдæр сты, ин- 
нæтæ та искæй зонд æмæ фæллойæ цас хъæз- 
дыгдæр кæнынц, уыйас æнæдзуапп, æнæгъдау 
æмæ тугдзыхдæр сты. 
* Тых æмæ зонд куы басæттынц, уæд зондæн 
фылдæр аргъ вæййы. 
& Цауддæры бафхæрынæй кадмæ ма ’нхъæлмæ 
кæс; тыхджынмæ бавналынмæ та тыхджындæр 
уæвын æмбæлы. 
$ Цыфæнды хъаугъа æмæ загъдæн дæр аууоны 
цы хай баззайы, уый уæззаудæр æмæ цымыди- 
сагдæр свæййы. 
* Кæд не ’взарыс, кæй фарсмæ хуыссыс, уый, 
уæд зон, дæ зонд дæ буары иннæ хæйттæй бæр- 
зонддæр кæй нæ лæууы. 
* Бадыны бар дæр кæй фарсмæ нал вæййы, ахæм- 
ты фарсмæ сылгоймаг хуысгæ дæр æркæны. 
* Рогзонд сомбоныл нæ хъуыды кæны, — ныфс 
æм бирæ ис, фæлæ йæ уыйхыгъд чысыл дымгæ 
дæр ахæссы. 
* Цасфæнды арф ныхъхъуыды кæн цардыл, цас- 
фæнды зонд æмæ йыл хъару схардз кæн, уæд- 
дæр дзы удæгасæй ничима аирвæзт. 
* Кæугæйæ, кæнæ худгæйæ хъуыддагхуыздæр 
вæййæм, сæ дыууæйы ’хсæн цы царды рæстæг 
æрвитæм, уымæй. 
78 

* Алы цæссыг цæсгомыл фæд нæ уадзы... 
& Æрмæст æнаххосæй æфхæрды цæссыгтæ ныу- 
уадзынц уадултыл фæд. 
282 Чи зоны, Франсуа Ларошфукоимæ æфсы- 
мæртæ дæр стæм, фæлæ уæд нæ ныййарджытæ 
та чи сты? 
* Алы куырыхоны уды фаг хуымæтæгтæ кæд 
уыди?! 
$ Царды бирæ хъуыддæгтæ æрмæст зонд æмæ 
амондæй не сты, уый йеддæмæ сæр кæуыл нæй, 
уый кувынмæ бæрзæй куыд æрæвæры? 
* Амонд, чи зоны, Сфæлдисæджы фæсномыг у: 
зонд, кæнæ хъару куы ратты, уæд дзы амонд 
ферох вæййы, амонд куы ратты, уæд та дзы 
зонд, æмæ хъару уыйбæрц нал фæхъæуынц. 
* Цымæ лæгмарæй лæгхорæй цы хъауыджы- 
дæр ис: дыууæ дæр сæ куыст кæнынц хæрын 
æмæ цæрыны нысанæн. 
* Мæлæт у Дуне æнæ дæуæй. 
* Адæмæй бирæтæ сæ амæлæты аххосджын кæ- 
нынц сæ цард. 
* Цардæгасæй мæлæты кой ма кæн — алкæмæн 
дæр ис йæхи рæстæг æмæ йæхи Дуне. 
* Мæлæтæн сомбон нæй, мæлæтæн ис æрмæст- 
дæр абон. 
* Мæлæтæн ис æрмæстдæр йæхи афон æмæ рæ- 
стæг, искæй рæстæгæй никуыма ницы райста. 
* Цымæ цард нæ бамбаргæйæ, мæлæт бамба- 
рынмæ цы монцæн тырнæм? 
79 

* Цæрæг удтæй худын кæмæн æмбæлы, уыдон 
худын нæ зонынц, йæхæдæг худинаг чи у, уыдон 
та худæгæй басур вæййынц. 
* Афтæ мæм кæсы, цыма адæм æдзух худгæ 
цæуыл фæкæнынц, сæ туг дæр ууыл ныккалынц. 
* Царды нысаныл æгæр арф хъуыды кæнын 
куы райдайай, уæд дын афон у дохтырмæ цæуы- 
нæн дæр. 
* Сæ царды цæджындз кæмæн дæ, царды цæ- 
джындзмæ дæр дæ уыдон ныббастой. 
* Фæзæгъынц: «Куыдз адæймаджы хуыздæр хæ- 
лар у», фæлæ, æвæццæгæн, куыдз уæвын æгъгъæд 
нæу, цæмæй дæ адæймаг йæхицæн хæлар схона. 
* Бирæтæ куыдзы уымæн уарзынц æмæ сын сæ 
бынатмæ кæй нæ хъырны, кæнæ кæй нæ рæййы. 
* Куыдзæй зондджындæр йæхи алчидæр хоны, 
фæлæ алкæмæ нæ хъары, куыдз ыл цæмæн цин 
кæны къæдзилæй ... æмæ чъылдымырдыгæй. 
* Куыдзы кæд æдылы схонæн нæй, уæд кæимæ 
абаргæйæ? Зондджын схонæн дæр ын нæй, — 
рæхысæй баст куы ’рцæуы, уæддæр ма адæйма- 
гыл æгæр феууæнды. 
* Дæ куыдзмæ адæймаджы кад æмæ бæрцæй 
куы кæсай, уæддæр дæм дæ куыдз ракæсдзæн 
куыдзы кад æмæ куыдзы цæстæй. 
* Ахуырад æмæ мыхуыр куы фæзындысты, 
уæдæй фæстæмæ зын бамбарæн у, хорз хъуы- 
дыйы бын ма æдылыйы къухæвæрд цæмæн фæ- 
лæууы, уый. 
* Искæмæн зонд бацамонæн дæр ис, фæлæ уый 
æгъгъæд нæ вæййы, уыцы искæмæн йæ зонд 
аивынæн, цæмæй дæ зонды фæдыл ацæуа. 
80 

& Фæндхъуагæй йæхи чи ’вдисы, уыдон се ’ппæт 
ахæм æдылытæ не сты, æрмæст ма сæ базонын 
фæфæнды сæхицæй æдылыдæрты нымæц. 
* Цымæ цалы зонд æрцахсы: нæлгоймаг куы 
ницы дзура, уæд уый æдзух разыйы дзуапп кæй 
нæу; сылгоймаг куы ницы дзура, уæд уый та 
кæй у разыйы нысан. 
& Фæллады пакъуыйæ фæлмæндæр баз скæнæн 
ницæмæй ис. 
* Кæд дæ хуыссæны æхца кæнынмæ нæ арæх- 
сыс, уæд дæ баз сулæфын уæддæр бауадз. 
* Æнхъæлмæ дæм кæм нæ кæсынц, уырдæм ма 
тагъд кæн. 
* Кæд дæ фæндаг хурыскастæй хурныгуылдмæ 
ахæсдзæн, уæд ма тагъд кæн: дæу тыххæй хур 
нæдæр тагъддæр атулдзæн, нæдæр раздæр аны- 
гуылдзæн — йе скастæй дæ куыд нæ бафарста, 
афтæ дæ йæ аныгуылдæй дæр нал бафæрсдзæн. 
* Дæуимæ дæуыл чи дзуры, уымæй хуыздæр 
дзурæг ма агур ныхасмæ. 
* Цы фехъусай, ууыл фæлтау арæхдæр дзур, 
цæйнæфæлтау ыл æууæндгæ бакæнай. 
* Искæй кой дын чи кæна, уымæй дæхæдæг 
дæр зынтæй аирвæздзынæ. 
* Дыууæ дзурæгæй алчи дæр йæ фæстаг ныхас 
фыццаг зæгъынмæ куы хъава, уæд уый загъд 
хуыйны. 
* Загъдгæнгæйæ цал хатты фæуæлахиз уай, уал 
хатты дæ хæлæрттæ фæкъаддæр уыдзысты. 
* Загъды рæстæг цас фылдæр хъæр-хъæлæба уа, 
уыйас йе ’фсон ныллæгдæр æмæ асламдæр кæны. 
81 

* Загъдæн йе ’фсон бамбарын кæд зонд ахсы, 
уæд кæрæдзийæ разы дæр вæййынц. 
* Лæгæй-лæгмæ ныхасы мæсты кæнын куы рай- 
дайай, уæд ныхас цæуы рæстдзинадыл нæ, фæлæ 
дæхи раст кæныныл. 
* Алцæуыл дæр демæ разы чи у, уый иннæты 
дæр сайгæ кæны. 
& Хъуыддаджы фæдыл йæ хæдзары кæй нæ 
баййафай, ахæм знагимæ тох кæнын дæ сæрмæ 
ма хæсс. 
* Æцæг цард у цырен арт, адæм дзы сты æхси- 
дæвтæ: цалынмæ дзы кæцыдæр æхсидæвтæ цы- 
ренæй судзынц, уæдмæ иннæ æхсидæвтæ сæхи 
тавынц, æртыккæгтæ та æрмæст фæздæгкалгæйæ 
фæнык фестынц. 
* Зонд у Хуыцау æмæ æрдзы лæвар, зонындзи- 
нæдтæ та сты дæргъвæтин царды мыггæгтæ, 
æрмæст æрдзон зонд кæм нæ уа, уым уыцы мыг- 
гæгтæ тау никуы суадздзысты. 
* Уазныхас цы сæрызонд нæ райхъал кæна, 
уый рогдымгæ акъул кæндзæн 
* Цæстæй кæй уынæм, уыдоныл æууæндын нæ 
нæ уадзынц, хъусæй кæй хъусæм, уыдон та нын 
уынын нæ кæнынц, æвæццæгæн, уымæн нæу 
ахъаз хъуснизæн цæсты хос. 
* Хъаруйæн ма зонды бындур дæр куы уаид, 
уæд, цымæ, иу галыл æфсондз сæвæрынæн цал 
лæджы бахъæуид? 
* Уырны мæ, Хуыцау рæстдзинады фарс кæй 
у, фæлæ, цымæ, рæстуд кæдмæ кувдзæн йæ хъыг- 
дарæджы чъылдымæн. 
82 

* Æнаххосæй иу лæджы бафхæрын дæр иннæ- 
тæн æгъгъæд тæссаг у. 
$ Карджынтæ сындæггай уымæн нæ фæцæуынц 
æмæ сæ къæхтæ риссынц, уæдæмæ кæдæм тагъд 
кæной, уыцы æфсæнттæ фæкъаддæр вæййынц. 
% Царды фылдæр фарстатæн куы зонай аккаг 
дзуаппытæ, фæлæ дæ фæрсæг куы нал уа, уæд 
уый хуыйны зæронд. 
* Зæрондыбонмæ зонды аиппытæ цæсгомы хуы- 
зыл дæр æргомдæр разынынц. 
* Хурныгуылды размæ аууон куыд даргъдæр 
кæны, афтæ, цас фылдæр цæрыс, уыйас мыси- 
нæгтæ дæр фылдæр кæнынц, рохуаты низ та — 
тыхджындæр. 
* Фæзæгъынц: «Куыдзы рæйд дардмæ хъуы- 
сы», фæлæ политикон рæйды зæлтæ та зæххы 
къорийыл дæр æрзилынц. 
$ Цымæ чындздзон чызджытæ стырдæр сахар- 
ты фылдæр амондмæ цæмæн фенхъæлмæ кæ- 
сынц, усгур лæппутæ та сæ амонд хъæуты цæ- 
мæн фæагурынц? 
* Худинаг æмæ æгадæй чи нæ тæрсы, уый ма, 
цымæ, цы цæсгомæй тæрсы мæлæтæй? 
* Цымæ йæ фырæфсæрмæй адæймаг сырх цæ- 
мæн кæны, куыдз та йæ фырцинæй æрмæст йæ 
къæдзил цæмæн тилы? 
* Цымæ æвдисæнтæ зындæр ссарæн цæмæн 
вæййынц, фыдгæнджыты ссарынæй? 
* Æвдисæнтæ æнцондæр ссарæн куы уой, фыд- 
гæнджыты ссарынæй, уæд уый амоны: паддза- 
хады сæргъы ис аккаг æмæ фидар лæг. 
83 

% Цымæ цауд паддзахады тæрхоны лæджы зо- 
нын хуыздæр цæмæн у закъонтæ зонынæй? 
* Тæхуды, авдæн узгæйæ куы ’мбарид ныййа- 
рæджы зонд, фылдæр кæцырдæм акъул уыдзæн 
йæ хъæбулы амонд, уый. 
* Адæм дыууæ дихы кæнынц: аххосджынтæ 
æмæ æнахостæ; фыццæгтæ фидар закъонæй тæр- 
сынц, дыккæгтæ та — æнамонддзинадæй. 
$ Æгæр уырнын зонды лæмæгъы нысан у, 
æппын нæ уырнын та хæйрæджы æлгъыстмæ 
æввахсдæр у. 
* Куыстхъом мæгуыргур æлгъыст у, мæгуыр- 
гур сылгоймаг — тæригъæд, мæгуыргур сывæл- 
лон та ныййарджытæн — худинаг. 
* Марды уæлхъус йæхи дарын чи нæ зоны, уый 
удæгасæй кæуинаг у æгæстæн, мæрдтæм та 
æгъдауыл арвитыны аккаг дæр нæу. 
* Цы кæныс, ууыл дзургæ къаддæр кæн, цы 
саразай, ууыл æнæ дæу дæр дзурджытæ фаг ра- 
зындзæн. 
* Йæ зонд хорз æмæ æвзæр иртасын кæмæн 
нæу, йе ’взаг бæрц кæмæн нæ зоны, гуыбыныл 
та уæздан чи нæу, ахæмæй Дунейы цыппарыр- 
дæм фæндæгтæй ис аирвæзæн æрмæстдæр иуыр- 
дæм... 
* Амонд царды иу хай æмæ бынат нæ ахсы, 
фæлæ у фæсмон цæуыл нæ фæкæнай, уый. 
* Хæлæг дæм цæмæн кæнынц, уый рахат æмæ 
базонай, цы дæм ис фæзминагæй, кæнæ та рап- 
пæлинагæй. 
84 

ДÆ РАЙГУЫРД ÆРДЗОН У, 
ДÆ ЦАРД ТА - КÆИДÆР 
Мæгуыр дæ, хъæздыг дæ, æнкъард ’ви 
хъæлдзæг — 
Нæ фæрсы дæу æрдз — лæварæн дын ратдзæн 
хъæбул. 
Дæ кæрцæн ныллыг кæн йæ фæдджи, 
Хæдонæн ын ракæн йæ дыс, 
Дæ комдзаджы æмбис æрæвæр 
Æмæ мыл-иу макуы кæн дис. 
Æз Æрдз дæн, æз радтон дæ Дуне, 
Æз снывæзтон а Зæххыл Цард. 
Æз зонын цæрæнбоны суадон, 
Æз зонын дæ царды кæрон. 
Æнæбын къæртайау, уæларвон тыгъдады 
Æрдзон тыхы фæрцы ныззылдтон æз Зæхх. 
Мæ лæвæрттæй иу дæр мæнæн нæу фæсмойнаг — 
О адæймаг, сæ хуыздæр ды куы дæ! 
Тыхджын зонд дын радтон, цæмæй мын 
æххуысхъом ды уай. 
Æвгъау мæм фæкастæ, дæ цыппæртыл хилай 
цæмæй — 
Дыууæ къахыл сæвæрдтон дæу. 
Мæ лæвæрттæй нал дæ ды бузныг, — 
Æлгъкаст мæм кæныс. 
Æз дын радтон зонды тæлмацæн æвзаг; 
Æз дын загътон, хæлары де знагæй ’взар. 
Дæуæн та де ’взаджы аххосæй дæ сæр цæуы над. 
85 

Хъустæ дын радтон знаджы уынæр хъусынæн, 
Ды та сæ цы хъусыс, уымæй дæ зондахаст ивыс. 
Цæстытæ дын радтон хæлар æмæ знаджы 
уынынæн, 
Ды та сæ уыныс æрмæстдæр искæй хъæнтæ, 
Кæнæ сæ фыдæнæн кæйдæрты хуынчъытæ кæныс. 
Цæссыг дын æз радтон зæрдæйы цин æмæ йæ 
хъыгтæ æвдисынæн, 
Дæуæн та дæ цины цæссыгтæ искæйы хъарæгмæ 
згъæлынц. 
Куыстæн дын радтон дыууæ къухы: иу къухæй 
ратт, иннæмæй райс, 
Дæуæн та дæ райсæджы зыдæй дæ раттæджы 
къух дæр ныххуыскъ. 
Зонды дойныйæн дын радтон æз ахсæн, 
Ды та дзы скодтай кæйдæр хортæн къуту. 
Æз дын дарæс радтон тæвд æмæ хъызтæй хизынæн, 
Ды та дзы де ’фсарм æмæ де ’гъдауæн скодтай 
æмбæхсæндон. 
Мæ рафæлдыст царды цæстуарзон лæварæн 
Дæ буарæн радтон æз царм, 
Дæуæй ысконд царды дæ дзæгъæл æхст фæттæй 
Згъæр хæдон бахъуыд ныр дæу. 
Зонды цымыдисæн дын хиндзинад радтон, 
Фæлæ дæхи фæнд ды атæрыс æмæ дзы сайыс 
дæхи дæр. 
Мæ лæвæртты зынаргъдæр, мæ халдих зæххон лæг, 
Зæгъын дын æргом: мæ зондæн аккаг аргъ кæ 
нынæн æрæджы нæма у. 
Дæ цард æмæ æгъдауæй æрдом! 
Уыдзæн уæд дæ райгуырд æрдзондæр, дæ цард 
та — дæхи. 
1989 аз, ноябрь 
86 

* Æрмæст Сфæлдисæджы руаджы ис раирта- 
сæн мæлæты размæ, амондджын, кæнæ æнамонд 
цæмæй уыдтæ, уый.Амонд царды иу хай æмæ 
бынат нæ ахсы, фæлæ у фæсмон цæуыл нæ фæ- 
кæнай, уый. 
* Бирæтæ амондмæ æнхъæлмæ кæй кæсынц, 
æрмæст уымæй дæр амондджын сты. 
* Амонды фæндагыл цæугæйæ дæ фæндагæн 
йæ кæроны стырдæр амондмæ æнхъæлмæ ма кæс. 
* Дæхи арæх ма фæрс, амондджын дæ æви нæ, 
кæннод амондджын цæмæй уыдтæ, уый дын кæм 
ахаудзæн, уый зонгæ дæр нæ бакæндзынæ. 
* Адæймаджы зонд цас арæхсы амонд æмба- 
рын, уый, чи зоны, Сфæлдисæджы хъуыдыйы 
дæр не ’рцыд адæймаджы фæлдисгæйæ. 
* Кæд амондджын дæхи цæмæй хоныс, уый дæр- 
гъвæтин хæссы, уæд гуырысхойаг у — мыййаг 
кæд дæ фынгыл кæйдæр хай дæр ис. 
* Цымæ цæстуарзон цас стæм, уыйас амондджын 
цæуылнæ вæййæм, амондджын цас стæм, уыйас 
та цæстуарзондæр? 
* Чи зоны, адæймаг æххæст амондджын нæ вæй- 
йы, фæлæ йæ алы миниуæгæн дæр ис йæхи амонд. 
* Бирæтæ ахæм амондджын дæр нæ вæййынц, 
амондджын сæ цас хонынц: чи зоны, æнамонд 
цæмæй вæййынц, уый къаддæр зындгонд вæййы. 
87 

* Амонд худгæ кæмæ кæны, уым иннæтæ цыргъ 
дæндæгтæ йеддæмæ ницы раиртасынц. 
* Амонд æдзух иу рудзынгæй нæ кæсы, чи зоны 
æмæ нæхи дæр фæхъæуы хаттæй-хатт разилын 
иннæ рудзынджырдæм дæр. 
& Амонд æмæ æнамонды ’хсæн цы сæрсæфæн 
ис, æвæццæгæн, уым æрвитæм нæ цард, куы 
хилæм иу хохмæ, куы та — иннæмæ. 
* Цымæ амондаккаг чи нæу, уыдон дзы цы цæс- 
гомæй пайда кæнынц? 
* Цымæ цы монцæн сфæлдисы Хуыцау ахæмты, 
сæхи амонд агургæйæ бирæты чи фенамонд кæны? 
* Æнтыстдзинад хорз нозтау сæрмæ куыд цæвы, 
афтæ æнамонд æмæ маст та зæрдæ халынц. 
* Дæ рæдыдтыты кæй аххосджын кæныс, уыдо- 
нæн сæ хай ма рох кæн дæ æнтыстдзинæдты дæр. 
& Абоны фыдракæндтæн сæ фылдæр сомбоны 
цыфыддæр фæндæгтæм кæнынц. 
* Рагон аргъæуттæ æмæ таурæгътæй абон æмæ 
сомбонæн хатдзæгтæ чи нæ кæны, уый раст зон- 
дыл хæст нæу. 
* Адæймаджы цард афтæ арæзт у æмæ ис ныу- 
уадзæн æгас Дуне, фæлæ Дунейæ нæй æгасæй 
аирвæзæн. 
* Хæрæгæн йе ’ппæт хъару дæр разыны, ихыл 
ахауынæй тæрсгæйæ куы ныууоцани вæййы, уæд. 
& Дуне фылдæр лæууы хивæнд адæмтыл, иу рæ- 
стæг сæ сæры æрмæст иунæг хъуыды йеддæмæ 
чи нæ дары, ахæмтыл: куырыхонтæ та сæ уыцы 
иу хъуыдыйæ иннæмæ сывæллонау ракæнынц. 
88 

* Искæй фæллойæ хорз чи цæры, уыдонæн се 
’ппæты зонд нæу раиртасын, сæ бирæ цард кæ- 
мæн ахъаз у, уый: кæй дарынц, уыдонæн, æви 
сæ чи дары, уыдонæн? 
* Зондджыны фæндагыл æдылы куы ’рлæууа, 
уæддæр зондджын æндæруылты азилдзæн, фæлæ 
æдылыйы фæндагыл, цæмæдæр гæсгæ, æдзух- 
дæр фæлæууы зондджын. 
* Зондджынæн афоныл аргъ не скæнын, цымæ, 
æдылыйы аххос у? 
$ Куырыхон лæгæн йæ зонды фæзилæнтæ йæ 
цæсгомы æнцъылдтыл дæр зынынц. 
& Базæрондæй тæрсгæйæ æрыгон æдылы зæ- 
ронд æдылыйыл худтис. 
* Цымæ æдылыты куывды куырыхонтæ цины 
гаджидæуттæ цæмæн фæуадзынц? 
$ Амонд, æвæццæгæн, алкæй дуар дæр бахойы, 
фæлæ се ’ппæты хæдзары нæ баййафы. 
* Мæгуыргур айдæны фарсмæ сбадт æмæ загъ- 
та: «Кæд амонд æрмæст æхцаты нæй, уæд мæ- 
нæй амондджындæр ды». 
* Йæ амонд истæмæй кæй уырны, уый дæр бын- 
тон æнамонд нæу. 
* Амондджыны фурды куы баппарай, уæддæр 
сызгъæрин кæсагимæ былгæронмæ рахиздзæн. 
* Бирæ цæуылдæрты дзæвгар рæстæг схардз 
кæнæм, фæлæ нæхи цæуыл хардз кæнæм, уымæй 
асламдæр нæм ницы кæсы. 
^Хъару цас къаддæр кæны, уыйас зондæн æнæ 
зынаргъдæргæнгæ нæй, кæннод уды æнцой 
цудгæ кæны. 
89 

* Цымæ нæ зонд бамбарын цы нæу, уый нæ 
фылдæр цæмæн уырны? 
* Æппындæр хъуыды кæнын кæй нæ фæнды, 
уыдоны кæнæ алцыдæр уырны, кæнæ та сæ 
æппындæр ницы уырны. 
* Бирæтæ æрмæст æхсайаздзыдæй райсынц 
æххæст царды фæлтæрддзинад, кæнæ рабæрæг 
вæййы æрдз сын цы хъомыс радта, уый, фæлæ 
сæ уыцы карæй цæмæдæр арвитынц сæ куыс- 
тæй фæлладуадзынмæ. 
* Чи зоны, фыццаг Дзæнæт йеддæмæ Зындон 
нæ уыдис, фæлæ, æвæццæгæн, исчи Дзæнæтæй 
тæрын нал куымдта æмæ дзы уæд Зындонæн 
дæр бынат ссардтой. 
^ Цымæ кæд бамбардзыстæм, ахæстон адæйма- 
джы æхсæндзарды цæрынмæ ахуыр кæй нæ 
кæны, фæлæ ахæстоны уæвынмæ. 
* Ахæстоны чи бады, уыдоны нымæц цас фыл- 
дæр кæны, уыйас æхсæнады удварны хъæздыг- 
дзинæдтæ куынæгдæр кæнынц, ахадгæ зонд та 
къæлуайы къуыбарау — хусдæр. 
* Бафхæрæджы бафхæрыны ныхмæ чи у, 
уыдон, цымæ, се знæгтæн цавæр бынæттæ 
сцæттæ кæнынц? 
* Иуыл худынц, ахæстоны, дам, бадтис, иннæ- 
тыл та дис кæнынц, нырмæ дæр ахæстонæй куыд 
аирвæзтысты. 
* Ахæстоны чи бады, уыдон уыйас тæссаг нал 
вæййынц, ахæстоны чи хъуамæ бада, уыдонимæ 
абаргæйæ; сæ номхыгъд æмæ сын сæ нымæц чи 
бæлвырд кæны, уыдон та гæртамхортæ хуый- 
нынц. 
90 

* Цымæ фыдгæнæгæн тæрхон куы скæнынц йæ 
цард-цæрæнбон ахæстоны фæбадын, уæд уый 
куыд æмбаргæ у: цæрын ын цас æмбæлы, уымæ 
ма ноджы бафтауын? 
* Хъæбæр нозт нæ афтæ æнæууæнк скодта æмæ 
теуа къуыригæйттæ кæй нæ нуазы, ууыл дæр 
нал æууæндæм. 
* Цымæ кæд сараздзыстæм ахæм паддзахад, цæ- 
мæй маймули йæ мæйы мызд афоныл райса æмæ 
фырцинæй садæймаг уа? 
* Тæппудмæ бирæ æхца, кæнæ бирæ бартæ куы 
нæ уа, уæд бынтон тæрсы йæ удæн. 
* Фæзæгъынц: уырытæ науæй алидзынц тæссаг 
рæстæг, фæлæ хатт нау уылæнтыл баззайы; 
цымæ ацы æмбисонд хуыскъыл чи ис, уыцы нау- 
тæм дæр хауы? 
* Страусыл худын нæ хъæуы, фæлæ ахуыр кæ- 
нын: тæссаг рæстæджы, зынаргъдæр æм цы ис, 
уый змисы амбæхсы, асламдæры та нæм æвдисгæ 
ракæны. 
* Фылдæр хатт адæймагæн цард цас нæ ратты, 
уыйас ма йæ уæйгæнæг дæр асайы. 
* Чындзæхсæв у æххæст царды райдайæн, кæнæ 
та уыцы царды кæроны сæрæвæрæн. 
* Хинæйдзаг æмæ гæдылæг, чи зоны, афонæй 
раздæр амæлы, — фаг хин æмæ æххæст гæды 
кæй нæ уыд, уый æфсонæй. 
* Цалынмæ ныфсы фаг кæуыл, кæнæ цæуыл 
æнцой кæнай, уый нæй, уæдмæ æргом дæ цæттæ 
хъуыды ма дзур. 
91 

* * * 
Ма зæгъæд дæ зæрдæ 
Знагæн дæр мæлæт, 
Фæлæ йын дæ мæлæтæй 
Ма сараз дзæнæт. 
* * * 
Æргомдзырдæй-иу тарст, — 
Тæригъæдджын кæй уыд. 
Гæртамæнхъæлмæ каст — 
Æрдзон æлгъыст — йæ уд. 
* * * 
Кæмæн йæ уындæй дардмæ лидзынц, 
Кæмæн йæ удæй — алчи ’фсæст, 
Кæмæн йæ чъылдымæн дæр кувынц, 
Кæмæн та йе ’ргом дæр æлгъыст. 
* * * 
Ныхасæй низ бафтауæн ис, 
Ныхасæй арæх низ фæсурынц, 
Ныхасæй амарæн дæр ис, 
Ныхасæй зонды хай фæкурынц. 
* * * 
Иуæй-иутæм авд хонæджы ’рвитынц, 
Сæ намыс, се ’гъдау у ахъаз. 
Кæмæн та авд-авдæй фæкурынц: 
Йæ хай хæдзармæ — ’рмæст нæ уадз. 
92 

* Сомбоныл абон куы нæ хъуыды кæнæм, уæд 
нæ фырттæ кæй ферох кæной, уыдон нæ фырт- 
ты фырттæ нал æрымысдзысты. 
$ Кæд дæхи уромын нæ фæразыс, уæд дæхи 
фæразон ма хон. 
* Хатгай йæхи уромын чи фæразы, уый тæс- 
сагдæр вæййы, йæхи куы нал бауромы, уæд. 
$ Адæмæй иуæй-иутæ бындзыты куы ницæмæуал 
фæдарынц, уæд хæлуарджыты дæр бауарзынц. 
* Адæм сæхæдæг кæй сæрра кодтой, уый адæ- 
мæн тæссагдæр у, æррайæ чи райгуырд, уымæй. 
* Сиахсы æнтыстдзинæдтæ æппынфæстаг бауыр- 
нинаг вæййынц усы мадæн дæр. 
* Уæйгæнæджы цыргъæвзаг цас хъæуы, æлхæ- 
нæджы та уыйас хъæуы цырддзæстдзинад. 
$ Цымæ курдиатджынтæн сæ зонд æмæ сæ къух- 
ты фæд алыхуызон цæмæн у, курдиат кæмæ нæй, 
уыдонæн та уыцыиухуызон? 
* Хиуромын у курдиаты иу хуыз, дæхи цæмæ 
нæ уромыс, уый æвдисæн. 
* Хиуромын царды фылдæр ахъаз у лæмæгъ- 
тæн, кæнæ та тынг тыхджынтæн. 
* Цæмæй дæм Зæды хиуромындзинад уа, уый 
тыххæй дæм хъуамæ разына хæйрæджы хин 
æмæ хъаруйы сæрты ахизынæн дæр арæхстдзи- 
над. 
93 

* Кæд чъынды лæг дыууæ хатты фиды, уæд 
бинонтæ кæмæн ис, уыцы чъынды лæгæн та, 
цал бинойнаджы йын ис, уал дыууæ хатты. 
* Чъынды, чи зоны, мæрттыбæсты иу бонæн фыл- 
дæр фиды уæлæуыл царды æппæт рæстæгæй. 
* Кад æмæ намыс æгæсты уыйас нæ тавынц, 
мæрдты цас тавынц. 
* Стъалыйау чи сæрттивы, уый йæхæдæг уыйас 
нæ аивы, зынгæ аивынц уыцы стъалыйы бын 
арæхдæр чи лæууы, уыдон. 
* Куырыхон зондæн æдзухдæр гуырысхойаг 
сты, йæ удæгасæй стыр кад кæмæн ис, хъуыст- 
гонд чи свæййы, уыдон. 
$ Æппæтæй хуыздæр сыхаг уый у, дæ разæй, 
кæнæ дæ фæстæ йæ уæлдай уынæр кæмæн нæ 
хъуыса. 
* Цымæ бирæуæладзыгон хæдзæртты дæ бынмæ 
чи цæры, уыдон дæ сæрмæцæрджытæй хуыз- 
дæр цæмæн вæййынц? 
* Кæд демæ чи сразы, уыдон сбирæ сты, уæд дæ- 
хæдæг æххæст сæрибар нал дæ дæ хъуыдытимæ. 
* Цымæ цуан кæнын æнцондæр цæмæн у, цы 
амарай, уый искæимæ дихтæ кæнынæй? 
* Дæсны схонæн ис æрмæстдæр ахæмы, иу сæр- 
магонд хъуыддаджы бирæ чи зоны, иннæты та, 
чи зоны æмæ, ницы. 
* Хъæугæ фарст чи дæтты, аккагдзуппмæ дæр 
уымæ кастæуы. 
* Ахуыргонд кæмæй загъдæуы, уыдоны иутæ 
æмбарынц, ома, бирæ рæстæг фæцахуыр кодта; 
94 

иннæтæ та йæ æмбарынц, цæуыл æй ахуыр код- 
той, уымæй бирæ дарддæр кæй ацыд ахуыры 
фæндагыл. 
* Цымæ ахуыргæндтæ сæ ныхасы куы раба- 
дынц, уæд дзы сæртæ фылдæр вæййы æви зон- 
ды къуыбылæйттæ. 
* Ас адæм æмæ сывæллæтты ’хсæн ахастдзи- 
нæдтæ кæрæдзийæ уымæй хицæн кæнынц æмæ 
ас адæм растыл нæ нымайынц, айк карчы куы 
фæахуыр кæны, уæд уый; сывæллæттæ та алы 
карчы маргъыл нæ фæнымайынц. 
* Цымæ царды æнусон фарстатæн æдзух рæс- 
тæгмæйы дзуæппытæ лæвæрд цæмæн цæуынц? 
* Иу адæймаг иннæмæ цы фарста ратты, уымæй 
арæх йæхи хъуыды раргом кæны, уæддæр ма 
цавæрдæр дзуапмæ æнхъæлмæ фæкæсы. 
* Дзырдарæхст адæймаг уæззау зондыл хæст куы 
уа, уæд æрмæст алы фарстæн дзуапп нæ дæтты, 
фæлæ ма алы дзуапмæ дæр фарста ссары. 
* Рог сылгоймаг фарста куы нæ бамбары, уæд- 
дæр «нæ» зæгъын нæ зоны. 
* Рог сылгоймаг лæгæн фылдæр йæ хæлафы 
дзыпмæ кæсы: иу дзыпп дзы къуыппæй куы 
фена, уæд æм æдзухдæр дыууæ хъуыдыйы сæв- 
зæры: кæнæ мæм хъыримаг цæттæйæ дары, 
кæнæ та йын мæ фенд хæрз æхсызгон у. 
* Хатгай, цæмæй хъуыддаг фæбæлвырддæр уа, 
уый тыххæй кæнæ хурныгуылдмæ банхъæлмæ 
кæс, кæнæ та рухс æрхуыссын кæн. 
* Де ’фсинæй алкæд æмæ алкæм ма ’ппæл, чи 
зоны йæ исчи дæуæй хуыздæр зоны. 
95 

* Цымæ тынг хъæбæр æнгуз арæхдæр афтид 
цæмæн разыны? 
* Иуæй-иу карк, йæ айкыл ын куы ничи бацин 
кæна, уымæй тæрсгæйæ афтæ тынг фæхъуыдатт 
кæны, раст цыма зæххы къори дæр уый æрæф- 
тыдта. 
* Иуæй-иу хирург, гæртам райсгæйæ, опера- 
цийы размæ канд йæ къухтæ нæ ныхсы, фæлæ 
ма йæ цæсгом дæр — цы не ’рцæуы царды! 
* Цалынмæ зондджын хатыр фæкæны, уæдмæ 
æдылы загъд æмæ хъаугъайæ йæ мондæгтæ суа- 
дзы. 
* Цымæ цæмæн фæзæгъынц: «Иуæй-иумæ дæ 
къух куы радтай, уæд дæ де ’нгуылдзтæ аны- 
майын ма ферох уæд.» 
$ Иунæг адæймаджы, цæмæндæр гæсгæ, аба- 
рæн ис хæсгарды æмбисимæ. 
* Йæ сæрыл цы Дуне лæууа, уым къæхтыл фи- 
дар слæууын æнцон нæу. 
* Сылгоймагæн цы дидинæг балæвар кодтай, 
ууыл ма дын дон дæр куы кæнын кæна, уæд 
зын зæгъæн у, нæл уæ кæцы у, уый. 
* Лæг йæ усæн æнæфсонæй арæх дидинджытæ 
куы лæвар кæна, уæд зын базонæн нæу, уыцы 
æфсонæй арæх кæй пайда кæны йæхи пайда- 
йæн. 
* Йæ царды нысан дардмæ чи уыны, уыдон 
бæлвырддæр сты, йæ царды нысаны иувæрсты 
чи ахизы, уыдонæй. 
* Кæдæм цæуы, уый чи нæ зоны, уый цы аккаг 
у, уырдæм ын æнæ сæмбæлгæ нæй. 
96 

Ф Ныхасæн йæ азæлдæн нæ, фæлæ йæ уæзæн 
аргъ кæнын зон. 
^ Исты ’лхæнгæйæ дæ рох ма уæд, уæй кæй кæ- 
нынц, уымæн йæ уæй кæнынæн æфсон кæй ис. 
* Хъуыдытæй иутæн бабыхсы куырыхон зонд, 
иннæтæн та — цензурæ. 
* Цымæ рæстдзинад зæгъæн цæуылнæ ис, чи 
фæуæлахиз, уый цалынмæ не сбæрæг, уæдмæ? 
* Æбæрæг æхсæнады цард куырм тъангæй уæл- 
дай нæу: цалынмæ нæ кусы, уæдмæ ницы ахъаз 
у, куы скуса, уæд та — тæссаг. 
* Хорз цензоры зонд арæхсы иу ныхасы æртæ 
хъуыдыйы ссарынмæ. 
* Мæ хъуыдытæн мын аргъгæнджытæ куы фæ- 
цис, уæд сыл мæхæдæг дæр арфдæр хъуыды 
кæнын райдыдтон. 
* Аргъуаны, кæнæ та мæзджыты æрмæст æнæ- 
тæригъæдджынтæ куы уой, уæд тæссаг у, Хуы- 
цау æмæ сыл царды размæ цы хæсæвæрд ис, 
уый фесафынæй. 
* Фæлтау æнæнизæй бадгæйæ æдзухдæр Хуы- 
цауы мыс, цæйнæфæлтау æй æрæджиау лæу- 
гæйæ мысай, дæ рынчын къæхтыл мæт кæн- 
гæйæ. 
* Нæ рагфыдæлтæ бæласы къалиуæй раджы 
æрхызтысты Зæхмæ, фæлæ ма мах хæрдмæ къа- 
лиутæм бирæ фæкæсдзыстæм. 
* Зæххыл адæм сбирæ кæнын æхцон æмæ æхсыз- 
гон хъуыддаг у; Зæххон адæмы фесафын та 
æнцон хъуыддаг у; цымæ ма цы хъуыддаг баз- 
зад абон æнæ лыггондæй? 
4 Быгъуылты Къола 97 

* Куыд дзурынц, афтæмæйДуне сæвзæрд æмтъе- 
рыйæ, æмæ та ныр дæр уымæ фæхæццæ кæны, 
цæмæй дзы рауайа Ног Дуне. 
* Зондджын цы дуджы цæры, уыцы дугæн кусы 
йæ зонд дæр, æдылы та дуг йæхи барæнæй бары: 
фылдæр дзы кæй къухы æфты, уымæ гæсгæ ивы 
Дуне дæр. 
& Фырмæстæй йæ къустæ чи сæтты, уый сомбон 
агæй кæй хæрдзæн, ууыл нал ахъуыды кæны. 
* Кæд дын дæ ныхасы уæз исчи æнкъары, уæд 
бæрæг у, дæ зонд фылдæр кæй ахсы; кæд дын 
дæ ныхæстæ давынц, уæд кæмæйдæрты ацыдтæ 
дарддæр; фæлæ кæйдæр ныхасы уæз дæуыл куы 
фыссой уæд уый та у — æргом былдауæн. 
* Куырыхоны цард афтæ ахадгæ у æмæ ма йын 
суанг йæ амарды фæстæ дæр йæ кадыл кад баф- 
тауынц. 
* Цымæ иуæй-иутæ куырыхон лæджы ахадгæ- 
ныхæстæм хъусгæйæ лæгæн йæхи цæуылнæуал 
фæуынынц? 
* Зылын лæдзæгæй нæй раст хъуыддаг барæн. 
* Цымыдисаг у: цымæ Хуыцау кæй сфæлдисы, 
уыцы адæмæй се ’ппæтæй дæр райгонд у? 
* Цымæ ныры дуджы иу æххæст лæгмæ цал 
адæймаджы хауы? 
58? Цымæ адæмы бирæ чи уарзы, уый адæм се 
’ппæт цæуылнæ фæуарзынц? 
* Адæймаг æппæт дæр куы ’мбары, уæд адæ- 
мæн цы нæ фаг кæны? 
& Хъæздыгдзинад, æфсарм, дзуапп æмæ æгъда- 
уæн иу адæймаг æгъгъæд никуы уыдис. 
98 

* «Нæ давын» арæх чи дзуры, уый фæстæ-иу 
дæ уидгуытæ арæхдæр нымай. 
* Цымæ хицауадæн сæ «хъæугæдæртæ» бæр- 
зонддæр цæмæн бадынц: цæмæй сæм æппæты 
къух ма хæццæ кæна æмæ фыдхъуын ма кæ- 
нойы тыххæй? 
* Къæсæртæ чи æхсы, уый йеддæмæ æххæст 
ничи бамбардзæн къæхтæ цас сæрфын хъæуы, уый. 
* Цалынмæ Дуне фæдæлдон уа, уæдмæ, донæй 
тæрсгæйæ дæ къæхтæ куы не ’хсай, уæд ма дза- 
бырæй дæр цы кæныс? 
$ Искæй фыст чиныджы цы бакæсай, уыдонæй 
фылдæр уæд бахъуыды кæндзынæ æмæ цы ба- 
кастæ, уымæй фылдæр дæхи зонд куы ахса. 
* Чингуытæй фылдæр зонд нæ исынц, фæлæ 
фылдæр зонындзинæдтæ, — хи зонды ахадгæ- 
дæр куыстæн. 
* Æрдзæй рахæсгæ зондæй хи хъуыдытæ кæмæ 
нæй, уыдон кæйдæр зонды æхсыст хъуыдытæ 
чингуыты бакæсгæйæ, хъуыды дæр кæнынц ис- 
кæй зондæй 
* Афтæ мæм кæсы, цыма, Царциаты диссæгтæ 
фараст бонæй фылдæр нæ хастой, уымæн æмæ- 
иу сæ уæдмæ адæмы зонд æмæ цардзилдухы 
æрбаййæфтой æндæр диссæгтæ. 
* Цъиуфæдисгæнджытæй фæзæгъынц: «Бынд- 
зæй пыл сарæзта», фæлæ, цымæ, тæссагдæр нæу, 
уыцы арæхстæй-иу пылæй бындзытæ аразын куы 
райдайой, уæд? 
* Ныры царды бирæ æмбисæнттæн сæ хъуыды 
байсыст, кæнæ та къæлуайы къуыбарау бахус; 
99 

Хуыцауы чиныджы фыст ис: «Дæ иу уадул дын 
куы ныццæвой, уæд æм иннæ бадар», о, фæлæ 
дыууæйыл дæр ничиуал ауæрды æмæ ма йæм 
дарддæр цы дардæуа? 
* Марды фыдгой цардæгас арæх куы кæна, уæд 
тæригъæд хъуыддаг нæу чырынмæ ныккæсын 
дæр, кæд, мыййаг, мард иннæрдæм рафæлдæхт 
æмæ аххосджын сбæрæг. 
* Хуыцауы комытæф дæм куы хæццæ кæна, уæд 
ахуырадæй æрмæст дамгъæтæ дæр æгъгъæд сты. 
* Адæмы куы ’фхæрай, уæд сæм тагъддæр æрцæ- 
удзæн дæу бафхæрыны хъуыды; куы сæ рæвда- 
уай, уæд та рæвдыдмæ æрцæуы æрмæстдæр 
рæвдауыны хъуыды. 
* Хатгай фæлварæнты æдылыдæртæн фылдæр 
бартæ лæвæрд æрцæуы зондджындæрты фæр- 
сынæн. 
* Иу адæймагæн æххæст æмæ нывыл фæцæры- 
нæн бирæ нæ хъæуы, фæлæ адæмы зыд æмæ 
кæрæфæн иу нæ, фæлæ цалдæр Зæххы къорийы 
дæр не сфаг уыдзысты. 
* Хæдзардзин лæг донæй дæр фæстауæрц кæ- 
нын зоны, тæнæгдæрæй йæ куы нуаза, уæд. 
* Дæхи æнамонд ма хон, дæ кæстæртæ дын дæ 
удæгасæй дæ фæзминаг зонд куы райсой сæ цар- 
ды мæсыгæн бындурæн, уæд. 
* Куырыхонтæ дæр дих кæнынц дыууæ хуы- 
зыл: æрдзон зонды хицæуттæ стæй царды фæн- 
дæгтыл сæ рæдыдтытæ æмæ къахкъуырæнтæй 
афоныл аккаг хатдзæгтæ чи скодта, уыдон. 
* Царды вазыгджын фарстатæ лæмбынæг æууи- 
лын чи арæхсы, уый царды фарстатæн афойна- 
100 

дыл ссары хъæугæ æмæ бындурон дзуаппытæ 
дæр. 
* «Арæхстджын» консультант дын, чи зоны, рай- 
са дæ сахат, аивæй дын зæгъа бæлвырд рæстæг, 
ахæсса дын дæ сахат йæхицæн, ды та ма йын 
уый тыххæй «бузныг» дæр хъуамæ зæгъай. 
* Хъуыдыты куы аныгъуылай, кæм хуыздæр у, 
зæгъгæ, уæд дæ ма ферох уæд, уыцы хъуыды 
дæм кæм æмæ кæд сæвзæрд, уый. 
* Фыдыбæстæй фæсарæнтæм æрмæст ацæуын 
дæр æгъгъæд у, цæмæй дзаджджындæр бынæттæ 
æрбацæуджытæн баззайой. 
* Йæ уды фарн равдисынмæ тагъд чи нæ кæны, 
уыдонæй бирæтæ сæ æххæст царды райдайæнмæ 
дæр нæ фæцæрынц. 
* Йæ царды рæстæгæй чи фæлыгъд, уыдон дзæв- 
гар тæссагдæр сты, йæ фыдыбæстæй тæригъæд- 
джынæй чи фæлыгъд, уыдонæй. 
* Цард афтæ сæмтъеры ис æмæ зын равзарæн 
у, хæсты размæ, хæсты рæстæг æви хæсты фæстæ 
цæрыс, уый. 
* Æвдисæн цы хъуыддагæн нæй, иу ахæм хъу- 
ыддаг дæр нæй, æцæг алы хъуыддагæн нæй тæр- 
хонгæнæг. 
*Цæмæдæр мæм афтæ кæсы, цыма Адам æмæ 
Евæ райгуырдысты фæндагыл — сæ ныййард- 
жытæ Дзæнæтæй куы рацæйлыгъдысты, уæд. 
* Кæд адæймаг Хуыцауы сфæлдыст у æмæ цы 
хæры, уымæй цæры, уæд ын, йæхи цы нæу, 
уый куыд батайы? 
101 

* Ахуыры зонындзинæдтæй фæлтæрддзинад йед- 
дæмæ зонд нæ райсдзынæ. 
* Кæд цы не ’мбæлы адæймагæн кæнын, уый 
ма дæ зонд ахсы, уæд æдылытæм нæма хауыс. 
* Дæ царды кæцыдæр фарста кæмæй, кæнæ цæ- 
мæй аразгæ у, уый æдзух ма «раууил-баууил» 
кæн — бирæтæн нæ тайы. 
* Æвзаг лæвæрд у æппæт царды рæстæгæн æмæ 
йæ хъахъхъæн цыргъдæндаг «æвзагджынтæй». 
* Ирон æвзаг хъæздыг æвзаг у, фæлæ йæ иуæй- 
иутæ цас къаддæр зонынц, уыйас ын, хъыга- 
гæн, дæлдзиныг кæнынц йæ кад се ’нæуаг миты 
фæстиуджытæй. 
% Кæд æвзаг мидхъуыды æмбæхсæн у, уæд иуæй- 
иуты йæ сæр хъæугæ дæр ницæмæн кæны — 
мидхъуыды сæм кæй нæй, уый тыххæй. 
* Æууылд ныхасы уæзæй карды ком къуымых 
кæны, æнæууылд ныхас та æнгуз дæр асæтты. 
* Цигæс фенгæйæ дæ къуымых кард дæ зæрдыл 
куы не ’рбалæууа, уæд дæхи цыргъзонд ма хон. 
* Фæлтау дæ иу хатт исты ахауæд, цæйнæфæл- 
тау æдзух искæй фæллойæ пайда кæнай: фыц- 
цагæй маст иу хатт райсдзынæ, дыккагæй — цæ- 
рæнбонтæм. 
102 

ЦÆМÆЙ ÆРЫМЫСÆМ ФЫДÆЛТЫ 
Дæ фыдæлтæ рухсаг, 
Дæхæдæг мын бæзз! 
Къоста 
Хуры рухс рох кæнын нæ уадзынц 
стъалытæ æмæ мæй; 
Нæ фыдæлты фарн та — 
ногæй ногмæ æрцæуæг фæлтæртæ. 
Мингай азты тарæхсæвтæ тар æнустæ систы, 
Адард кодтой фыдæлты фарн, намыс æмæ кад. 
Бирæтæ зонынц нæ фыдæлты хъару, 
сæ зонд æмæ цыт. 
Нæдæр фыст искуы æрцыд, 
нæдæр аргъæутты баззад, 
Кæд лæууыд ирон лæг йæ уæрджытыл, уый. 
Фыдæлтæ сæ сæрмæ нæ хастой 
ысласын сæ кард æзнагмæ чъылдымæй. 
Сæ заманы зонд æмæ кадæй 
Кæд уыдысты уыдон æнæхай? 
Сæ дуджы цæджындзтæ — æхсар æмæ кард; 
Цагъайраджы цардæй мæлæтæн куы кодтой кад. 
Сæ хъару, сæ зонд æмæ ныфс 
Цыфæнды фыдгулæн дæр фаг уыд. 
Уадз суинаг фæлтæртæн фыды фарн уæд 
сагъæсы фыццаг — 
Цы бафтауынхъом сты фыдыфарныл, уый. 
103 

Уадз, мингай фæлтæртæ сæрыстырæй арой 
сæ бæркады сæрæй сæ фыдæлты ном. 
Мæ адæмыхаттæн сæ сахъдæргуырд зоны 
айдагъ фыды фарнæй кæй нæ ис цæрæн. 
Ирон лæг — куырыхон, æмбаргæ, уæззаузонд 
хæларæй, куыстмондагæй цæр. 
Нæ зыдтой фыдæлтæ, нæ зонын æз дæр, 
æцæг лæг кæд уыди сæрибар. 
Уæззаузонд ирон лæджы цæст 
фыдгулæн дæр никуы уарзта мæлæт. 
Фæлæ йын æгады нысанæн, 
йæ мæлæтæй дæр никуы скодта дзæнæт. 
Ахадгæ зондæй та знаджы рæнхъыты 
кæд нæ уыд хæлар лæг ыссарæн?! 
Æппæтæй хъыгагдæр ныртæккæйы дуджы: 
Куы дыл худа дæ уды фæллойæ æфсæст лæг. 
гъеуый дын ныр — туджджын, 
гъеуый дын — ызнаг. 
Аланты байзæддаг, дæ царды мæтагдæртæй иу: 
Кæд барæй амæлынц дæ хæрзтæ, 
Цæмæй дæ цауддæртæ цæрдхъомдæр уой! 
1989 аз, ноябрь 
104 

* Царды чи цас радта, исгæ дæр уымæ гæсгæ 
куы кæнид, уæд бирæтæм кæрдзыны мур нал 
æрхауид. 
* Сæр æмæ къухтæ цы бакусой, уымæй фыл- 
дæр цы дзых агуры, уымæн хæринаг дарын 
хъæуы искæй къухтæй. 
* Æдылы сæр бæрзонд æвæрд куы ’рцæуы, уæд 
æй фенынц æппæт зондджынтæ дæр. 
* Над æмæ уæрæх фæндæгтæ рæстдзинадмæ 
куыд хæстæгдæр цæуынц, афтæ нарæгдæр кæ- 
нынц. 
* Арт царддæттæг у, бæрц дзы куы зонай, уæд, 
фæлæ цардсафæг дæр у. 
* Æгъдау хæрзгæнæгмæ кæны, фæлæ нæ, цымæ, 
нæхицæй уæлдай æгъдаумæ чи æркæндзæн? 
* Адæймаг зæххæй у хъæздыг, фæлæ зæххы 
хъæздыгдзинад чи равзардзæн æнæ адæймагæй? 
* Рæстдзинадыл тохгæнджыты гæдыдзинад зо- 
нын фылдæр хъæуы. 
* Айдæнмæ кæсын бирæ чи уарзы, уымæ, æвæццæ- 
гæн, айдæны цы уыны, уымæй уæлдай ницы ис. 
* Йæ зондæй чи æппæлы, уый иуæй-иу бæла- 
сау фылдæр сыф калы, дыргъ та йыл стæм 
æрзайы. 
105 

* Хорзæй хуыздæр фæндæгтæ дæр ис царды, 
фæлæ дзы иуæй иннæмæ рахизынæн адæйма- 
джы хъæуы хуыздæр суæвын. 
* Дæхи зондджынтæй искæй æдылыты фылдæр 
куы уарзай, уæд, цымæ, дæхæдæг та чи дæ? 
* Иуæй-иутæ иу диныл хæст дæр нæ вæййынц, 
афтæмæй хуыцæутты номæй æмбæхсынц сæ 
зæххон тæригъæдтæ. 
* Цардæн аргъ нæй, фæлæ æвæндонæй бирæ 
фæцæрын æлгъыст у. 
* Искæй кадæй æгад лæг куы пайда кæна, уæд 
кадджын дæр æгад кæны. 
* Цæмæй де ’ууæнк йæ бынаты баззайа, уый 
тыххæй дæхи аккагæй бæрзонддæр бынат ма 
бацахс. 
* Дæ худ дæхицæй цауддæры раз куы сисай, 
уæд дæ сæр худинаг кæныс. 
$ Адæймаг кæд цæрæгойтæн сæ зондджындæр 
у, уæддæр се ’ппæтæй фылдæр рæдийы. 
$ Ныббарын чи зоны, æмбулгæ дæр уый кæны. 
* Иутæн ныххатыр кæнын дæр фаг тæрхон у, 
иннæтæн та карз тæрхон дæр æгъгъæд нæу. 
* Цыргъзонд ныхасæн бынат зонын хъæуы. 
* Цыргъзонд ныхасæн йæ къуымых кæрон 
æдзухдæр арæзт у йæ зæгъæджы ’рдæм. 
* Æдылы зондджынæн нæ аргъ кæны, зондджын — 
æдылыйæн. 
* Ныхас йæ зæгъæджы уындæй рæсугъд нæу, 
фæлæ йæ хъуыдыйæ. 
106 

* Ныхасы уæз уæд, уыййеддæмæ йæ æмбарæг 
уыдзæн. 
* Æдылы хъоппæг цæстытæй дæр фылдæр нæ 
фендзæн. 
* Хъуыды у дзырды ныййарæг. 
* Цыргъзонд ныхас гуыргæ куы ракæна, уæд- 
дæр фидар не суыдзæн, цалынмæ, цы сæры ду- 
æрттæ бахойа, уый ссара, уæдмæ. 
& Уæз кæм нæй уыцы дзырд азæлд у. 
* Искæйы ссад йæхицæн цы куыройгæс луары, 
уый луарæнтæй хæссинаг у. 
* Иуæй-иуты сæ кæнонтæй уромы сæ зонд: ху- 
дын цæуыл хъæуы, ууыл дæр нæ худынц; ин- 
нæтæн та, худинагыл худын кæй хъæуы, уый 
сæ зонд нæ ахсы. 
* Галы тагъд кæнын бахъуыд æмæ ныббогъ код- 
та: «Тагъддæр мыл сæвæрут саргъ!» 
& Иуæй-иу «зондджын» æдзух искæмæн амоны- 
нæй уæлдай æппындæр ницæмæн фæбæззы. 
* Тынг зондджын æй хуыдтой, йæ ныхæстæй 
йын бирæты кæй не ’мбæрстой, уый тыххæй. 
* Искæйы мулкæй дæ цард куы аразай, уæд 
сурыл дæр фæдæлдон уæвæн ис. 
* Кадджын суæвынæн æрдз дыккаг цард нæ дæт- 
ты. 
* Гæртамхоры сраст кодтой:дыууæ къухы йын 
уыд, афтæмæй гæртам æрмæст иу къухæй кæй 
иста, уый тыххæй. 
* Тæлмацгæнæгæн ма иу чысыл афыста æмæ 
хæрæджы куы уæй кодта, уæд ын æй бæхмæ 
стæлмац кодта. 
107 

* Адæймаджы конд æмæ мидхъуыдытæ арфдæр 
базонын бонæй-бонмæ кæндзæн гуырысхойаг- 
дæр, уымæн æмæ дзы адæймаг йæхæдæг цы 
рамбулдзæн, уый бæрæг нæма у. 
* Æгæр æфсæст хъуыдытыл нæ ахæцдзæн, æгæр 
æххормаг та хъуыдыйæн нал у. 
* Йæ хорз хъуыдытæ йæ къухты фæллойæ чи 
æвдисы, ахæмы цæсгомæй хуыздæр чиныг æрдз 
дæр нал ныффысдзæн. 
* Иуæй-иутæ сæхæдæг ныллæг уæвгæйæ, ахæм 
бæрзонд барты хицау сты, æмæ хаттæй-хатт 
хъуыр-хъуыр райдайынц, хур æнæ бар райс- 
гæйæ цæмæн скастис, зæгъгæ. 
* Лæгау лæг кæны дыууæ царды: иу — йæ кады 
кой йæхæдæг куы фехъусы, уæд, иннæ та — йæ 
кады кой йын йæ мæлæты фæстæ куы хъусынц 
йæ кæстæртæ, уæд. 
& Цалынмæ арт судзы, уæдмæ зынгтæ рохы баз- 
зайынц, æрмæст зынгтæ куы баззайынц, уæд та 
раздæры арт цæстытыл ауайы. 
* Искæй рæдыдыл фæхудынц, æнæ искæй æх- 
хуысæй рæдийынмæ чи нæ арæхсы, ахæмтæ дæр. 
& Цыфæнды зындзинадæн дæр бафæразæн ис, 
де знæгтæ дæхицæй фыддæр уавæры куы уой уæд. 
* Ныййарæджы чи бафхæры, уый закъон æрæ- 
джиау бафхæры, æгъдау та — æдзух, фæлæ-иу 
æфхæрæгмæ æгъдау куы уаид, уæд ма дзы за- 
къон та кæдæм хъæуы? 
* Зонд амоныны агъоммæ уал зонд райс. 
* Æрдзæй нын дыууæ къухы æмæ иу дзых, æвæц- 
цæгæн, уымæн ис, цæмæй кусгæ фылдæр кæ- 
нæм, дзургæ та — къаддæр. 
108 

* Цард æмæ амонд арæх бæрзонды ныллæг кæ- 
нынц, ныллæджы та бæрзонд. 
Ф Искæимæ æгъдауыл ныхас кæныны бæсты дæ- 
хиимæ зæрдæбындæрæй дзур. 
* Цалынмæ зылын фæндæгтæ раст барæнæй ба- 
рæм, уæдмæ зылын фæндæгтæ дæр уыдзæн. 
Ф Цæмæй ма фехъусай, хъыг дын цы уыдзæн, 
ахæм ныхæстæ, уый тыххæй, хорз дæ чи зоны, 
уый фыдгой ма кæн. 
* Дзургæ-дзурын къухтæ тилынæй зондыл нæ 
бафтаудзынæ. 
Ф Æппæтæй æвзæрдæр уæвын бирæ æнцондæр 
у, исты хъуыддагæй хæрз чысыл хорз уæвынæй. 
* Тæрхоны лæг æмæ хуыйæг цыдæр бавæййынц 
кæрæдзийæн, сæ дыууæйы хæс дæр у скъуыд 
дзаума бахуыйæгæу. 
Ф Ныхас царды хъæздыгдзинæдтæй иу у, æмæ 
дыл æй кæд баууæндыдысты, уæд æй хъахъ- 
хъæнын дæр фæраз. 
* Кæд дын цард хъуыддаджы фæдыл лæвæрд 
æрцыд, уæд-иу æрвылбон дæхи бафæрс цы ба- 
кодтай æмæ ма дын цы баззадис кæнинаг. 
* Маст исын ныххатыр кæнынæй æнæкæрондæр у. 
* Цы ’рцыдис уыдоны æфсæнттæ арфдæр куы 
зониккам, уæд, чи зоны, цы æрцæуинаг у, уыдон 
дæр раздæр зониккам. 
* Æнæзонд ма хон дæхи, де ’взаг дæ хъуыды- 
тæй уромын куы фæразæй, уæд. 
* Цоты нысан-иу куы зониккам, уæд, чи зоны, 
иуæн йæ райгуырдыл кæугæ кæниккам, иннæ- 
тæн та йæ амардыл — заргæ. 
109 

& Йе ’намонддзинадæн чи нæ фæразы, бынтон 
æнамонд уый у. 
* Кæд фыдгæнæг дæ, уæд дæ хуыцаумæ хъæ- 
рæй ма кув, мыййаг дæ кæд агургæ кæны æмæ 
дæ куы фехъуса. 
* Дæ хæлæртты сабыр кæныны бæсты фæлтау 
де знæгты бафидауын кæн: дæ хæлар дын знаг 
суæвыны бæсты, де знаг суæд дæ хæлар. 
$ Дæ хæлæртты уарз афтæ, цыма дæ искуы ар- 
дыдæй сæ маст исдзысты. 
* Фыдæлтæй ис æрмæстдæр зонд райсæн мыг- 
гагмæ. 
* Дæ фыдыбæстæйы худинагæй рæстуæвгæйæ 
ды дæр хайджын дæ, дæхи худинаг та æппæ- 
тæй дæр дæ фыдыбæстæйы у. 
* Ус курынмæ куы хъавай, уæд дыууæйыл ма у — 
«курон æви нæ» — куыдфæндыйæ дæр цард 
æппæтæй æвæсмон нæ вæййы. 
* Æрыгон адæймаг айдæнмæ хъуамæ кæса 
хъуыддаджы фæдыл: рæсугъд — йæ рæсугъд- 
дзинад йе ’гъдауæй цæмæй ма хала, фыдынд та — 
йæ уынд йе ’гъдауæй бамбæхса. 
* Мæлæт цардæфсæстæй æрдзы лæвар у. 
* Æфсæст куыдзмæ дæр æнæ хъуыддагæй стæг 
ма ’вдис. 
* Номдзыдыл дзурджытæ сæхицæн дæр кад кæ- 
нынц. 
* Рæстдзинады зæгæлтæ аххосджынæн къæдзи- 
лæй ласгæ сты. 
* Хæлæггæнаг æнкъард куы уа, уæд бæрæг нæма 
110 

вæййы, йæхиуыл исты зиан æрцыд æви искæ- 
уыл исты хорздзинад, уый. 
Ф Хæларæн ахæмты равзар, æмæ дын афтæ куыд 
ничи зæгъа, кæйтимæ цæуыс, кæнæ та хæрзтæй 
цæмæн тæрсыс? 
* Зонындзинадæн йæ уидаг маст у, йæ дыргъ 
та — адджын. 
* Йæ разæй чи ис, уыдон чи суры, йæ фæстæ 
чи ис, уыдонмæ йе ’ххуысы къух чи бадары, 
ахæм кæстæр суинаг у. 
* Дæ хæлармæ ахæм цæстæй кæс, йæ цæстæн- 
гас дæхи зæрдæмæ дæр куыд цæуа. 
* Арæх чи рæдийы, уыдон сæ царды рæствæн- 
дæгтæ зылын барæнæй барынц. 
* Хæрзты æвзæртæй куы нал иртæстæуа, уæд 
уый æхсæнады сæфт у. 
* Ныййарæджы бафхæрæгæй ныййарæг скæ- 
нын æрдзы рæдыд у. 
* Алы ныййарæг мады зæрдæ нæ хæссы, мады 
зæрдæ, цот кæмæн нæй, ахæм сылгоймагмæ дæр 
вæййы. 
* Куыдз æдзух нæ зоны, йæ рæйынæй кæй 
æргом кæны, уый, уыййеддæмæ арæхдæр æф- 
сæст уаид. 
* Дæ зонды къæбиц æнæрхъуыдыйæ куы бай- 
гом кæнай, уæд дзы дæ разæй исчи смидæг уы- 
дзæн. 
* Кæд искæй фæллойæ цæрыс, уæд дæхи æнæ- 
низ ма хон. 
* Арæхстджын æвзаг арф хъуыды кæрды цы- 
бырæй. 
111 

* Йæ фыдракæндæн аккаг æфхæрд чи нæ рай- 
са, уымæ йæ фыдракæнд æгъгъæд нæ фæкæс- 
дзæн. 
* Халон, чи нæма ныззарыд, уыцы булæмаргъмæ 
дæр хæлæг кæны. 
$ Мады уарзт æмæ тухийæн аргъ кæнын чи нæ 
зоны, ахæмы къуырттæй адæмы мыггаг маргъ 
нæ рацæудзæн. 
& Ацæуæн ис алы фæндагыл дæр, фæстæмæ здæ- 
хыныл куы нæ хъуыды кæнай, уæд. 
* Айк чи æфтауы, уыдон се ’ппæт къуыртт нæ 
уадзынц. 
$ Йæ хорздзинад фыдæхæй кæмæ здæхы, уый 
амондæй æлгъыст у. 
* Иуæй-иуæн йæ цæстытæ æрмæст искæй 
хъæнтæ уынынæн сты. 
* Фæзæгъынц, къуыпсины, дам, чырын сраст 
кæндзæн, фыдзонд æмæ хивæнд та чырын дæр 
фехалдзæн. 
* Цæваг гал æнæ сыкъайæ дæр йæ кæнон ба- 
кæндзæн. 
* Æгад лæг кæд нæ тырныдта кадджыныл æгады 
ном сæвæрынмæ! 
* Сæргълæууæджы бартæ ма хæццæ кæн искæй 
бæсты дæр цардæй бафсæдыны бартимæ. 
* Æцæг хæлар цæджындзæн дæр æнцой у. 
112 

ИРОНДÆ, ÆВИНÆ?.. 
Халоны ’взаг зонæг 
булæмаргъы фарсмæ ’рбатт. 
Къола 
Фыдæлты ’взагæй дзурджытæ се ’ппæт 
фыдæлты фарсмæ ’рбадынмæ нæ бæззынц. 
Базон уал: ирон у, æви нæ... 
Ирон æвзаг зонын, ирон уымæй дæхи 
схонынæн — чысыл у, — 
Царды мæсыгæн иунæг дур æрмæстдæр. 
Сараз уал бындур зонд æмæ кадæй, 
Самай уал мæсыг, схиз уал йæ сæрмæ, — 
Базондзынæ уæд: ирон дæ æви нæ... 
Кæд æфсарм æхцайæ барыс — гуырысхойаг у уæд 
Ирон кæй дæ... 
Кæд дæ дзыппы цы ис, уымæй сæры ис фылдæр, 
Гуырысхойаг уæд нæу, ирон кæй дæ... 
Кæд искæй фæллойæ зæдтæм æримайæн фæкувыс, 
Базон ма йæ уæд: ирон дæ, æви нæ... 
Кæд кæйдæр хорæй æфсæстæй 
Фыдниз дæ гуыбынмæ ныххызтис, — 
Базон ма йæ уæд: ирон дæ, æви нæ... 
113 

Кæд кæйдæр къуыртты æйчытæй 
Есо Чырыстимæ скуывтай, 
Базон ма йæ уæд: ирон дæ æви нæ... 
Кæд хъæздыг фынгыл æрбадыс, 
Кæд кæйдæр фæллойæ хæйттæ 
Уыцы фынгыл ды нæ арыс, — 
Базон ма йæ уæд: ирон дæ, æви нæ... 
Рæстаг лæджы зын дын худæджы ’фсон куы уа, — 
Базон ма йæ уæд: ирон дæ, æви нæ... 
Судзаггаг хъарæджы зæлтæм хус цæстæй 
куы кæсай, — 
Базон ма йæ уæд: ирон дæ, æви нæ... 
Кæд де суинаг фæлтæртæн дæ зонд цымыдисаг 
нæ уыдзæн, — 
Базон ма йæ уæд: ирон дæ, æви нæ... 
Дæ сæрæй де знæгтæн ныллæг куы кувай, 
Базон ма йæ уæд: ирон дæ, æви нæ... 
Цыбырзондæй тымбылкъух дæ сыхагмæ куы сисай, 
Базон ма йæ уæд: ирон дæ, æви нæ... 
Рæстдзинадæн æвдисæнæн удыхъæдæй куы бæззай, 
Базон ма йæ уæд: ирон дæ, æви нæ... 
Дæ дзыхы дзырд фыдгулæн Балсæджы цалх куы уа, 
Базон ма йæ уæд: ирон дæ, æви нæ... 
Гæртамæй асламдæр гæртамисæг кæд нæу? — 
Базон-иу æй ды: ирон у æви нæу... 
1993 аз, мартпъи 
114 

* Аххосджыны раст фæндагмæ ракодтой, цæ- 
мæй дзы фæзилæнтæ сараза. 
* Искæмæй рæвдыд райсын у хæсы бацæуын, 
искæй барæвдауын та у, уыцы хæс бафидын. 
* Сырдтæ се ’хсæнæй кæй фæсурынц, уыдоныл 
адæмы æхсæн сæмбæлæн вæййы. 
* Хорз куыдз йæ хицауыл куы фæхæца, уæд 
æргом у æрдзы рæдыд удтæ уаргæйæ. 
* Зæххы къори йæ сæвзæрдæй фæстæмæ у æмæ 
баззайдзæн цардæнхъæлцауæй. 
* Цалынмæ дидинæг калыс, уæдмæ мыды бын- 
дзæй ма тæрс. 
* Фыдгойгæнæгæн йæхи хъуыддæгтæ дæр рап- 
пæлинаг нæ вæййынц. 
* Фæстæмæ арæх чи кæсы, уый йæ царды кæ- 
цыдæр хъуыддæгтæ кæронмæ нæ ахæццæ кодта. 
* Адæмы фос куы схонай, уæд тæссаг дæ дæхæ- 
дæг æнæ фыййауæй. 
* Искæй зонды фæлхæрдтæй æнæзонд дæр 
цæры. 
* Фæлдæхт кæрц кæд нæ тарстис йæ æнæфæл- 
дæхт сыхагæй. 
* Хæрынмæ дæ чи хъава, уый дæм йæ дæн- 
дæгтæ цыргъгæнгæйæ йæхи нæ равдисдзæн. 
115 

* Куыдз дыл не срæйдта, уæд зон, кæнæ куыдз 
фендджын у, кæнæ та срæйыны аккаг нæ дæ. 
* Мæлдзыг æгуыстæй баззайынæй тæрсгæйæ 
пылы ас æмæ хъарумæ нæ бæллы. 
* Хъазыл дон кæй нæ хæцы, уый йæ царды 
нысан у, адæймагæн та — царды кæрон. 
* Дæ цард адæмæн цы ад скæна, уымæй хайджын 
уыдзысты дæ кæстæртæ дæр. 
* Фыдæлты кад æмæ бæркадыл бафтауынмæ куы 
нæ тырнай, уæд дæ царды мæсыгæн йæ бындур 
фехæлдтай. 
* Дæ цард кæстæртæн мысинаг куы нæ уа, уæд 
дæ райгуырд ницы уыд. 
* Кæд афойнадыл искæй зындзинад фæрогдæр кæ- 
ныныл нæ тыхстæ, уæд ныр иунæгæй дæхиуыл ку. 
* Æрмæст дæ цæссыгæй дæхи куы раст кæнай, 
уæд дæ аххос чысыл нæу. 
* Цæстуарзон лæджы хъыгдзинад нæ фехалдзæн. 
* Циныл цин кæнын æмæ хъыг дих кæнын сты 
адæймаджы хуыздæр миниуджытæ. 
* Иу фарстайæн дзуаппæй æндæр фарста куы 
нæ гуырид, уæд цардæн æрцæуид йæ кæрон. 
* Царды фарстатæй иу ныууадз æнæ дзуаппæй 
дæ кæстæртæн æмæ ма схъуына уой лæугæ до- 
нау дæ бæркадыл. 
* Зноны рæдыд абоны цардыл куыд зыны, афтæ 
абоны рæдыд дæр зындзæн райсомы цардыл. 
* Дæ фыдракæндыл дæ зæрдæ куы нæ рисса, 
уæд дæ райгуырды нысан у цард æнадгæнæн. 
116 

* Адæймаджы рæйгуырд æмæ цард хæларгонд 
сты йæ кæстæртæн æмæ йæ мæлæты бонæн. 
* Цардыл хорзæй цы бон нæ бафтауай, уыцы 
бон æрмæстдæр хъыгдарæг уыдтæ. 
* Фæзæгъынц, «дзых зæрдæйы дуар у», фæлæ 
бирæ зæрдæтæ чи бамынæг кæны, уыцы дзы- 
хæн та цы схонæн ис? 
* Цъæхæй рæгъæд уый у, йæ хуры æрæндæвд 
йæ зæххы сойæ фылдæр кæмæн фæцис. 
* Кæд саргъыл барæг бады, уæддæр хорз бæ- 
хæн фылдæр æфсон ис барæгыл бахудынæн, 
уымæн æмæ бæх хæссы барæджы. 
* Къухбафысджытæй бирæтæ къухты фæд йед- 
дæмæ зонды фæд нæ уадзынц. 
* Зæххыл кæд къæхтæ цæуынц, уæддæр фæд 
зонд уадзы. 
* Хæдæфсарм æмæ сыгъдæгкъух лæг дуары 
æрбахостæй нæ тæрсы. 
* Иуæй-иутæ искæй фæрсынц æрмæст уымæн, 
цæмæй хъуыддагæй куы ницы рауайа, уæд ын 
уа, кæй æфсон æй фæкæна, уый. 
* Не суинаг низты-иу куы зониккам, уæд-иу, чи 
зоны, равзариккам бон раздæр æнæнизæй мæлæт. 
* Царды фæхуыздæрыл чи цас кусы, уымæй 
фылдæр цардæй куы нæ домид, уæд æнæмæнг 
цард кæнид хуыздæр. 
* Хорз кæстæртæ чи схъомыл кодта, уый æнæ 
хурæй нæ баззайдзæн. 
* Кæд сой зæххæй исæм, уæддæр рæзгæ хурмæ 
кæнæм. 
117 

& Зæххы куы ферох кæнæм, уæд ныл хур дæр 
комдзог рацæудзæн. 
* Искæй бæркадæй цардæфсæст чи у, уый йæхи 
хъаруйæ бæркад не скæндзæн. 
* Кусæг лæгæн йæ къухты фæллой у йæ царды 
æнхъизæн. 
* Тæригъæдджын фæстæрдыгæй цæвынæй тын- 
гдæр тæрсы. 
* Адæймаг асæй рæзы, царды кæронмæ та — 
зондæй. 
* Талынгæй рухсмæ куы рахизай, уæд-иу фæс- 
тæмæ акæсын ма ферох кæн. 
* Суадон цæугæ донмæ куы нæ хæццæ кæна, 
уæд ын æнæ бахус уæвæн нæй. 
* Суадон кадджын æмæ царддæттæг у йæ алы- 
варс, цæугæдон та — йæ æппæт фæндагыл дæр. 
* Æфсондз бæрзæйыл æвæрд куы уа, уæд ын 
зонд йæ уæзæй уыйас хайджын нæ вæййы, фæлæ 
æфсондз зондыл æвæрд куы æрцæуа, уæд дзы 
бæрзæй дæр æнæ хай нæ уыдзæн. 
* Зондджын ныхас йæ зæгъæгæй фылдæр цæры. 
* Дон цæуы, дур та, дам, йæ бынаты баззайы, 
фæлæ доны фæд дурыл дæр бæрæг у. 
* Фысымæн уазæгæй æрвонгдæр уæвын æмбæлы 
* Æгоммæгæсæн йæ зонд уæрæх комæй нарæгмæ 
кæсы. 
* Дæ цард дæ куы æрдома батагъд кæнын, уæд 
зон, дæ царды фæндæгтыл кæмдæр æгæр сабыр 
цыдтæ. 
* Йæхи фæллойæ адæймаг хъал нæ кæны, фæлæ 
кадджын. 
118 

* Хорзæй дæр æмæ æвзæрæй дæр адæймаг цар- 
ды цы фæд ныууагъта, уымæ йын æнæ фæс- 
тæмæ акæсгæ нæй, чи нæ акæсы, уымæн та — 
цæмæ акæса, уый нæ вæййы. 
* Къуымых лæг цыфæнды цыргъ кърандасæй 
дæр цыргъзонд ныхас нæ ныффысдзæн. 
* Цыбырхъуырæн йæ зонд цирхъау у, кæдæм 
фæраст уа, уым халгæ кæны. 
* Дæ хъыгдзинад дæ сæр æмæ дæ кады бæркад 
куы атæрой, уæд дæ худ къуыдырыл æркæн. 
* Æлгъыст ныхас дæр аххосджынмæ нæмыг раз- 
дахы. 
* Сауджын цас райгонддæр кæны йæ зæххон 
цардæй, уыйас ын суинаг «дзæнæт» талынгдæр 
У- 
* Искæй æфсармæй сырх ничи кæны. 
* Амондыл сæмбæлгæйæ амондмæ фæндæгтæ 
рох ма кæн. 
* Куырм лæг царды рухс зæрдæйæ æнкъары, 
иуæй-иу цæстджын та рухс царды дæр куыр- 
мæй фæцæры. 
* Хуры рухс цæстытæ уынынц, царды рухс та — 
зонд æмæ зæрдæ. 
* Æдзух искæй фæндæгтыл чи цæуы, уыдонæн 
сæ зæвæттæ размæ куы уаиккой, уæд, фæндаг 
чи кæны, уыдон бæрæгдæр уаиккой. 
* Цалынмæ карк уасæджы уастмæ мæнг хъуы- 
датт кодта, уæдмæ хъаз айк æрæфтыдта. 
* Кæд баст куыдз бирæгъыл срæйдта, уæддæр 
гæды бæласмæ сгæпп кодта. 
119 

$ Халонмæ æфсарм куы уаид, уæд хæдмæлæф- 
сæстæй бæласыл ныллæгдæр бадид. 
* Цардаразæг исты куы фехала, уæддæр хуыз- 
дæр саразыны тыххæй, цардхалæг та æрмæст 
йæ ном февдисы. 
$ Дæ кæстæр дæ коммæ куы нал кæса, уæд дын 
дæ хохы сæрмæ хизы æмæ йæ бынмæ мауал 
лæуу æдасæй. 
* Абоны ногдзинад дæм кæд нæ хъары, уæд 
зноны цардæй исты уæддæр рахæс. 
* Дæ куыст кæнæ дæ зондæн мызд æххæстæй 
куы райсай, уæд ма дын дæ ном та кæй мыздæй 
мысдзысты. 
* Зондджын ныхасæн йæ иу дамгъæ дæр фыл- 
дæр уæз хæссы. 
* Æцæгæлон мардыл судзаггаг хъарæг нæ чын- 
дæуы. 
* Зноны хур абоны цард нæ бандавдзæн. 
* Рухсзæрдæ адæймаг хуры рухсыл дæр бафта- 
удзæн, саузæрдæ та йæ развæндаг хур бон дæр 
сгаргæ кæны. 
* Хурмæ хæстæгдæр бынæттæ се ’ппæт хъарм- 
дæр нæ вæййынц. 
* Хур йæ рухс æмæ йæ хъармæй бæрæг у, адæй- 
маг та — йæ зонд æмæ йæ хъуыддæгтæй. 
* Карды комæй зонд цыргъгæнæн нæй, фæлæ 
зондæй ис кард къуымых кæнæн. 
* Искæй æнæууыылд ныхасæй зондджыны æф- 
сæртæ æндзыг кæнынц. 
120 

* Царды алчидæр йæхи аккаг бынат куы бацах- 
са, уæд йæ уидаг цæуы арфдæр, йæ бындур та 
фидардæр кæны. 
* Æфсæст давæг тæссагдæр у æххормаг давæ- 
гæй. 
* Дæ хæрд, дæ бакуыстæй фылдæр куы уа, уæд 
ма мыггагæн та — цы дæ куыстæй, цы дæхицæй?! 
$ Нæй аргъ нæдæр низæн, нæдæр æнæниздзи- 
надæн. Уымæн æмæ низ лæвар ссарæн дæр ис, 
æнæниздзинад та æлхæнгæ нæу. 
* Иутæ цин кæнынц, сæхицæй хуыздæртæн хæ- 
рынæн кæй бæззынц, ууыл, иннæтæ та æхца 
фидынц, цæмæй сыл куыдз уæддæр срæйа. 
* Æргом цы фенай, уымæ сусæгæй давынмæ 
куы цæуай, уæд дæ цард сусæг у, дæ мард та — 
æргом. 
* Дæ бафхæрды æфсон дæхицæй куы цæуа, уæд 
дæ бафхæрæгæн бузныг зæгъ. 
* Дæ ныхасæн раздæр къахвæндаг уæддæр са- 
раз, кæннод, кæуылты ацæудзæн, уый дæхæдæг 
дæр нæ базондзынæ. 
* Дæ цард искæмæн æхсызгон куы нал уа, уæд 
æмбисбон хуысгæйæ къахкъуырæн уыдзынæ, 
лæугæйæ та — цæсткъахæн. 
* Æрмæст номæй номдзыд нæй, номдзыд та æнæ- 
ном нæ вæййы. 
* Зноны мæсыг æххæст ма фехал, уадз дзы иу 
дуар гомæй сомбоны цардмæ. 
* Кæд дын зын у, уæд зындæр ранмæ бакæс æмæ 
дæм дæ раздæры зынтæ дзæнæт фæкæсдзысты. 
121 

* Хохыл хæрдмæ чи цæуы, рахауынæй дæр 
уымæн у тæссаг. 
* Дæхи хæринаг дæр искæй уидыгæй макуы 
бахæр æмæ дын гуырысхойаг ма уа. 
* Къулы скъуыд къулæй уæрæхдæр куы фæуа, 
уæд ныхас фыццаг скъуыдыл цæуы, уый фæстæ 
та къулыл. 
* Сыгъдæг цæсгомыл чъизи туг нæ хæцы, чъи- 
зи цæсгомыл та сыгъдæг туг арт уадзы. 
* Мыдыбындзæн къæппæг чи у, уыцы зæйæ- 
гойы дидинæг не схондзæн. 
* Фылдæр хатт цард кæй нæ фæзонæм, йæ зын- 
тæн дæр ын уымæн нæ ныффæразæм. 
* Дæхицæй бæрзонддæры чъылдыммæ дæ хур 
нæ басудздзæн, фæлæ дæ аууон дæр нæ зындзæн. 
* Цалынмæ дæм кæстæртæ зондмæ æнхъæлмæ 
кæсынц, уæдмæ хæссыс хистæры ном дæр. 
* Бæласæн уæлдай нæу, ног тала мыггагæй сы- 
рæзы æви уидагæй. 
* Мад зонд æмæ зæрдæйæ кæм фæкъуыхцы уа, 
уым хъуамæ зæхх аскъуыйа. 
* Уды хъæздыгдзинад зæххæн дæр сой у. 
* Бындур дæхицæй куы уа, уæд искæй зондæй 
дæр ис къултæ амайæн. 
* Кæд дæ зонд хорз хоныс, уæд дæхæдæг цу 
фыццаг йæ фæдыл, дæ фæдыл цæуджытæн та 
уыдзынæ ды фыццаг. 
* Дæ царды фæндаг дæ кæстæртæн диссаг куы 
нæ уа, уæд зон: дæхæдæг дæр ыл куырмæй фæ- 
цыдтæ. 
122 

* Цард æмæ дæ амонд куыд бандавой, уыма 
гæсгæ ис банкъарæн хуры хъарм дæр. 
* Хур æрмæст уымæн не скæсы, цæмæй ды 
аууон дæттай. 
* Дæ хæдзары арт скæныны размæ, фæздæг 
кæуылты цæудзæн, уый сараз æмæ дæ ма басуд- 
за. 
* Фыдæлты хоры куырисæн дæ царды фæндаг 
бæндæнæн куы бæзза, уæд дын йæ хорæй сахо- 
дын æфсæрмыйаг нæу. 
* Хæдзар æрмæст рудзгуытæй арæзт куы уа, 
уæддæр дзы æддейæ мидæмæ уыйас нæ фенд- 
зынæ, мидæгæй дзы æддæмæ цас фенай. 
* Царды хæстæй дæхи куы суæгъд кæнай, уæд 
дын тæссаг у иунæгæй баззайынæй. 
* Дæ царды фæндаг у дæ адæмы цардæн йæ 
кæцыдæр къахдзæф. 
* Сæры хъуын боцъойæ раздæр уымæн урс 
кæны, æмæ дзы дзæвгар хистæр у, ноджы ма 
боцъойы æфсарм дæр сæры ис. 
& Йæхицæй зынаргъдæр кæмæ ницыуал фæкæ- 
сы, уымæн йæхицæй асламдæр бирæ нал вæййы. 
* Цæмæй дæ сомбоныл хуыздæрæй сæмбæлай, 
уый тыххæй абон цæмæйдæрты зæгъ: æгъгъæд. 
* Хорз дæ цæмæй хонынц, уыцы æфсон цæр- 
дзæн, цалынмæ дзы дæхæдæг нæ раппæлай, 
уæдмæ. 
* Дæ царды кæнæ æхсæнады бынатæй дæ удыхъ- 
æд срухс кæныны бæсты, дæ удыхъæдæй срухс 
кæн дæ цард æмæ æхсæнады бынат. 
123 

* * * 
Кæстæры зондæн куы уæм хъæсдарæг, 
Гъеуæд нæ кæстæр уыдзæн нæ дарæг. 
* * * 
Ныййарæгæн йæ хæс фыдын — 
Дæхицæн у дæ хорз фидæн. 
* * * 
Быныл фæсмойнаг гуырд ныууадзын, — 
Ныййарæгæн дыккаг мæлæт. 
* * * 
Кæмæн уæлдæф у æрмæст улæфынæн, 
Кæмæн та ма ныхасы уæз барæн дæр. 
* * * 
Кæйдæр зондæй нын уый куы слæг, 
Йæхи кадæй æрхауд ныллæг. 
* * * 
Вæййы хъæбулы райгуырд цинаг, 
Йæ цард та хаттæй хатт — фæсмойнаг. 
* * * 
Æрвонгæй æфсармдзæстыг уыд, — 
Йæ цæсгомæн йæ сырх нæ цыд. 
* * * 
Æнамонд ын хуыдтой йæ къах, 
Йæ къахвæд-иу кæм нæ уыд, уым дæр.... 
1989 аз, сентябрь 
124 

1ШЙ 
* Фаутæ æвæргæйæ хи хъæнтыл дæр хинымæр 
ахъуыды кæнын æмбæлы. 
* Хур стъалытæй у бузныг, æхсæв ын адæмы 
зæрдæты кæй нæ уадзынц рох кæнын йæ хъарм 
рухс. 
* Адæмы сæрхъуызой чи у, уый йæхимæ нал 
февдæлы. 
* Хæлæрттæ дарын бирæ зындæр у се скæнынæй. 
* Гæды лæг æрдзæй дыууæ хатты æлгъагдæр у: 
йæхæдæг дæр не ’ууæнды æмæ йын йæхиуыл 
дæр не ’ууæндынц. 
* Мæйы рухсмæ стъалытæй бирæтæ агуринаг 
фæвæййынц арвыл, фæлæ хуры скастæй мæй 
йæхæдæг агуринаг фæвæййы. 
* Фыдлæг æфсæст заман никæй ницæмæ дары, 
æххормаг рæстæг та йын йæхи ницæмæ дарынц. 
* Цы бынат ахсыс, уымæй куы хъæрзай, уæд 
бæрæг у, уыцы бынаты аккаг кæй нæ дæ. 
* Хъуыстгонд лæгæн дæр йæ чысыл лæмæгъ- 
дзинæдтæ куы базонынц, уæд сыл йе стыр лæг- 
дзинæдтæй фылдæр дзурын райдайынц. 
* Цæмæй дыууæ знагæй иуы хорз бафхæрай, 
уый тыххæй æгъгъæд вæййы иннæмæй хорз рап- 
пæлын дæр. 
* Лæгау лæг хæлардзинады кæронæй дæр нæ 
сараздзæн хæрамдзинады райдайæн. 
125 

* Цæрыныл тагъд ма кæн, рæстæджы дугъ дæ 
тагъд къахдзæфтæ хъуаг нæу, фæлæ дæ зонд 
æмæ хъуыддæгтæ афойнадыл райсын хъуаг у. 
* Царды хорздзинæдтæ се ’ппæт хæсæй ма хæр, 
мыййаг сæ искуы фидын куы бахъæуа. 
* Иуæй-иу хатт рæстдзинадæн йæ басусæг кæ- 
нынæй йæ зæгъынæй кæцыйæ фылдæр рамбул- 
дзынæ, уый бæлвырд зонын æмбæлы. 
* Бинонты æмæ адæмы цæмæн хъæуыс, уый 
дæм куы нал уа, уæд зон, дæ царды къуыбылой- 
æн йæ кæрон кæй æрбазынд. 
* Æнæмаст бон хæрзæхсæвæн ныййарæг у. 
* Аслам лæг искæй аргъыл нæ бафтаудзæн. 
* Царды дæхи æдзухдæр исты хъуаг уадз æмæ 
рох ма кæн, æппæт амæндты фæстæ фыдбылыз 
кæй ис æрмæст. 
* Цалхуызон адæймагæй аразгæ у дæ цард, уал- 
хуызоны дын æнæбары нæй æнæ уæвгæ. 
* Хæрамы æфсæнттыл къаддæр дзур, дæ къах- 
къуырæнтæ алкæмæн ма амон, уæздан ныхас та 
рох ма кæн, уымæй бахъахъхъæндзынæ дæхи, 
дæ хæлæртты æмæ бауромдзынæ де знæгты. 
* Æнæууылд ныхас йæ фехсæгæн æнцон у, 
фæлæ мæгуыр уый, кæуыл сæмбæла. 
* Зондджын кæйдæр æдылы митæ раст кæн- 
гæйæ фæрæдыд. 
* Æгад æмæ æдзæсгом лæг искæй уæздандзи- 
надмæ фылдæр æнхъæлмæ кæсы. 
* Бонвæрон стъалыйы мигътæ хуры тынтæй нæ 
фæцух кæндзысты. 
126 

* Дыууæизæрастæуы рухс дæр фаг у, йæ бон 
зæрдæрухсæй чи æрвыста, уымæн, фæлæ хур 
дæр фаг нæу, æлгъыстæй кæуыл ацыд, уымæн. 
* Йе ’ргом æлгъыстаг кæмæн у, уымæн йæ чъыл- 
дыммæ кув. 
* Тæригъæдджын лæг фæстæрдыгæй цæвынæй 
тынгдæр тæрсы. 
* Донхæрис доны астæу куыд бахус вæййы, афтæ 
æгæр æфсæст дæр зонды хъару сæтты. 
* Адæймаг йæхицæй хуыздæрты цалынмæ нæ 
фена, уæдмæ худы йæхицæй цауддæртыл. 
* Цалынмæ къæхтыл лæууæм, уæдмæ нæм афтæ 
кæсы, цыма зондæй дæр не ’мбæрц бæрзонд 
стæм. 
* Кадимæ амæлын дæр царды мыздмæ хауы. 
* Фыдæвзагæн йæхи дæндæгты аууонæй аккаг- 
дæр бынат нæй. 
* Искæй фæллойæ чи цæры, уымæн йæ зарæг 
йæ хъарæджы дæр баййафы. 
* Искæуыл æнæфсон гуырысхойæ дæхи æууæн- 
кыл нæ бафтдзæн. 
* Цыргъзонд æгæр тагъдæй тæрсы, къуымых- 
зонд та — фæстиатæй. 
* Дæ кæстæры райгуырдимæ дæм хъуамæ фæ- 
зына хистæры æфсарм дæр, уадз æмæ рæзой 
æмхуызон. 
* Фырыл богъы сыкъатæ куы уа, уæддæр хъо- 
мы разæй нæ цæудзæн. 
* Алкæмæ кæсгæйæ нæ раиртасдзынæ, астæуы- 
стæгæн къæдзил йæ кæцы кæрон ис, уый. 
127 

% Искæй амондмæ бæлгæйæ дæхи æнамонд ма 
схон. 
* Бынтон хорз дæр цæсты нæ ахады. Нæ къу- 
хæй цы ахауы, уый нын свæййы зынаргъдæр, 
дард нæм цы уа, уымæ та бæлгæ кæнæм. 
* Цымæ цы у Арв æнæ Зæххæй, Зæхх та — 
æнæ Арвæй?! 
* Адæмæн диссаг æмæ уарзон цæмæй дæ, уый 
сын æххæстæй ма ратт, уадз æмæ йыл алчидæр 
йæхицæй бафтауа æмæ цардæй райгонддæр уа. 
$ Хинæй æнæууæнк æхгæд зæрдæйы дæгъæл у. 
% Бæрцæй æмæ æгъдауыл ныхмæлæуд зонд- 
джындæрæн йæ зонындзинæдтæ фылдæр кæны. 
* Къæрцхъус у, иу фарстæн дыууæ дзуаппы рат- 
тынхъом чи у, уый. Ахæмæн дæхи равдис, цыма 
йæ хорз æмбарыс, афтæ, фæлæ рох ма кæн, 
цæмæй дзы лæмæгъдæр дæ, уый. 
* Иуæй-иуты мигæнæнимæ дæр абарæн ис: 
иутæн сæ мидæг фылдæр цæуы, сæхицæй цас 
рантысы, уымæй: иннæтæ та сæхæдæг цас не 
сты, уыйас ракалынц æнхъизæнау, цы хъæуы, 
цы нæ хъæуы, ахæмæй. 
* Æргомзæрдæйы бирæ уарзынц, фæлæ йæ 
сайгæ арæхдæр кæнынц. 
* Æххæст сраст уæвынæн рæстæгмæ чысыл фæ- 
тасын хъæуы. 
* Зонды разæй цы æвзаг фæвæййы, уый хъæд- 
даг сырд у, куы раирвæза, уæд йе ’рцахсын — 
бæллæх. 
* Цымæ кæцырдæм аивид цард, армытъæпæн- 
тыл цæстытæ куы уаид, риуыл та — рудзынг? 
128 

* Дæ бакастыл дын се ’ппæт куы цин кæной, 
уæд дæ агурын бахъæудзæн, дæ мидхъуыды кæй 
зæрдæмæ фæцæуа, ахæмы. 
* Гæдыдзинад æнæ æххуысæй дæр дард ацæуы, 
рæстдзинадæн та æдзухдæр æххуыс кæнын 
хъæуы. 
% Иуæй-иу адæймаг у ног мигæнæнау, фыццаг 
дзы цы ныккæнай, уый ад скæны мыггагмæ. 
$ Цыргъзонд ныхæстæй искæй хардзæй пайда 
кæнын тæссаг у. Кæй ссара, уый та цауддæр 
уыдзæн зондæй дæхицæй, исдзæн дæ маст æмæ 
дзы хъахъхъæн дæхи. 
* Куы нæ дæ фæндæ, уæд дæ зондджын фæнда- 
гыл ничи сараздзæн, æцæг дæ цæмæй бафæнда, 
уый тыххæй дæр зонд хъæуы. 
& Адæймаг, чи зоны, равзæрдис зæххыл, йæ 
нысан та æрвон у: уырдыгмæ уыйас нæ тагъд 
кæны, арвмæ цас тырны йæ райгуырдæй фæс- 
тæмæ. 
* Сайын чи сахуыр, уый никæуыл æууæнды, 
сайын чи нæ зоны, уый та алкæуыл дæр æууæн- 
ды. 
* Чи цæмæ не сырæзт кæнæ æхсызгон кæй цы 
хъæуы, уымæн йæ аргъ дæлæмæ тæры. 
* Кæд дæ арæх агурынц, уæд зон уый, æрмæст 
дæхи тыххæй кæй нæу. 
* Знаг суæвын дын алкæй бон дæр у, хæлар 
суæвын искуы-иуты; хорз ракæнынц иугæйттæ, 
знаггад та — бирæтæ. 
* Æппæтæй зынаргъдæр сæрибардзинад у, 
фæлæ æппæтæй æнцондæр та у йæ фесафын. 
5 Быгъуылты Къола 129 

* Рæдыд нæу алкæй цæсты дæр дæ хорз æмæ де 
’взæрæн æвдисæнтæ уынын. 
* Адæймаджы уарзынц, цалынмæ цæры, уæдмæ, 
куы амæлы, уæд та йæ зæрдыл дарынц, æцæг 
зæрдыл та дарынц афтæ, уарзгæ йæ цас кодтой. 
* Кæд дæ ныййарджыты зондæй дарддæр нæ 
ацыдтæ, уæд дæ райгуырд рæдыд у. 
* Хорзæй цас фылдæр æфты нæ къухы, уыйас 
нæм нæ цард цыбырдæр кæсы. 
* Æппæт цæугæ дæттæ дæр уырдыгмæ, æвæц- 
цæгæн, уымæн кæлынц, цæмæй сæ æдых рай- 
гуырæн суадæттыл дур хæрдмæ ма тула. 
& Адæймаг æрдзимæ хæлардзинады кæронæй 
хæрамдзинады райдайæн куы сараза, уæд, чи 
зоны, æрцæуа йе сæфт. 
* Зонды хос уаид, чи зоны, алкæмæн дæр афæ- 
дзыдæргъы иунæг бон афтæ ацæрын, иннæтæн 
йæ цæст цас уарзы. 
* Хатгай адæймаджы йæ фыр хинæй бафæнды 
йæ хъуыддаг йæхицæй дæр бамбæхсын. 
* Хæдæфсарм æмæ раст лæг йæхи æмæ йæ бартæ 
бахъахъхъæныны тыххæй æдзух æххуысгур 
цæуы, æдзæсгом æмæ фыдгæнæг та æнæ бар 
райсгæйæ йæ фыдмитæ кæны. 
* Уидæгтæ зæххæй цы сой исынц, уый къалиу- 
тæ хурмæ дидинæгæй æвдисынц. 
* Нырмæ гуырысхойаг у, зæххыл æнæ æндзæв- 
гæйæ адæймаг зонд æмæ хъаруйæ кæцырдæм 
рæзид, уый. 
* Дæ зонды руаджы знагæй куы аирвæзай, уæд- 
дæр дæ хионы хæлæг фæсте æрбасурдзæн. 
130 

* Зондджынтæн æдылытæ тæрхон кæнын куы 
райдайой, уæд зæхх йæ сæмæнæй кæй фæир- 
тæст, уый гуырысхойаг нал уыдзæн. 
* Æрыгонæй раст зондмæ хъусын чи нæ зоны, 
уымæ зæрондæй цæмæ байхъусай, уый нæ уыдзæн. 
* Æрмæст йæхи сæр чи уромы, уымæн сæрæн 
схонæн нæма ис, сæрæн у, йæхицæй дарддæр 
искæй сæрæн дæр æнцой чи у, уый. 
* Кадджын лæг æнæдзургæйæ дæр кадæфтауæг 
у, кадыл дзурæг та йæхæдæг дæр кадæй æнæ- 
хай баззайы. 
* Кæлæнгæнæг хæлæггæнæджы цæстæй бацæн- 
куылтæ ис. 
* Цалынмæ дæхицæй хуыздæрты нæ фенай, 
уæдмæ худыс дæхицæй цауддæртыл. 
* Мæлæт дæр царды мыздмæ хауы. 
* Хæрзгæнæг тар æхсæв дæр нæ ивы йæ удыхъæд. 
* Алчи зæххы къæбицæн нæ бæззы æфсинæн — 
бирæтæ йын сты бирæгъы мæрдгæс ныууадзæ- 
гау. 
* Æнæууылд ныхас æнæдæндагыл дæр нæ фи- 
дауы. 
* Рæстдзинад зæгъынæй адæймаг дзуапджын- 
дæр кæны. 
* Дæ абоны хъуыддæгтæ гуырысхойаг куы нæ 
уой, де зноны хъуыддæгтæ та фæсмойнаг, уæд 
амондджын дæ. 
* Цард бонгай у: хорз царды бонтæ нымады нæ 
цæуынц, фыдцарды бонтæ та æнæнымадæй дæр 
рох нæ кæнынц. 
131 

* Адæймаджы хъæндзинæдтæ цас арфдæр зо- 
нæм, уыйас нæм хур дæр цæстдзыддæр кæсы. 
* Цымæ цард фыдырдæм здахджытæ зæххы 
зылдимæ куыд разы кæнынц? 
* Искæмæн зæрдиагæй «æнæниз у» зæгъынæй 
дæхæдæг кæныс æнæниздæр. 
* Æнæфсис лæгæн бæрзæйы хъулты руаджы йæ 
сæр йæ ахсæнмæ нæ хауы. 
* Лæгдзинад равдис, уыййеддæмæ йын аргъгæ- 
нæг уыдзæн. 
* Искæуыл фаутæ æвæргæйæ дæхи хъæнтæ ма 
рох кæн. 
* Цæстытæ размæ кæсынц, зонд та хъуамæ алыр- 
дæм уына. 
& Зонд амонгæйæ мыздмæ ма ’нхъæлмæ кæс, 
хорз зонд дæм кæй ис, уый дæр дын фаг у. 
* Дæ уды лæмæгъдзинæдтæ дæ царды къахкъу- 
ырæнтæ куы суой, уæд дæ царды фæндаг æлгъы- 
стхъуаг нал у. 
* Йæхи аслам хъуыддæгтыл чи хардз кæны, 
уыцы зондæн нæй стыр схонæн. 
* Æнæдзуапп æмæ æдзæсгом лæг рæстдзина- 
дæй æргом аздæхы, хинæйдзаг та йæ йæхиуыл 
æууæндын кæны. 
* Зондæй нæ рæдийы æрмæстдæр æнæзонд. 
* Дæ хæлар дын цас хорз кæны, уымæй дзы 
фылдæр ма дом, куы хъуаг кæнай, уæд та дæ 
уындзæн. 
* Уæлахиз æдзух къухы не ’фты, фæлæ æдзух 
састы бынаты уæвыныл та разы макуы су. 
132 

* Архай, цæмæй, кæмыты нæ уыдтæ, уым дæм 
тæхуды кæной, кæм уай, уым та амонд хæссай. 
* Дуцынæн дæр бæрц хъæуы, æгæр дыгъдæй 
фæдæг хæраммæ расайы. 
* Арт цас ирддæр уа, уыйас тагъддæр басудздзæн. 
* Хорзы койыл фылдæр куы æууæндиккам, уæд 
чи зоны, фыдкой дæр уыйас стыр аргъ нал рай- 
сид. 
* Цæсгом фенынæн ис айдæн, мидхъуыды рав- 
зарынæн та — зонд. 
* Дзуапджын лæгыл хæсыл дæр баууæнд, хæсы 
дæр дзы бацу. 
* Дæхицæй лæмæгъдæрыл фæуæлахизы бæсты 
дæхицæй тыхджындæримæ арвит дæ царды 
бонтæ тохы. 
* Нæ цæст кæрæдзийæн цас уарзы, аргъ дæр 
кæрæдзийæн зæрдæйæ уыйас кæнæм. 
* Иуæй-иутæ æнæнхъæлæджы равдисынц фосы 
къуымых зонд æмæ сырды тугдзых лæбурд. 
* Дæ дзыппы цы ис, уый, чи зоны, дæ сæрæй 
бакуыстай, фæлæ дæ сæры цы ис, уый дæ дзып- 
пæй нæ бакусдзынæ. 
* Алчидæр цардæн цы ад скодта, уыцы адимæ 
арвиты цард дæр: мыдыбындз — мыдимæ, калм 
та — маргимæ. 
* Зондджын æдылыйæн гæртам радта, цæмæй 
йын бар радта йæ зондджын хъуыдытæ царды 
хъуыддагæй равдисынæн. 
* Дæ царды риссæгтæ æппæтæн ма дзур, чи 
зоны, се ’хсæн де знаг дæр разына. 
133 

* Гæдыдзинады фæдыл, раджы уа, æрæджы, 
рæстдзинад цæуы, рæстдзинады фæстæ та баз- 
зайы æрмæстдæр рæстдзинад. 
^ Гуырысхо кæуыл нæ кæныс, де уæхскыл дæр 
ахæмы сæвæр. 
* Æнæфсис æмæ чъынды лæг йæхи куывдæй 
мæгуыры хистмæ дæр бабæллы. 
* Куырыхон лæг царды æмбис курæг цæуы, 
царды æмбис та — хæрзиуæг кæны. 
* Искæйы хуымгæнд дыккаг хуым ма кæн,— 
дæхи зæхх зæрæстонæй баззайдзæни. 
* Фæстæмæ афоныл акъахдзæф размæйы æна- 
фон къахдзæфтæй растдæр вæййы. 
% Иуæй-иу сæргълæууæг саргъыл лæууын нæ, 
фæлæ бадын дæр нæ арæхсы, суанг ма саргъ 
зæххыл æвæрд куы уа, уæддæр. 
* Алкæйы хъуыдыйыл дæр разы чи у, уымæн 
йæхимæ ницы хъуыды ис. 
* Искæйы ныфсæй чи цæры, уый идон йæхи- 
уыл бакодта, рохтæ та кæйдæр къухтæм радта. 
* Рухсзæрдæ адæймаг мæйдары дæр нысанмæ 
фæхæццæ вæййы, тарзæрдæ та боныгон дæр йæ 
развæндаг уырзæй сгаргæ цæуы. 
* Адæймаджы æнаххосæй бафхæрын дæм æнцон 
кæсын куы райдайа, уæд зон: дæ зыгъдæг суа- 
дон сондоны тæф кæнын райдыдта. 
* Искæуыл æнæфсон гуырысхойæ дæхи æууæн- 
кыл нæ бафтдзæн. 
* Бæзæрхыг лæджы лыстæг хъæлæсыл мæргътæ 
дæр фæгуырысхо вæййынц. 
134 

* Æвзаджы уидæгтæ рæуджыты дымгæ не сфæл- 
дахдзæн. 
* Хинæй йæхи чи скъуылых кæна, уый æнæ- 
мæнг искуы ферох кæндзæн, кæцырдæм æй цу- 
дын хъуыд, уый. 
& Иутæ рæзгæ цас скæнынц, уымæ иннæтæ хи- 
лын дæр не сфæразынц. 
* Цалынмæ мыст къахы нуæрттæ ’хсыдта, 
уæдмæ теуа гаражы сæрты акаст. 
* Абоны ногдзинад дæм кæд нæ хъары, уæд 
зноны цардæй дæр ницы райсдзынæ. 
* Дæ зонды куыстæн æххæст мызд куы райсай, 
уæд ма дын дæ ном та цы монцмæ мысдзысты. 
* Хæрзиуæг уæй чи кæны, уымæн йæ уæзданд- 
зинад дæр гæртам у. 
* Дæ æрдзон царм дын згъæр хæдонау куы нал 
уа, уæд зон, дæ дзæгъæл æхст фæттæ дæм здæ- 
хын кæй байдыдтой. 
* Йæхи фæллойæ цы сæр цæра, уый йæ фыр 
зыдæй ахсæнмæ никуы ныххаудзæн. 
* Æвзагæн зондджын сæр куы уа, уæд ныхас 
æууилдзæн комдзагæй бæстондæр. 
* Чи нæма ныззарыд, уыцы булæмаргъмæ ха- 
лон хæлæг кæны. 
* Дæ хæрæг йæхи бæх куы схона, уымæй тæрс — 
æнæ кусгæйæ дæ хъæбæрхор æрцагурдзæн. 
* Хъуыдатт æрмæстдæр айкыл куы кæниккой, 
уæд хъайлайы бæркадæн ныккæнæн дæр нæ 
уаид. 
135 

* Уазæгæн нуазæн ратт, æрмæст æй йæ куыс- 
тыразæй йæ номæй бафæрс, науæд æй гæртаммæ 
бамбардзæн. 
* Кæстæртæ фынджы уæлхъус куы базмæлынц, 
уæд хистæр хъуамæ бæркад зæгъа. 
* Де ’взаг дæ хъама куы уа, дæ мæсыг — дæ 
сæр, дæ бæркад — дæ къухтæ, уæд ма цæмæй 
мæгуыр дæ?! 
* Æнæууылд комдзагæй ахсæн риссы æрмæст, 
æнæууылд ныхасæй та хох нырриздзæн. 
* Кадджын лæджы кæстæр хъæуы кадхæссæг 
æмæ кадæфтауæгæн, æгад лæджы та — фидис- 
сагæн. 
* Искæйы раз дæхи фарстæн дзуапп ма дæтт, 
кæннод тæссаг у дæ æдылыдзинадæн уæлдай 
æвдисæнтæй. 
* Дæхи æнæниз ма хон, кæд искæйы фæллойæ 
цæрыс, уæд. 
* Тæрхъусæн æфсæст бирæгъ дæр тæссаг у. 
* Хахуыргæнæг сомбон йе уæхсчытыл дыккаг 
сæр агурдзæн, мæ худ ма цæуыл æркæнон, 
зæгъгæ. 
$ Кад æмæ намыс лæджы амардимæ куыд нæ 
сæфынц, афтæ æгаддзинад дæр лæджы амæлæ- 
тимæ нæ ферох вæййы. 
* Зондджын лæгæн йæ чысыл рæдыд дæр егъау 
зыны. 
* Дæ ныхас иунæг хатт куы фæсайай, уæддæр 
де ’ууæнк дымгæмæ ныддартай. 
* Адæймаг уæд фæкæлы, йæ къæхтæ йæ сæры 
разæй куы фæвæййынц. 
136 

* Æппæт дунейæн иу æвзаг дæр, чи зоны, фаг 
уаид, иу сæр та иуæн дæр чысыл у. 
* Цард æмæ адæмæй йæхи хæсджын чи нæ 
хоны, уый æдас нæу йæхицæн. 
* Къæхтæ-иу куы зониккой, цы сæр хæссынц, 
уый, уæд, чи зоны, хатт сæ бынатæй змæлгæ 
дæр нæ фæкæниккой. 
* Къæдзилы дæргъ нæу зонд æмæ хины нысан. 
* Æнæдзуапп лæгмæ фарст дæттын зондджын 
хъуыддаг нæу. 
$ Цы зонæм, уымæй искæй фæрсынæй зонд- 
джындæр нæ фæуыдзыстæм. 
* Хæрзгæнæгæн йæ хæрзтæ куы фæфидынц, 
уæд агуры бынат, кæм сæ бафснайа; фыдгæнæг 
та агуры — йæ «сæр» кæм бафснайа. 
* Дзагдар куы фæцуда, уæд фынг дæр æгад 
кæны. 
& Арс дуарыл куы æрлæууы, уæд бирæгъ фыс- 
ты æхсæн нымбæхсы. 
& Искæй къуыртт чи халы, уый йæхи ахæстоны 
дæр æгад у. 
* Дæ сæр дæ кæд хорз ранмæ нæ ахаста, уæд 
дæ къæхты ма ’фхæр. 
* Зонд æмæ хиндзинад афтæ баст сты, æмæ сын 
сæ арæн сæ хицау йеддæмæ ничи раиртасдзæн. 
$ Зæрдæмæ царды рухс фæллойы «рудзынгæй» 
кæсы, магуса та фæллоймæ рудзынгæй кæсы. 
* Иу хорздзинадæй скæнæн ис бирæ æвзæрдзи- 
нæдтæ, фæлæ бирæ æвзæрдзинæдтæй иу хорз- 
дзинад дæр саразæн нæй. 
137 

* Зонд у æрдзы лæвар, зонындзинæдтæ та сты 
царды лæвæрттæ. 
* Саргъыл чи фæбады, уыдон се ’ппæт бар- 
джытæ нæ вæййынц. 
* Зноны рæдыдæн æфхæрд чи нæ райста, уый 
тæссаг у сомбоны царды дæр. 
* Адæймаджы мидхъуыды цас раздæр раргом 
уа, уыйас къаддæр зиантимæ æмæ фылдæр амон- 
димæ разыны йæ райгуырды нысан дæр. 
* Хæлары ном хæссынхъом чи у, уый æнæ хæ- 
лар нæ вæййы. 
* Æууылд ныхас цы æвзаг нæ кæна, уый алы- 
варс дæндæгтæ дæр, чи зоны, нæ хъæуынц. 
* Мæ мулкмæ мын давынмæ куы цæуай, уæд- 
иу Уастырджимæ ма кув, æз ын йæ ном кус- 
гæйæ ссардтон дæ разæй. 
* Над фæндагыл дæр хъуамæ чысыл дæхи кад 
æмæ царды фæд баззайа. 
* Дæ цæрæнбонты цы сарæзтай, уый де ’ппæт 
кад ма хон, — дæ кады бæркад уыдзæн дæ мæ- 
лæты фæстæ дæ кæстæрты царды. 
* Æфсондзы бын цы гал нæ цыдис, уый уæрдо- 
ны уæз дæр нæ зоны. 
* Кæвдæсы раз чи схъомыл, уыцы гал уæзæгыл 
йæхи нæ бафсаддзæн. 
* Кæстæр хистæры дæлбазыр куы сахуыр уа, 
уæд дзы йæхицæн æххуырст кæны. 
* Искæй дуар бахойынæн бартæ кæнæ æфсарм 
хъæуы. 
* Хистæр кæнæ хицауы бандон бæрзонддæр 
вæййы, фæлæ уый ууыл дзурæг нæу, æмæ сæ 
дæ хуыцауыл барай. 
138 

* Зондджын сæрыл нымæтхуд дæр фидауы. 
* Нуазæн уæлдай кад у, уæлдай нуазæн та — 
æгадгæнæг. 
$? Кадджын лæг иннæйы æгадгæнæг нæ вæййы. 
* Арвмæ рæйаг куыдз нæ базоны къæрных æмæ 
бирæгъы æрбацыд. 
* Дæ мысан бæлвырдæй куы фенай, æрмæст 
уæд æрбалхъив мæнгвæндæг. Дзæгъæл æхст 
фыдбылыз хæссы. 
* Зондджын уый у, йæ зондджын хъуыдытæ 
йæ арæхстджын æвзаг кæмæн кæрды. 
* Булæмаргъ йæ зардæн аккаг аргъ куы фехъу- 
сид, уæд заргæ дæр нал кæнид. 
* Суанг ма уасæг дæр нæ уарзы, алы айкыл чи 
хъуыдатт кæны, ахæмты. 
* Кæрæдзийы хъуыдытæ æнæдзургæйæ кæй нæ 
зонæм, уый æрдзы рæдыд нæу, фæлæ æрдзы 
лæвар æмæ цардыл дисгæнæн нысан. 
* Адæймагæн æппæтæй сæрибардæр сты йæ хъу- 
ыдытæ. 
* Хæрæгæн, йæхæдæг гыццыл кæй у, уый тых- 
хæй стыр хъустæ нæй, уæдæмæ сайдæй базза- 
дис мыггагмæ: бæхтæ кусын райдайдзысты, уый 
кæд фехъусид, зæгъгæ. 
* Дзурæг йæхимæ хъусын куы нæ арæхса, уæд 
цæуыл дзуры, уый йæхæдæг дæр нæ фембары. 
* Давынæй дыл цы «низ» бахæца, уымæн дох- 
тырмæ хос не ссардзынæ. 
* Æнæ фыццаг къахдзæф царды иу фæндаг дæр 
нæй. 
139 

Ф Къæхтæй сæрмæ цас ис, уый лæгæн йæ зонды 
бæрц не ’вдисы. 
* Æвзаг цы сæр фæнæмын кæна, уым зонд 
æнхъæл ма у. 
Ф Æрдзон зонд адæймагмæ цас фылдæр хæццæ 
кæны, уыйас адæймаджы зонд æрдзыл фылдæр 
ахады. 
* Дзуджы разæй цы цæукъа цæуы, уый сыкъ- 
атæ хъуамæ дзæбæх зыной, суанг фæстс цы фыс 
цæуы, уымæ дæр. 
* Кæд лæгæн ард бахордтай искæуыл арт бан- 
дзарыны тыххæй, уæд гæнæн ис, уыцы арты 
дæхæдæг дæр басудзай. 
* Иу низæй рынчынтæ кæрæдзиуыл куы худой, 
уæд æнæниздæр нæ фæуыдзысты. 
Ф Цард æрмæст хъуыдаттæй куы уаид, уæд кар- 
кæй кадджындæр ничи уаид. 
* Цæстуарзон ныхас мæстыйæ ничи фæзæгъы. 
* Сыкъаджынтæ куы сбирæ сты, уæд гуымыдза 
дæр райгуырди. 
* Дзырддзæугæ лæгмæ дугъæттæ дæр тагъд фæ- 
кæнынц. 
$ Адæймагæй хатыр ракурынæн æрæджы ни- 
куы вæййы, йæ бафхæрынæн та фадат вæййы 
æрмæстдæр афойнадыл. 
* Æрмæст йæхи чи уарзы, уый, йæхи йын чи 
уарзы, уыцы сылгоймагмæ дæр хæлæг кæны. 
* Лæгæн йæ ныхасы уæз куы нæ уа, уæд ын йæ 
хъуыдытæ комы тæф дæр ахæсдзæн. 
140 

* Алкæмæ йæхи хæрзгæнæгæй чи æвдисы, ахæм 
адæймагыл макуы баууæнд. 
* Фæрæдийынæн иу сæр дæр æгæр у, рæдыд 
сраст кæнынæн дыууæ дæр фаг нал вæййынц. 
* Цъыфдзаст дойны лæгæй тæрсы, суадоны цæст 
та йæм æнхъæлмæ кæсынæй ныйирд. 
$ Æнæ дæхи æххуысæй дæ зондджын дæр ничи 
схондзæн, æдылы дæр. 
* Йæ хорздзинад фыддзинадæй кæмæ здæхы, 
уый амондæй æлгъыст у. 
* Мыггагмæ искæйы сайын кæй зæрды ис, уый 
йæхицæй дæр æнæсайд нæ баззайдзæн. 
* Тугдзыхы дæндаг дæр мылытæй сырæзы. 
* Дæ уæрджытæ афонæй раздæр куы фæтасой, 
уæд зон, кæйдæр уаргъ дæр дæуыл кæй уыдис. 
& Айкæй каркæй чи хистæр у, ууыл хъайлахæ- 
рæг хъуыды дæр нæ акæны. 
* Царды стыр фæндæгтæ дæр райдайынц æмæ 
фæвæййынц къахвæндæгтæй. 
* Искæй дзыппы дын ахсгæ дæ къухтæ куы 
’ркæной, уæддæр дзæхст дæ сæрыл æруайдзæн. 
& Зонд æмæ кад æрмæст карæй аразгæ куы уаик- 
кой, уæд халон мыггагмæ хистæрæн бадид, бу- 
лæмæргътæ та йын уырдыг лæууиккой. 
% Хъæхъхъаг куыдзы дзидзайы хæйттæй ма сай, 
куы бафсæда, уæд дыл тынгдæр фæхæцдзæн. 
* Æвзаг йæ ныхасæн бæрц куы нæ зона, уæд 
йæ буар хус кæны. 
141 

ФÆДИС 
Рогзондæн зынаргъ худ кæд нæ уыд уæззау? 
Къола 
Топпы дзыхæй дæм дæ сыхаг куы кæса, — 
Ма йыл кæн дис — 
Дывзагæттæ махмæ дæр ис. 
Гуыбырмæ кæд нæ кодтой схъæлгаст? 
Ма йыл кæн дис, — 
Сгуыйы бæсты дæм дæхи фæллойæ 
куы ’рхауа къæрис, 
Зноны фыдлæджы абон æлдарæй куы фенай, — 
Ма йыл кæн дис — 
Йæ фынджы бæркад у дæ фæллойы ’мбис. 
Дæ адæмы цард æмæ кады цæджындзæй дын 
куы кæной фыдис, — 
Ма-иу кæн дис, — 
Лæгæй-лæгмæ тохы æппыннæйы бæсты 
райс-иу мæцъис. 
Уæздан æмæ дзуапджыныл худгæ кæй фенай, — 
Ма-иу кæн дис — 
Йæ сомты цæстæнгас йæ тырыса ссис. 
Æгад маргъ дæ сæрмæ цъæхахстæй куы зила, — 
Ма йыл кæн дис — 
Дæ фынгыл кæйдæр хай дæр ис. 
142 

Бæрзондмæ стæхæг куы рох кæна Зæхх, — 
Ма йыл кæн дис — 
Нæ фарсмæ куы уыдис — нæ йæ уыдтам уæд, 
ныр зæд ссис. 
Æмзæххонты уындæй цъæхдæндаг куы кæнай, 
Ма-иу кæн дис — 
Сæ удты фæллойæ нæ зоныс æфсис. 
Кæйдæр фынджы уæлхъус дæ гуыбын 
куы срисса, — 
Ма-иу кæн дис — 
Хос дæр-иу ма кур — æргом у дæ низ. 
Кæд искæуыл фенай йæ сæрæй 
зынаргъдæр худ, — 
Ма йыл кæн дис — 
Йæ худы аргъы бын йæ сæр дæр фæцис. 
Нæ рагон фыдæлтæ, уæ зонды фæд абон кæм ис? 
Æви та ныр уый дæр къæлуайы къуыбарау 
ныццис? 
Мæ Иры фидиуæг, знæгты цæстдзыдæй 
хæрзфынтæ кæм ис? 
Мæ фæстаг фæдзæхст дын — 
ныхъхъæр кæн фæдис! 
1992 аз, ноябръ 

БУГУЛОВ НИКОЛАЙ ФАТИЕВИЧ 
Млечный путь 
Афоризмы на осетинском языке 
Художник В.С. ГРИГОРЯН 
Компьютерная верстка Д.А. БИГАЕВА 
Сдано в набор 26.03.07. Подписано к печати 09.07.08. 
Формат бумаги 70х90*/з2 Бум. офс. №1. Гарн. шрифта 
«Кудряшов». Печать офсетная. Усл.-п.л. 9,94. Учетно- 
изд.л. 7,17. Тираж 500 экз. 
Комитет Республики Северная Осетия—Алания по печати 
и делам издательств. 
ГУП РСО—Алания «Издательство «Ир», 362040, г. Владикав- 
каз, проспект Мира, 25. 
Отпечатано с готовых диапозитивов в ОАО «Издательско- 
полиграфическое предприятие РШ.В.А.Гассиева», 362011, г. 
Владикавказ, ул. Тельмана,16. 

БЫГЪУЫЛТЫ 
КЪОЛА 
каст фæцис Дæллаг 
Санибайы скъола, баслужбæ 
кодта Советон Æфсады 
рæнхъыты, уый фæстæ ахуыр 
кæнынмæ бацыд 
Паддзахадон Æдасдзинады 
Комитеты академимæ. 25 азы 
бакуыста паддзахадон 
æдасдзинады оргæнты. 
Зæрдæргъæвд лæппу йæ сæйраг 
куыстæй уæлдай йæ хъус дардта ирон аив 
дзырдмæ. Йæ хъуыдытæ афоризмты 
хуызы фыццаг фæзындысты периодикон 
мыхуыры, фæстæдæр рацыдысты йæ 
чингуытæ «Арвайдæн» æмæ «Зонды 
суадæттæ». 
Афоризмы жанры ахъаззаджы 
миниатюрæтæ ныууагътой францаг 
фысджытæ Ларошфуко æмæ Лабрюйер. 
Быгъуылты Къола дæр йæхирдыгонау 
фæлвары уыцы номдзыд фысджыты 
фæдыл цæуын йæ æрдзон курдиат æмæ 
йын царды фæлтæрддзинад куыд 
амонынц, афтаэ архайы йæ хъуыдытæ 
миниатюрæты хуызы адæмы рæгъмæ 
хæссын. 
«Стъалывæндаг» у Къолайы æртыккаг 
чиныг. Уырны нæ, чиныгкæсæджы 
зæрдæмæ фæндаг кæй ссардзæн, уый. 


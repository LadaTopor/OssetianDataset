С(Осет) 
84 Осет 
Г93 
Гуырдзыбеты Б. 
Г93 Ирвæзынгæнæг. — Орджоникидзе: Ир, 
1981. — 38ф., нывт. 
10 к. 
Гурдзибеев Б Г 
Спаснтель 
70Ю2-64 С(Осет) 
М131(03)-81 840сег 
© Издательство сИр», 1981 

—Ахæм лæппу дзы хъæуы! 
Æхсæрæджы æмбæхсæнтæ 
ссардтон, æмæ ма сымах дæр 
уым куы фæуыдаиккат! Но- 
джы цавæр æхсæртæ?! Иу дæр 
дзы тутт нæ разынд, — Тоти 
йæхицæй æппæлыд йе ’мбæлт- 
тæн. 
— Лæгдзинад равдыстай, 
ахæм æнæхин, куыстуарзон, 
æнæхъару сырды хæринаг кæй 
адавтай, уымæй!—сбустæ йыл 
кодта Петя. 
Æз уайтагъд бамбæрстон, 
æхсæрæгыл цыдæр фыдбылыз 
кæй æрцыд, уый. Раздæр ын- 
иу бæласы бын хæринаг куы 
авæрдтон, уæд-иу уайтагъд йæ 
разы æрбалæууыд. Ныр мæ 
куы ауыны, уæд уайтагьд мæ- 
райы йæ сæр фæцæвы. 
— Уæллæй, диссаг дæ! Дæуæн хæринаг дæр ма ратт, æр- 
мæст мæ ныхмæ дзур. Æниу Цæмæй зоныс, æз æхсæртæ кæм 

ссардтон, уый? Хъæды, миййаг, æрмæст уыцы æхсæрæг куы 
нæ цæрц4 — йæхи раст кодта Тоти. 
— Зонын, тынг хорз зонын уыцы бынат. Уæлæ нæ хъæугæ- 
рон мæсчъы сæрмæ цы ставд тæрс бæлас зайы, уым цæры æх- 
сæрæг. Æхсæртæ дæр уый алфамбылай бирæ зайы. 
Тоти фæхъус и. Ницыуал дзырдтой иннæтæ дæр. Петя То- 
тимæ комкоммæ нььккаст. Тоти фефсæрмы. Æрæджиау ма 
загъта: 
— Раст зæгъыс, Петя. Æцæгдæр уым соардтон æхсæрæджы 
æвæрæнтæ. 
Лæппу сæргуыбырæй лæууыд йе ’мбæлтты раз. 
— Цы ’рцыд, уымæн хос нал ис. Æхсæртæ нал сты. Дæхæ- 
дæг куы загътай, иу тутт дæр дзы нæ разынд, зæгъгæ. Фæлæ 
афтæ бакæнæм, æмæ цæмæй æхсæрæг ацы уазал зымæджы 
æххормагæй ма амæла, уый тыххæй самал кæнæм лог æхсæр- 
тæ æмæ йын сæ нывæрæм,— загъта Петя. 
— Æз разы дæн. Тæккæ абон цæуын хъæдмæ. 
— Æз дæр, æз дæр! — схор-хор кодтой се ’мбæлттæ. 
Хуры аныгуылынмæ бирæ нал хъуыдис, афтæ Тоти, Петя 
æмæ се ’мбæлттæ бамбырд сты стыр тæрс бæласы бын, æвдае-' 
лон кодтой сæ дзыппытæ æмæ æхсæртæ æвæрдтой мæрайы 
хуылфы. 
Рацыд цалдæр боны. Æхсæрæг тæргæйттæ нал кодта. Лæп- 
путы фенгæйæ-иу фыццагау .къалиутыл гæппытæ систа. Куыд- 
фæстæмæ та сæ къухæй хæринаг исын дæр байдыдта. 
<9МВД& 

Ацы хабар, хъуыддаг йæхи цæстæй чи федта, ахæм мын 
æй нæ дзырдта, зæгъгæ, уæд ыл ницыхуызы баууæндыдаин. Но- 
джы — бынаты кусæг. Сæрбонзонгæ, ацæргæ нæлгоймаг. Æнæ 
фенгæйæ, æнæ бавзаргæйæ гæдыныхæстæ ракæнын йæ сæрмæ 
дæр не ’рхæсдзæн. Ахæм удыхъæды хицау мæм нæ фæкаст. 
Иæ фезмæлд, йæ алы ныхас дæр бынаты. 
Хъуыддаг афтæ рауад. Мах Иван Ннкитичимæ сæрды уагъ- 
там нæ фæллад Кæсæг-Балхъары республикæйы фæлладуа- 
дзæнтæй иуы. Иу уаты цардыстæм, нæ хæрд, нæ рацыд иу. 
Уымæй уæлдай ма нæ низы хатт дæр æмхуызон, æмæ дохтыр- 
тæм дæр иумæ цыдыстæм. Ныр цалдæр боны иумæ стæм, фæ- 
лæ мæм иу хъуыддаг диссаг фæкаст. Иван Никитичы галиу 
уадулыл бæрæг дары гыццыл нос. Алы райсом дæр æй цавæр- 
дæр сæрдгæ хосæй байсæрды. Æз æй фыццаг хатт цы хуызы 
федтон, уымæй уæлдай нæ фæцис. 
— Ау, уыцы хъæдгомæн байгас нал ис, æви? Ныр æнæхъæн 
цалдæр боны рацыд, æмæ уыцы иухуызонæй куы лæууы? — ба- 
фарстон æз.. 
— О, уый дæрдтыл дзуринаг у, ме ’рдхорд. Уырнгæ дæр дæ 
нæ бакæндзæн, фæлæ,— цыбыр дзуапп радта Иван Никитич 
хъæдгомимæ йæ архайд нæ ныууадзгæйæ.— Ау, куыд нæ бау- 
уæнддзæн иу адæймаг иннæ адæймагыл? Уæлдайдæр, йæхæ- 
дæг кæй бавзара æмæ фена, уыцы хабар куы дзура, уæд? 
— Уый афтæ у, фæлæ цы дзурай, уымæй дæр у,— бафтыдта 
ма йæ ныхæстыл Иван Никитич. 
— Уагæры цы уадиссаг хабар уыд, уæд та йæ радзур,— 
бахатыдтæн æм æз. 
Иван Никитич йæ куыст фæуагъта. Сынтæгыл йæхи ауагъ- 
та æмæ бапъироз ссыгъта. 
— Уый уыдис ивгъуыд азы,. фæззæджы. Отпусчы уыдтæн, 
æмæ æртæйæ сфæнд кодтам къорд боны æмгъуыдæй хъæдмæ 
ацæуын хъæддаг сырдтыл ацуан кæнынмæ. Æхсæндзаума, уæ- 
лæдарæс, хæлцæй нæхи барæвдз кодтам æмæ араст стæм. Сы- 
махмæ куыд у, уый нæ зонын, фæлæ махмæ хъæды бæрæг 

рæтты æхсæвиуат кæнынмæ сæрмагонд хæдзæрттæ аразынц. 
Не ’хсæв ахæм рæттæй иуы арвыстам. Дыккаг бон хурыскаст- 
имæ æртæйæ фæйнæ фæидагыл ацыдыстæм. Бæрæг уыд изæ- 
рæй не ’мбырдгæнæн бынат дæр. Æз цыдтæн рахизфæрсты. 
Цæйбæрц фæцыдаин, хæйрæг йæ зонæг, фæлæ мæ цæст ницæ- 
уыл æрхæцыд. Мæргътæ-иу нæ размæ фесты, фæлæ нæ ныхас 
конд уыдис: ахæмты тыххæй уæлдай топпы хъæр куыд не ’рцæ- 
уа, афтæ. Иуахæмы бахæццæ дæн гыццыл лæнкаумæ. Цыма 
дзы цыдæр къахдзæфтæ дæр зындис. Цалдæр санчъехы акод- 
тон, æмæ арф уымæл уæрмы мæ тъæпп фæцыдис. Мæхи тынг 
кыццавтон. Хорз æмæ уæддæр уæнгсаст нæ бадæн. Цæсгом 
фæцъæррæмыхст цалдæр раны, сæр дæр афтæ, æмæ сæ туг цы- 
дис. Хъуыддаг цæй мидæг уыд, уый ма бæргæ бамбæрстон, 
фæлæ байрæджы. Ивылд донмæ ма фæрæтæй чи лæбуры?* Æз- 
иу арæх хъуыстон, цуанæттæ сырдлидзæн рындзтыл уæрмытæ 
кæй скъахынц, мæнг æмбæрзт сæ кæй ба’кæнынц бæлæсты хих- 
тæй. Æрмæст сæ мæхæдæг мæ цæстытæй никуы федтон æмæ 
сыл уыйас не ’ууæндыдтæн. Ныр мæ буар фæхты хостау куы 
дуды æмæ мæ цæсгом туг лæсæнтæ куы кæны, уæд ма йæ 
бæргæ бам’бæрстон, фæлæ... Мæ уд мæ чемы куы ’рцыд, уæд 
ныккæндæй сбырыныл бæргæ афæлвæрдтон... Мæ къухы ницы 
бафтыд. Мæ фæлтæрæнтæ дзæгъæлы кæй сты, уый куы бам- 
бæрстон, уæд, мемæ цы бæласы хихтае ныххаудтой уæрммæ, 
уыдон мæ быны бакодтон æмæ тарф фынæй бадæн. Æхсæв иу- 
афон райхъал дæн. Мæ гæртт-гæртт цыдис. Цонгæй, къахæй 
ихы къæртт фестадысты. Бинаг æфсæр иу ран нал лæууыд. 
Дæндæгтгæ кæрæдзи хостой. Ай бынтон æнæбон, æдзæллаг 
адæймаджы мардæй мæлын, зæгъгæ мæ мидбынат слæууыд- 
тæн. Ныккæнды рацу-бацуйæн цас бынат уыдаид, фæлæ м^æ 
гæндзæхтæ тилын. Афтæ зæрдиагæй бавнæлдтон уыцы куыст- 
мæ, æмæ цыбыр рæстæгмæ мæ буар дон фестад. Уæдмæ бон 
дæр æрбарухс. Кæд мæ исчи фехъусид ме ’мбæлттæй, зæгъгæ, 
гилдзытыл нал бацауæрстон. Фæд-фæдыл цалдæр æхсты фæ- 
кодтон, фæлæ дзæгъæлы, æххуысмæ зынæг нæ фæцис. Нык- 
кæнды æнуд, уымæл тæфæй æнуд кодтой хурхуадындзтæ. Ав- 
зæрстон мæ дарæсы пысултæй бæттæн сбийын дæр. Æрмæст 
уæрммæ хæстæг бæлас нæ уыд æмæ, бæндæн сæппаргæйæ цæ- 

уыл фæфидар уыдаид, ахæм нæ разынд. Цы гæнæн уыд, зæр- 
дæсастæй æнхъæлмæ кастæн хуыздæр сахатмæ мæ ахæстоны. 
Ахæстон уыд, уæдæ цы! Афтæмæй ма мыл дыккаг бон дæр ба- 
талынг. Зæрдæ бынтон æрæнкъард. Иу иннæйæ уæззаудæр 
æмæ æнкъарддæр хъуыдытæ сæры магъзы сæмхæццæ сты. Ри- 
уы фæрстыл зæрдæ йæхи хойы, фæдисхъæр кæны... Мæ нык- 
кæндмæ æрвон тыгъдадæй армытъæпæнæй стырдæр нæ зын- 
дис, фæлæ уæддæр рухс рухс у. Мæ цæстытæ бацъынд кодтон, 
кæд афынæй уаин æмæ гыццыл рæстæг фервæзин æвирхъау 
- хъуыдыты уаргъæй. Фæлæ ницы, мæ хуыссæг цыдæр фæцис. 
Дон нуазын мæм цæуы, ком бахус. Къæппæг саразæг уæддæр 
куы фæзынид, хъуыды кодтон мæхицæн, фæлæ уый дæр дæл- 
дзæх куы фæцис. 
Уый уыдис бонырдæм. Мæ ныккæнды сæрмæ цыдæр уы- 
нæр райхъуыст. Мæ буар æппæтæй дæр хъустæ фестад. Уынæр 
мæм хæстæгæй-хæстæгдæр кæны. Уыцы рæстæг мæм ферттыв- 
той дыууæ хъоппæг æрттиваг цæсты. Цавддурау фæдæн. Адæй- 
маджы цæстытæ кæй нæ уыдысты, уый фембæрстон. Цасдæр 
рæстæг адзæгъæл дæн, кæд, миййаг, фын у, зæгъгæ. Мæ цæс- 
тытæ аууæрстон. Зынджы стъæлфæнтау мæм уæддæр сæхи 
ныццарæзтой цæстытæ. Буар, цыма гæккуыритæ симд сарæз- 
той, афтæ æлхысчъытæ кæны. Ныхæй сур хид ставд æртæх- 
тæй феддæбыл, рустыл цæппузыртæй уайы. «Мæ кæрон æр- 
хæццæ»,— февзæрд ма мæ сæры ахæм хъуыды, æмæ мæхи æр- 
цæттæ кодтон. Фæлæ уæддæр ахæм тæссаг уавæры дæр адæй- 
маг хуыздæр сахатмæ куыд нæ фенхъæлмæ кæсы. Мæ зæрдыл 
æрбалæууыд нæ фыдæлты æмбисонд: «Адæйм«аг къардиуæй 
хаугæйæ сындзы къутæрыл дæр фæхæцы». Цы уа, уый уæд, 
загътон мæхицæн æмæ дыууæ æрттиваджы æхсæнмæ дыууæ- 
хстон фæдардтон. Гъа ныр мденгвæдæгыл æрбахæцон, зæгъгæ, аф- 
тæ мæ цæстытæфæтарсты. Райхъуыстмынæгæхситты хуызæн 
сыф-сыф, фæлæ цы уыд, уый хорз нæ рахатыдтон.Æмæ уæддæр 
мæ каст уыцырдæм скодтон. Бирæ нал рацыд, афтæ цыдæр 
сау даргъ æндæрг мердæм йæхи æруагъта. Диссаг, адæймаг 
уа, æмæ уæд æнæдзургæ куыд уыдаид? Иу ныхас йæ дзыхæй 
куыд не схаудаид? Кæд мæ, миййаг, хынджылæг кæны,— 
ахъуыды кодтон. Цы уа, уый уæд, уæддæр ма хуыздæрмæ 

цæмæ æнхъæлмæ кæсын,— скарстон мæхицæн æмæ йыл мæхи 
андзæрстон. Цыдæр дæрзæг, ихау уазал æмæ фæлмæн буарыл 
мæ къухтæ андзæвыдысты. «Калм!» —ныхъхъæр кодтан мæ 
дзыхы дзаг. Абон дæр æй нæ зонын, куыд рауад, уый. Мæ 
хæст не суагътон мæ тарстæй. Уый мæ уыциу риуыгъд фæ- 
кодта, æмæ уæлбыл мæ тъæпп фæцыдис. Дæлгоммæ хуысгæ- 
йæ баззадтæн. Куы ракастæн, уæд мæ размæ змæлæг нал уы- 
дис. Уæдмæ бон дæр æрбарухс. Кæдæй-уæдæй ма боны рухс 
федтон, фервæзтæн... Мæ алыварсмæ бæстондæр æркастæн. 
Мæ цæст не ’рхæцыд нæдæр адæймаджы, йе та сырды къах- 
вæдыл. Ныр мæ бынтондæр бауырныдта, мæ ирвæзынгæнæг 
калм кæй уыдис, уый. Мæ ахæстонмæ нарæг къахвæндагау 
уыдис æрмæст калмы* лæсæнфæдтæ. Æз айтæ-уыйтæ нал фæ- 
кодтон, мæ дыууæхстон дæр уæрмы фæуагътон æмæ, дыууæ 
боны размæ æртæйæ кæцæй рацыдыстæм, уыцы бынатмæ мæ 
ных сарæзтон. Сихорафон уыдаид, афтæ бахæццæ дæн. Ме 
’мбæлттæ разындысты уым. Мæ фенд сын æнтæф бон сатæг 
уддзæф æрбакæлæгау уыд. Худгæйæ мæ размæ разгъордтой, 
цинтæн кæрон нал уыд. 
— Дыууæ боны æмæ дыууæ ’хсæвы къахихсыд баистæм. 
Гилдз нал ныууагътам, фехстам сæ. Хъæр кæнынæй ныффæсус 
стæм,— дзырдтой уыдон кæрæдзийы дзыхæй ныхас исгæйæ. 
Æз сын ракодтон мæ хабæрттæ. Худæгæй мыл сæхи баф- 
сæстой. 
— Дæ фынтæ дзурыс, калм та адæймаджы куыд фервæ- 
зын кæндзæн? — дзырдтой уыдон. 
Уæд сæ æз æрбахуыдтон, дыууæ боны къæппæджы кæм 
бахаудтæн, уыцы бынатмæ. Фæстагмæ сæ бауырныдта, 
Нæхимæ куы ’рцыдыстæм, уæд уайтагъд хабар айхъуыст 
æнæхъæн горæтыл. Адæм мæм цыдысты, цымыдисæй мæ фарс- 
той. Тилифоны дзæнгæрæг цалдæр боны æнæсцухæй нæ бан- 
цад. Чи мыл баууæндыд, чи — нæ. Калм-ирвæзынгæнæг цыдæр 
дызæрдыгдзинад уагъта фылдæрты зæрдæты. 
Цалдæр боны фæстæ мæм фæзындысты облæсты зооцирчы 
кусджытæ дæр. Уыдон мын удаистæй радзырдтой, æртæ къуы- 
рийы размæ сæ ахæм стыр залиаг калм кæй алыгъдис, уый 
тыххæй. 

Куырдтой, цæмæй сын бацамыдтаин, калмимæ кæм фем- 
бæлдтæн, уыцы бынат. Дыккаг бон уым балæууыдыстæм. Ра- 
цагур-бацагур, ракæс-бакæс фæкодтам. Алфамбылайты иу 
ахæм лæнк, ахæм адаг нал баззад, æмæ кæй нæ басгæрстам, 
фæлæ калмæн йæ кой, йæ хъæр дæр нал фæзынд. 
Зооцирчы кусджытæ ууыл нæ банцадысты. Ацыдысты та 
йæм æмæ йæ ацы хатт æрцахстон. Уыцы хабар фехъусгæйæ 
ме ’ппæт куыстытæ дæр ныууагътон, ацыдтæн облæсты центр- 
мæ. Зооцирчы директорæй ракуырдтон, цæмæй мын фенын кæ- 
на мæ ирвæзынгæнæджы. Мах бацыдыстæм стыр цыппæрди- 
гъон æнгуылдзы стæвдæн телæй хызбыд къалатийы цурмæ. 
Мæ размæ хуыссыд мæ ирвæзынгæнæг, тарбын морæхуыз 
дынджыр залиаг калм, стъарапилы хъæдæй зына-нæзына лыс- 
тæгдæр. Къæхты хъæр фехъусгæйæ йæ сæрыл схæцыд, æмæ 
мæм мæ зонгæ дыууæ цæсты æрбадзагъул кодтой. Куыдфæстæ- 
мæ йæ сæр ноджы бæрзонддæр систа. Иæ зиллак райхæлдта 
æмæ мердæм æрба-быры. Куыд хæстæгдæр мæм кодта, афтæ 
æз мæхи фæстæмæ исгæ цыдтæн. Калмæн телы хызбыдыл йæ 
хæмхудтæ андзæвыдысты. Уыцы рæстæг мæ галиу тæнуадул 
судзæгау скодта. Цæсгом æгасæй дæр зынг фестад. Цæстытæ 
тартæ кодтой. Гыццыл ма бахъæуа æмæ уадзыгæй ма ахауон. 
Уайтагъд тагъд æххуысы машинæ æрхæццæ. Радтой мын хос- 
тæ, æмæ мын фенцондæр. Дохтыртæ мын куыд радзырдтой, 
афтæмæй мыл калм рапырх кодта маргæмхæццæ омдзæг. 
Афоныл нæ сæмбæлдтæн дохтырыл, уæд тæссаг уыд мæ удæн 
дæр. Гъеуæдæй нырмæ ис ацы хъæдгом, æмæ йын байгасы 
фæрæз нæ арын,— фæцис йæ ныхас Иван Никитич. 
Æз дзæвгар рæстæг æнæдзургæйæ мае мидбынат бадгæйæ 
баззадтæн. 
— Бæрæг у, ме ’рдхорд, ды дæр дьпæрдыг кæныс мæ ны- 
хæстыл. 
— Уæддæр дын зооцирчы кусджытæ цы загътой, цæмæн 
афтæ бакодта калм? 
— Цы хъуамæ зæгъой: иутае дзурынц, зæгъгæ, ферзæзын 
дæ кодта, ды йæ банымыгътай, ногæй йæ æрцахстой, æмæ дæ 
йæ маст иста. Иннæтæ зæгъынц: калм мæсты уыд, æмæ йæ 
размæ фыццагдæр чи фæцис, ууыл йæ маст акалдта. 

«Æз цы сырд фехсон, ууыл фыдбылыз æрцæуынæй æдас 
ут. йæ буары хъуынтæй иу æрду дæр нæ ахаудзæн, йе дзы 
туг нæ рахъардзæн»,— хъазгæйæ арæх фæдзуры Гасбо. 
Æмæ æцаегдæр афтæ у. Гасбойы топдзæф сырдтæй цуанæт- 
тæ физонæг никуыма сфыхтой судзгæ артмæ. Хъæлдзæг адæй- 
маг у, худæг ныхæстæ кæнын куы байдайы, уæд йе ’мбæлт- 
ты артæнхæлд фæкæны. Уымæ гæсгæ йæм ничи мæсты кæны. 
Уæддæр нын худæджы хос уыдзæн, зæгъгæ, йæм цуаны цæу- 
гæйæ æнæ бадзургæ никуы фæвæййынц. 
Иу зымæгон бон цуаны уæвгæйæ, цы сырдлидзæн рындзы- 
тыл бадтыстæм, уыдон фæрсæй-фæрстæм уыдысты. Иудзырдæй, 
кæрæдзийы хорз уыдтам. Къæппæввонгæй æнхъæлмæ касты- 
стæм сырдты фæзындмæ. Скъæрджытæ сæ куыст нæма бай- 
дыдтой, афтæ дын Гасбойы топпадзагъд райхъуыст. Фæцыд 
иу, дыууæ, æртæ, фондз гæрахы. Фæкастæн уыцырдæм. Мæ 
цæст ацахста хъæддаг хуыты æнæхъæн æрдонг. Мæ ныхасæн 
мæнгæй нæ тæрсын. Æппынкъаддæр сæ нымæц уыдаид 15— 
20 бæрц. Уыдон кæрæдзийы фæдыл ныййарц сты æмæ ададжы 
сæр æрбатар сты. Уыйбæрцæй исты куыд нæ акъуырдзæн, 
зæгъгæ, фæраст дæн Гасбойырдæм. Уыцы рæстæг кæсын, æмæ 
дын уæртæ Гасбо мердæм тагъд-тагъд æрбазгъоры. 
— Цы хабар у, æз дæумæ куы цæуын? Цал дзы акъуырд- 
тай? — тагъд-тагъд афарстон æз. 
— Акъуырдтон, алыхатт куыд взвййы, афтæ сын ныр дæр 
сæ фаг фæдæн. Уал æхстæн сæ зæрдæтæ куыд нæ атыдтой уы- 
цы æнаккагтæн,— тыхулæфтгæнгæ дзуапп радта уый. 
— Ныууадз-ма хынджылæг, фæлæ-ма иу хатт лæгау дзу- 
апп ратт! 
— О, æз дæр дын æцæг зæгъын, уыйбæрц æрдонгæй иу 
æрду дæр нæ фæхъуыди,— аххосджын дзыхы уагæй загъта 
Гасбо. 
— Уæ, хъæдмæ дæ фæтардæуа, кæд цы цуанон басгуыхтæ! 
— Цæй, кæд нæ цард уыдонæй нæу! Баздæх æмæ мæ ма 
схъæр кæн, афтæ хæстæгмæ сæ фехстон æмæ дзы ницы 

акъуырдтон, уый. Ды ма ды дæ, фæлæ мæ иннæ æмбæлттæ 
топпы азар бакæндзысты. Уæлдайдæр Петры дзыхы бафтыд- 
тæн, уæд мæ нæ хъæубæсты зарæггаг фæкарндзæн. 
— Цæсты хуылфы æрдуйæн бамбæхсæн кæд ис, уæд дæу 
хъуыддагæн дæр басусæг уæвæн ис. Æнæхъæн фондз гæрахы 
куы фæкодтай. Хъæд нырма нæ азæлдæй куы нæма банцад! 
— Уый бæлвырд у, фæлæ дæуæй курæг дæнæрмæстуый: ма 
схъæр кæн, бынтон хæстæгмæ сæ кæй фæивгъуыдтон. 
Цы ма загътанн, иугæр дæ лæг афтæ зæрдиагæй куры, уæд 
æм æнæ хъусгæ нæй. Сразы дæн йемæ. Цы ма загъта- 
иккой не ’мбæлттæ дæр. Цы уа, уый уæд,— загътой уыдон дæр 
æмæ дыккаг скъæрæнуаты рындзтæ æрцахстой. Гасбо басгуых- 
тис. Кæдæй-уæдæй ацал-ауал азы йæ топпы нæмыг æвæди^иау 
дынджыр джир æрфæлдæхта. 
— Сæдæйы фыццаг дын, сæдæйы, Гасбо! — арфæтæ йын 
кодтой цуанæттæ. 
— Уæд мæ бирæ цæрын бахъæудзæн. Уæ цоты цотимæ дæр 
ма мын уæд цуаны цæугæ æрцæудзæн æмæ... Ныр мæ дæс 
æмæ дыууиссæдз азы мæхи фесты, æмæ а*й мæ фыццаг топ- 
дзæф у. Уæд ма цалыкмæ 99 марон, уæдмæ мæ цас цæрын 
бахъæудзæн, — йæ мидбылты худти Гасбо. 
Цалынмæ мах ныхæстæ кодтам, уæдмæ нæ кæстæртæ джи- 
ры мард йæ цармæй фæхицæн кодтой. Цырен артыл физонæ- 
джы адджын тæф улæфæнтæн цавæрдæр æхсызгондзинад лæ- 
вæрдта. 
— Ай та дын рæстдзæвины хуын,— ссырджын джиры сæр 
Гасбомæ æрбадаргъ кæнгæйæ загъта Петр. 
— Нæ, нæ, мæ хуртæ, уымæн уæвæн нæй. Мæ бинойнаг 
дæр мыл ницыхуызы баууæнддзæн. Искæй марæггаг сæр ра- 
хастай, зæгъгæ, йын æнæ зæгъгæ нæй. Сывæллæтты дзыхы 
дæр ма мæ бафтаудзæн,—сæр хистæры æргъомы æвæргæйæ 
сдзырдта Гасбо æмæ йæ каст мæнырдæм скодта..— Дæ дзы- 
хыл хæц,— рахиз къухы амонæн æнгуылдз йæ былтыл авæр- 
гæйæ ацамыдта уый. 
Æз ын йæ курдиат сæххæст кодтон. Абоны онг Гасбойы 
цуаны хабар никæмæн схъæр кодтон. 

— Папæ, папæ, ракæс-ма, Зоркæ фæтæхы,— кæртæй рай-' 
хъуыст Аланы цины хъæлæс. 
Зурапп — Аланы фыд — дуарæй рахызт, асинтыл алæууыд, 
сæу.уон хуры тынтæ йæ цæсгомыл хъазыдысты. Рог уддзæф 
ын йæ сæрыхъуынтæ рафæйлау-бафæйлау кодта. Иæ сæрыл 
бæрзонддæр схæцыд æмæ къухаууонæй хæрдмæ йæ каст скод- 
та. Хърихъупп Зоркæ дард йæ базыртæ айтыгъта æмæ уæлдæ- 
фы ленкгæнæгау цалдæр зылды æркодта сæ сæрмæ. Уыйфæс- 
тæ йæ ных сарæзта хъæдырдæм. Рацыд ма цасдæр рæстæг, 
æмæ ма Зоркæйæ фæзынд æрмæстдæр гыццыл сау стъæлф. 
Уыйфæстæ та æрвон тыгъдады бынтон фæтар и. 
— Æз дын нæ дзырдтон, папæ, йæ хъæдгом байгас уы- 
дзæн? — сдзырдта Алан. 
— О, о, мæхи Алан, ды лæг дæ, саг лæг, æмæ фервæ- 
зын кодтай хърихъуппы фыдбылызæй,— мидбылты худти Зу- 
рапп. 
— Æмæ нæм фæстæмæ нал раздæхдзæн Зоркæ? Æз ын 
диссаджы ахстон скæнин. 
— О, скæн, æнæмæнг раздæхдзæн. Ныр хъарм бæ- 
стæм сæ тæхын афон у, фæлæ йæ иннæ уалдаæг ардæм хъæ- 
уы. 
Хъуыддаг рауад афтæ. Уалдзæджы хърихъуппытæ тæхын 
афон иурайсом Алан доны был ссардта, чи фæца&ф, ахæм 
хърихъупп. Сæхимæ й$е æрхаста. Бынат ын скодта æмæ йын 
уырдæм хæринаг, дон лæвæрдта. Сæ колхозы фосы дохтыр 
Бурийæн та балæгъстæ кодта, цæмæй йын йæ хъæдгом бабæт- 
та. Бури зылдис хърихъупмæ. Куыдфæстæмæ хърихъуппы 
цъæл базыр байгас. Кæрæдзийыл фæцахуыр сты Аланимæ. 
Алан-иу скъолайы куы уыдис, уæд æнкъард кодта. Хатгай та- 
иу йæ цъип-цъип дæр райхъуыст. Алан ыл «Зоркæ» сæвæрдта, 
æмæ-иу йæ ном айхъусгæйæ йæ даргъ къубал хæрдмæ систа 
æмæ, дзырд кæцæй райхъуыст, уыцырдæм-иу йæ каст скодта. 
Ныр Зоркæ йæхиуыл фæхæцыд, байгас йæ хъæдгом, æмæ 
атахтис. Раджы фæтар ис, фæлæ ма уæддæр гыццыл Алан йæ 
фæстæ касти. 

Дыгуры саухъæды сæрмæ Чегирайы бæрзонд йæхи дæрд- 
тыл айтыгъта. Ацы номæй йæ кæд ,æмæ цæмæн рахуыдтой, 
уый куырыхон кардзыд адæмæй дæр ничи хъуыды кæны. Ацы 
ном нæ фыдæлтæй фæлтæрæй фæлтæрмæ дзургæ æрцыдысты. 
Æндæр ахæм рæсугъд ран, æвæццæгæн, зын ссарæн у. Иæ ал- 
фамбылайтæ æмæхгæд сты æвæджиауы бæрзонд аив æмæ 
ставд-зæнг тæрс, фæрв æмæ тæгæр бæлæстæй. Уæлдай рæ- 
сугъддæр та сæрдыгон бонты вæййынц. Цъæх сыфтæртæй фæ- 
лыст хихтæ æмæ алыхуызон лыстæгкъубал кæркæ-мæркæ ди- 
динджытæй йе ’мдзаг хосгæрсты адджын тæф адæймаджы 
улæфæнтæ æхсызгон хъыдзы кæнынц. Ацы бонты ардæм нæ 
колхозы хосдзаутæ æмгуылфæй рацæуынц. Хæххон рог уддзæф 
цæвджыты æхситт йæ уæлныхты сисы æмæ йæ дард фæндæг- 
тыл азæлпæ йемæ ахæссы. 
Ацы хатт семæ рахуыдтой скъолайæ уæгъды рæстæг Æхса- 
ры дæр. Æхсарæн йæ <бон нырма хос кæрдын нæма у. 16 азы 
йедтæмæ йыл нæма цæуы. Æвæдза, гæнæн нал ис, зæгъгæ, уæд 
ас лæгтимæ цæвæг дæр райсид! Ныр æй семæ хæринаггæнæ- 
гæн æххуысгæнæгæй рахуыдтой. Кæм дон æрбадавы, кæм цы. 
Иæ цæст дары, колхоз сын семæ хæлцæн цы цалдæр фысы 
радта, уыдонмæ. 
Иуизæр цæгатырдыгæй æрбацæуæг сау мигътæ арвы риу бам- 
бæрзтой. Райхъуыст арвы гыбар-гыбур, æмæ цасдæр рæстæ- 
джы фæстæ уарын ставд æртæхтæй ныккалдта. Фысты къор- 
дæй иу фæцух æмæ йæ кой, йæ хъæр дæр нал фæзынд. Уæд- 
мæ бон дæр æрбаталынг. 
— Цæй, цы уа, уый уæд, кæд фæзына, уæд хорз, кæд нæ, 
уæддæр цы нæ бон у,— загъта хосдзауты хистæр Акко. 
Æхсæв-бонмæ Æхсарыл хуыссæг нæ бахæцыд. Кæд æм зул- 
мæ ныхас ничи скодта, уæддæр йæ аххос æмбæрста æмæ йæ- 
химæ мæсты кодта. «Мæ бар мын цалдæр фысы бакодтой, æмæ 
уыдонæй дæр иу фесæфт»,— хъуыды кодта йæхинымæр. Рай- 
сомæй бон дзæбæх дæр нæма æрбарухс, афтæ фæгæпп ласта 
йæ хуыссæнæй, йæ дарæс акодта æмæ агурæг ацыд. Бирæ фæ- 

разил-базил кодта, цы къуым, цы бæласы бын нæ басгæрста, 
иу ахæм нал баззад. Сæууон æртæхæй астæумæ кæрдæджы 
йæ дарæс дон фестад. Æнæшщæмæй раздæхт фæстæмæ, фæлæ 
цы нæ вæййы, зæгъгæ, ма уæддæр Хæрæны комыл йæ фæн- 
даг ракодта. Ам мæсчъы доны былгæрон змисыл йæ цæст æр- 
хæцыд фысы сæфтджьпы фæдтыл, йæ фарсмæ цавæрдæр æнæ- 
бæрæг, кæнæ куыдзы, йе та бирæгъы къахдзæфтæ. Скъолайы 
сæ бæргæ ахуыр кодтой, фæлæ кæрæдзийæ зын иртасæн сты 
æвæлтæрд адæймагæн. 
— Нæ, адон уыцы æнаккаджы дзæмбытæ сты, æндæр куы- 
дзæн ацы рæтты цы куыстаг ис? Æгæр-мæгуыр ма цуаны рæс- 
тæг дæр куы нæ у,— уыцы хъуыдытимæ фæд-фæд фæуайы. 
Иæ цæстытæ цæхæртæ акалдтой, йæ къæхты бын фыс нæ, фæ- 
лæ цармы гæппæлтæ æмæ афтид стджытæ куы ауыдта, уæд. 
Фысæй ма æнæхъæнæй баззад æрмæст сæр æмæ тъæнгтæ. 
Лæппуйы гыццыл зæрдæ йæхи риуы къултыл ныххоста, æмæ 
йæ мидбынат æрбадтис. «Ехх, ныр уыцы тугдзыхæй дæ маст 
райс!» — сдзырдта йæхимидæг æмæ тагъд къахдзæфтæй бына- 
тырдæм фæраст. 
Цы федта Æхсар, уый не схъæр кодта. Лæппуйæн хъыг 
(куы уа, зæгъгæ, йын иу уайдзæф дæр ничи бакодта. Фæлæ 
бон-изæрмæ дæр Æхсар тыхсæгау кодта, йæхицæн иу ран бы- 
нат нал ардта. Комдзаг йæ хъуыры нæ ацыд. 
— Цæй, дæхи ныл цы сталынг кодтай, æви нæ цард уыцы 
фысæй уыд! — сойджын гуыл пецæй райсгæйæ, фæлмæн мид- 
былхудгæйæ загъта хæринаггæнæг Мартæ. Æхсар ницы 
сдзырдта, фæлæ къæрта райста æмæ суадонырдæм фæраст. 
Дыккаг æхсæв дæр суанг æмбисæхсæвмæ нæ бафынæй Æхсар. 
Сыстад хуыссæнæй, йæ дарæс скодта æмæ рахызт мусонгæй. 
Тархъæды бæлæстæ уайсадæг чындзытау æгомыгæй лæууынц. 
Иу сыбыртт, иу уынæр никæцæй хъуысы. Æрдз æдзæм æмæ 
сабыр. Æхсар æхсæвы æрдзыл йæ цæст ахаста æмæ тагъд- 
тагъд мусонджы фæстæмæ фæмидæг. Иæ къухы Аккойы дыу- 
уæхстон, афтæмæй æддæмæ рахызт æмæ, абон фысы холы 
кæм федта, уыцырдæм йæ ных сарæзта. Æхсар топпимæ хорз 
зонгæ уыд. Иæ фыд Зурапмæ дæр ахæм хæцæнгарз ис, æмæ 

йыл фæцахуыр. Цуанæй куы æрыздæхы, уæд ын æй сыгъдæг 
дæр Æхсар йæхæдæг фæкæны. 
Холымæ ма йæ цалдæр метры куы хъуыд, уæд йæхицæн бæ- 
ласы бын æрбынат кодта æмæ топпæргъæвдæй æнхъæлмæ кæ- 
сы тугдзыхы æрбацыдмæ. Рацыд иу сахат, дыууæ, фæлæ би- 
рæгъ зынæг нæй. Рæстæг бонырдæм фæхæстæг. 
— Ницы, нæ фæзынд уыцы хæдмæлхор. Уæддæр райсом, 
иннæбон... æнæхъæн мæй дæ.р дæ фæдыл зилдзынæн æмæ мын 
додой дæ къона кæны,— загъта Æхсар æмæ йæ бынатæй фе- 
стад. Уыцы рæстæг æм холыйæ гыццыл дæрддзæфдæр ферт- 
тывтой дыууæ зынджы стъæлфæны... Хæстæгæй йæм хæстæг- 
дæр кæнынц. Æхсар ногæй æрбадт. Дыууæхстоны дзых æрт- 
тиваг цæстытæм саразгæйæ æнхъæлмæ кæсы. Дызæрдыг нæ 
кодта, уыдон уыцы фисткъахы цæстытæ кæй уыдысты, ууыл. 
Иу уысмы ^рæстæг Æхсар, цы кодтаид, уый нал зыдта. Топпы 
хъæдыл къухтæ æндæгъдæй аззадысты. Фæстагмæ фæхъæд- 
дых кодта йæхи, мæнгвæдæгыл æрбахæцыд. Ныннæрыд топпы 
гæрах. Æхсæвы фынæйгæнæг æрдз æппæтæй дæр азæлд фе- 
стадис. Уыимæ баиу бирæгъы æнахъинон хъыллист. Иæ мид- 
бынат хæрдмæ фæхаудта, дæндæгты къæс-къæс ссыд. Æхса- 
рæн дыккаг æхст фæкæнын дæр йæ къухы нал бафтыд. Уæв- 
гæ ма йæ хъæугæ дæр цæмæн кодта. Нæмыг бахызт рахиз 
уæны, æмæ дæ балгъитæг афтæ. Сырд афæлдæхт, йæ къæхтæ 
адаргъ кодта. 
Уæдмæ бон дæр æрбарухс. Райхъал æрдз. Райхъуыст 
мæргъты цъыбар-цъыбур. Æхсар та уыцы афон бирæгъы 
мардимæ æрбацыд бынаты размæ. 
— Бузныг, бузныг, дæ маст райстай ацы тугдзыхæй,— мид- 
былхудгæйæ загъта Акко æмæ Æхсарьг уæхскыл йæ рахиз 
къух разыйы æвæрд æркодта. Æхсар- æфсæрмхуызæй лæууыд 
йæ разы. 
— Лæвармæ æнхъæлм& кæс цуанæтты къанторы хицау- 
мæ,—бафтыдта ма йæ ныхæстыл Акко æмæ бынатырдæм фæ- 
раст. 
&$}& 

Æнæ иу лæджыхъæд лæг мæрдтæм нæ цæуы. Уыцы æмби- 
сонд мæ сыхаг Кæрæфаты Зыдойыл æрцыд. Нæдæр йæ бакаст, 
нæдæр йæ зонд, йе сныхас адæймаджы сæхимæ ницæмæй æр- 
кæсын кæндзысты. Даргъ нарæг гуыр, æнæнуар дыууæ къухы 
раст уæраджы сæртæм хæццæ кæнынц. Тымбылкъухы- 
йас сæр йæхиуæлæуæз систа лыстæг къубалы æххуысæй. Иæ 
ныхас ын нæ бамбардзынæ, ам тъæпп, уым тъæппæй байдзаг 
кæны. Æрмæст ын æмбал нæй цуаны ахæтынмæ. Фæллад зон- 
гæ дæр нæ кæны. Сырды фæдыл бафтыд, зæгъгæ, уæд авд 
хохы сæрты дæр бахиздзæн, æнæ амаргæ йæ нæ фæуыдзæн. 
Ноджы ма цуаны дæр иунæгæй цæуы. Уый аххосæй йыл сбад- 
тис «Зыдой» ном дæр. Цы амардтай, кæмыты уыдысты дæ 
цæуæнтæ? — уыцы фарст та йын цыргъ хъамайы фындзы рæ- 
хуыстау вæййы. 
— Кæм уыдтæн, цы уыдтæн? Никæм уыдтæн! — чъыллиппы- 
тæгæнгæ вæййы йæ дзуапп. 
Айфыциаг та бирæгъы лæппын æрхаста, фæЛæ йæ кой дæр 
не скодта.—-«Цæмæн æй дæттон цуанæтты къантормæ, цы сæ 
дарын, нæ мæ хъæуы се ’хца дæр»,— скарста йæхинымæр Зы- 
дой æмæ йæ цæлгæнæны къуымы куы ’рбæттид. Бирæгъы лæп- 
пын фыццаг рæстæг нæдæр хæринагмæ æрысмыста, нæдæр 
донмæ бавнæлдта. Иæ джис-къусæй кæртмæ бацæуæн нæ уыд. 
Фæстагмæ йе ’нæхъару, йе ’нæбон бамбæрста, æмæ йын æр- 
мæст дæттын фæраз. Уайтагъд-иу йæ раз асыгъдæг кодта. Иæ- 
хиуыл фæхæцыд, байрæзти. Куыдфæстæмæ къухæй исын дæр 
райдыдта хæринаг. Бирæ фæрахъуыды-бахъуыдыйы фæстæ 
йыл ном сæвæрдта «Бæллæх». 
Рацыд ма цасдæр рæстæг, æмæ Бæллæх бынтон хæдзарон 
ссис. «Ныр ферох сты йæ хæтæнтæ, йæ цæуæнтæ,—загъта йæ- 
хицæн Зыдой æмæ дын æй иуæхсæв йæ бæттæнæй куы ра- 
уæгъд кæнид. Уыцы æхсæвы хуызæн фæстаг рæстæг никуы 
бафынæй кодта Зыдой. Иуныхасæй, æнæмæтаай адджын хуыс- 
сæгæй йæ хай райста, фæлæ диссаг райсом уыд. Бæллæхæн 
йæ кой, йæ хъæр дæр нал уыд кæрты. Байгом кодта Зыдой 

хъомдоны дуар, æмæ йæ цæстытæ цæхæртæ акалдтой, йæ уæр- 
джытæ ныххоста. Цы æртæ фысы йæм уыд, уыдон кæрæдзи- 
йыл æддæгуæлæ æвæрдæй лæууыдысты. Скъæт æппæтæй дæр 
туджы мал фестадис. 
— Ай мæх-и куы бабын кодтон. Мæ бирæгъы хай мæхæдæг 
мæ хойраджы муртæй куы фæхастон! Æцæг бæллæх!—æмæ 
йæ хъæр райхъуыст.— Не ’фсин, уæ не ’фсин, бæллæх ныл куы 
’рцыд, бæллæх. Уыцы фисткъах нын нæ фос куы аргæвста. 
Сылгоймаг уайтагъд йæ цуры алæууыд. Фысты папылæйт- 
тæм кæсгæйæ йæ цъæхахст райхъуыст. 
— Уьщы бæллæх мæныл раджы æрцыд, дæуимæ мæ цард 
куы сбастон, уæдæй нырмæ. Æндæр ма дæу йедтæмæ бирæгъы 
фысгæс исчи скодта,— цæссыг калгæйæ сдзырдта уый æмæ 
хæдзæры фæмидæг. 
Уæдæй нырмæ рацыд дзæвгар рæстæг, фæлæ Зыдойæ нæ 
рох кæнынц Бæллæхы бæллæхтæ. Цалдæр хатты йæм агурын- 
мæ дæр ацыд, фæлæ ма хосы мæкъуылы судзин куы агурис. 
Иæ къахвæд дæр ын нал ссардта. 
<9ДОф 

Адæймаг цы хъыддагыл фæцалх уа, ууыл уыйфæстæ къух 
ауигъын фæзын вæййы. Æндæр, цуанон нæ уæвгæйæ, æхсæв- 
бонмæ бæласы цонгыл фæбадын цас æнцондзинад ратдзæн кæ- 
мæндæриддæр? Ноджы ма ныл фæззыгон уазал сæлфынæг йæ 
«зæлдаг кæлмæрзæн» адаудта. Уæлæдарæсæй иу хус ран нал 
баззад. Буар æппæтæй дæр дон фестад. Ме ’рдхорд Ламбег- 
имæ иу бæласыл <бадтыстæм. Цалдæр хатты йæм бахатыдтон, 
цом, ацы уазалы ма ныл низ дæр ’бахæцдзæн, зæгъгæ. 
— Гыццыл ма банхъæлмæ кæсæм, уæддæр уæлдай нал у, 
донласт хуылыдзæй нал тæрсы,— уыдис-иу йæ дзуапп Ламбе- 
гæн. 
Æппын æй куы нал уагътон, уæд сразы мемæ æмæ мын ба- 
мбарын кодта: 
— Ацу æмæ бынаты арт бандзар. Æз дæр дæ феййафын. 
Æз рацыдтæн. Цалдæр минутмæ æрбахæццæ даен бынатмæ. 
Мæ дарæс хусдæр бызгъуыртæй раивтон, фæтæген цырагь 
ссыгътон. Уыцы рæстæг Ламбег кæм бадтис, уыцырдыгæй фæд- 
фæдыл ныннæрыдысты дыууæ гæрахы. Цырагъ судзгæ фæуагъ- 
тон æмæ Ламбеджырдæм ныййарц дæн. Гыццыл раздæр цы 
бæласыл бадтыстæм, уый бын лæугæйæ баййæфтон Лам-беджы. 
— Цы хабар у? Фæивгъуыдтай йæ? — афарстон æй. 
— Хьуг ма мæм зыдтай æмæ мын уый дæр амарын 
кодтай,— æнкъардæй дзуашт радта Ламбег. 
— Цытæ дзурыс? Дæ дæлгоммæ ныхæ<;тæ дын не ’мбарын! 
— Ныр мæ фæнды бамбар, фæнды нæ, уæлдай нал у. Сырд 
æнхъæл мæ хъуг сфæлдæхтон. 
Æз лæмбынæг æркастæц алфамбылаймæ^ Æцæг, нæ бына- 
тæй цалдæр санчъехы дарддæр хъуг уæлгоммæйæ лæууыд. 
Хъыг мын куыд нæ уыд, фæлæ мæ уый уæлæмхасæн худæг 
дæр æрцахста. Зынтæй мæхи баурæдтон, ме ’рдхорды хъæдго- 
мыл мæ цæхх кæнын нзе фæндыд, куы мæм фæхъыг уа, уымæй 
тæрсгæйæ. 
Хъуыддаг афтæ рауад. Ламбег ныр цалдæр азы дæр хохаг 
хосгæрстытæ хъахъхъæнæгæй кусы. Æхсæвæддæ уæвгæйæ 

адæймаджы хæринаг дæр куыд нæ хъæуы. Æмæ ракодта йæ 
дыууæ хъугæй иуы. Сарæзта йын бынат. Мидæг донæй йæ хас- 
та. Æрдузы кæрæтты диссаджы хорз зайы хъæддæг кæрдо. 
Уырдæм фæззыгон арæх дæуын байдайы хъæддаг хуы, суанг 
ма æрсытæ дæр. Иуахæмы Ламбегимæ фембæлгæйæ бауынаф- 
фæ кодтам сæ фæндагыл бабадын. Ламбегæй ферох ис хъугыл 
дуар сæхгæнын. Рацыд, æмæ дæ балгъитæг афтæ. Хуыздæр 
гæнæн нал уыд, хъугæн йæ царм дзидзайæ фæхицæн кодтам 
æмæ сæ бынатмæ æккойæ цалдæр хаттæн æрбахастам. Уæдмæ 
æрбабон. 
Хур йæ цалхыдзагæй узгæ-узгæ сфардæг арвы риумæ. Зæх- 
хы буар йе ’рттиваг зæлдæгтæй сфæлыста. Æрдз райхъал. 
Мæргъты зардæй хъæд æмтъæлланг кæны. Мах Ламбегимæ 
дыууæйæ бынаты раз кæлдымыл нæхи æруагътам. 
— Нал, æхсæвдзуан нæ, фæлæ бонæй дæр! Æвæццæгæн, 
мæ къах цуаны нал уыдзæн,— æнкъардæй йæ къæхты бынмæ 
æдзынæг кæсгæйæ сдзырдта Ламбег. 
— Уый ныр афтæ зæгъыс, фæлæ дæ дæ хъуг куы ферох уа, 
уæд та дыл базыртæ базайдзæн. 
— Нал, нал, уæвгæ ма лæг маргæ дæр цы акæндзæн? Иу- 
нæг хъуг ма мæм ис, æмæ сывæллæттæ та цы фæуыдзысты?— 
æнæбары мидбылхудт кæнгæйæ та загъта Ламбег.— Цы уа, 
уый уæд... Арт бакæн, æмæ фæйнæ физонæджы бахæрæм,— йæ 
ныхæстыл ма бафтыдта æмæ йæ бынатæй фестад. 
Ф’Ф^ 

Хетæгыл иуæндæс азы йед- 
тæмæ нæма цæуы. Фæлæ йæ 
уд, йæ дзæцц — хъæдрæбынты 
тезгъо кæнын. Бæласмæ бы- 
рынмæ та раст сæлавырæй 
уæлдай нæу. Уайтагъд йæ цъуп- 
пæй акæсы. Цал æмæ цал ах- 
стоны ссардта, фæлæ дзы иу 
дæр нæ фехæлдта, иу айк, иу 
лæппыны дзы никуы фæцагайд- 
та. Цъиуты лæппынтæн дзулы 
муртæ æмæ хойраджы уæл- 
дæйттæ дæр схæссы. Хъæуы 
куы вæййы, уæд та йе ’мгæрт- 
ты разæй уисын бæхыл згъо- 
ры, хъæугæрон доны был ба- 
лæууы. Ахæм рæстæг дзы хæ- 
ринаг дæр æрбайрох вæййы. 
Иæ мад Зæли йæм цал хатты 
загъд кодта, дæхи сыдæй цы 
марыс, зæгъгæ. Цæст нæ хæцы 
Хетæгыл, йæ «бæхыл» абады, 
æмæ дардæй йæ хъæр æрбай- 
хъуысы: «Мамæ, мæхи ма-а-а- 
мæ, тагъд æрбацæудзынæн нæ- 
химæ!» 
Цæрдæг æмæ фæразон кæй 
у Хетæг, уый тыххæй йæ йæ 
фыд Ирбег йемæ кæсаг ахсын- 
мæ дæр ахоны. Ирбег ма у 
рæстдзæвин цуанон дæр. Цуа- 
ны ацыдис, уæд ын афтидар- 
мæй хæдзармæ æрцæуæн нæй. 
Ахæм рæстæг Хетæг базилы 
йæ фыды дарæсмæ, йæ цы- 

рыхъхъытæ йын ныссæрфы, сæ бынаты сæ сæвæры. Æз 
дæр. куы сдынджыр уон, уæд цуаны цæудзынæн, зæгъгæ, 
фæзæгъы. Фыдæн йæ мидбылхудт йæ цæсгомæй нал 
фæцæуы, æмæ сабийы йæ хъæбысы æрбакæны. Хæрзæрæджы 
та Ирбег ацыдис хохмæ кæсаг ахсынмæ. Æнæнхъæлæджы 
хæрхæмбæлд фæцис сæгуыты лæппыныл. Бирæ йæ фæрасур- 
басур кодта, æмæ йæ къухы бафтыдис удæгасæй. Æрхаста йæ 
сæхимæ. . Сæгуытьг лæппын цыма тæфсæгæй садис, уыйау 
гæртт-гæртт кодта, йæ лыстæг даргъ къæхтæ тылдта, йæ бы- 
цъынæг скъуыдта йæ хæтæнтæм аирвæзыныл. Фæлæ йæ къæх- 
тæ синагæй фидар баст уыдысты. Хетæг æм тæригъæддаджы 
цæстæй кастис, йæ алыварс рацу-бацу кодта. Куы та-иу ын 
йæ пух царм йæ чысыл къухтæй асæрфта. Лæппын-иу сонт ра- 
кæс-бакæс акодта, йæ хъоппæг цæстытæ-иу фæцъынд сты. 
Саби ацы хатт йæ къух дæр нæ бакодта йæ фыды дарæс- 
тæм, нæ йын ныссыгъдæг кодта йæ цырыхъхъытæ. 
— Цы кæныс, лæппу, исты дæ риссы? — афарста сабийы 
фыд. 
— Ницы,— дзуапп радта Хетæг, сæгуыты лæппынæй йæ 
цæст нал иста. ЛæпльГй та уыцы рæстæг йæхиуыл схæцыд 
æмæ йæ гæндзæхтæ тилын райдыдта, бауасыд. 
— Æз дæ коммæ нал бакæсдзынæн. Ды сæгуыты лæппын- 
тæ фæмарыс,— кæуынхъæлæсæй загъта са*бй. Ирбег ныр фе- 
мбæрста, Хетæг цæмæн нырхæндæг, уый, æдзынæг ныюкаст йæ 
уарзон хъæбулы цæстытæм. 
— Æмæ йæ маргæ куы нæ акодтон,— фæлмæн хъæлæсæй 
загъта фыд. 
— Ныр стыр у. Кæрдæг хæрын йæ бон у, æмæ йæ ауа- 
дзæм. Дæхæдæг куы фæзæгъыс, бирæгътæ нал ис, зæгъгæ,— 
загъта Хетæг æмæ фыдæй йæ цæстæнгас нал иста. 
— Хорз, дæу куыд фæнды, афтæ фæуæд,— сдзырдта Ир- 
бег.— Тæккæ райсом æй æз æмæ ды йæ хæтæнты ауадздзы- 
стæм. 
Хетæджы цæсгом ныррухс, йæ мидбынат скафыд. 
<Ф"Ф"Ф> 

Хетæгæн скъодайæ уæгъд рæстæджы хæринаг дæр ма ратт, 
æрмæст бæлæттимæ хъазæд. Сæ бынæттæ сын рæвдз кæн- 
дзæн, æнæ дон, æххормагæй сæ >никуы ныууадздзæн. Уыдон 
дæр ыл афтæ сахуыр сты/ æмæ кæрты фæзындис — йæ къæх- 
ты раз абадынц. Иæ алыварс базырты пæр-пæрæй байдзаг 
вæййы. Айфыццаг ын цавæрдæр фыдуаг лæппу цъиуæхсæнæй 
йæ бæлæттæй иуы базыр фæцæф кодта. Стæг нæ асастис, фæ- 
лæ иннæтимæ тæхын йæ бон нал уыд. Хетæг бæлоны æрбахас- 
та сæ хæдзармæ æмæ цалынмæ йæ цæф байгас, уæдмæ иæ ми- 
дæгдонæй фæхаста. 
* * * 
Мæнæугæрдæнтæ. Ацы афон хуымты хъæддаг бæлæттæй 
къух бакæнæн нал вæййы. Сæ дзидза та физонæгæй — дисса- 
джы хæрзад. Сфæнд кодтон иурайсом бæлæттыл ацуан кæ- 
нын. Сабантъыйæ сифтыгътон гилдзытæ, хъатарайы сæ нытъ- 
тъыстон æмæ сæ мæ цуаны дзаумæттимæ «бавæрдтон, куы цæ- 
уон, уæд сæ райсдзынæн, зæгъгæ, уыцы зæрдæйæ. Дыккаг 
бон мæ рифтаг райстон, фæлæ диссаг, мæ тилдзытæ æд хъа- 
тара сæ бынаты нал. Кæд сæ æндæр искуы бавæрдтон, зæгъ- 
гæ, хæдзары къуымтæ иннæрдæм сфæлдæхтон. Дзæгъæлы: сæ 
кой, сæ хъæр дæр нал фæзынд. Цы гæнæн ма уыд, дыууæ- 
хстон, рифтаг сæ раздæры бынæтты сæвæрдтон. Æнæ фæрæ- 
тæй хъæдмæ чи цæуы? Сывæллæттæй дæр мæ размæ ничи, 
кæй бафарстæуа, иу ахæм нæй. Мæсты дæр куыд нæ кодтаин, 
фæлæ кæмæ? 
Изæрæй мæ бинойнаг куыстæй æрцыд, фæзындысты сывæл- 
лæттæ дæр. Рафæрс-бафæрс. Иууылдæр сæхи ницызонæг скод- 
той. 
— Уæдæ сыл къæхтæ базадис, сæхæдæг искæдæм ацыдаик- 
кой,— мæ маст нал баурæдтон æз. 
— Папæ, дæ зæрдзе мыл ма фæхудæд, æз сæ бамбæхстон,— 

фæстагмæ зягъта Хетæг. — Мæн нæ фæнды, цæмæй бæлæт- 
тæм марынмæ ацыдаис. 
Цы ма загътаин! Хетæг раст уыдис. Хорзау нал уыдтæн 
сабийы раз. Æхсæвæй-^бонæй сæ цинæй кæмæн рæзы, уыцы 
бæлæтты мардæй фен, кæй фæнды ахæм нывмæ кæсын! 
Уыцы рæстæг бæлæттæ ныппæр-пæр кодтой. Ленкгæнæгау 
кодтой сыгъдæг уæлдæфы. Хетæг æхсызгонæй каст сæ фæстæ. 
Йæ цæсгомыл фæзындис фæлмæн уарзæгой мидбылхуд. 
ФФФ 

Сослан æмæ Годтан иу сыхы цæрынц, æмæ сæ хъазт, се 
скъоламæ цыд иумæ у. Бадгæ дæр иу лартæйыл кæнынц. 
Иубон скъоламæ цæугæйæ Сослан фæндагыл ссардта кæй- 
дæр æхцадон. Разындис дзы фондз гæххæттын æхцайы туман- 
тæ-тумантæ. 
— Мæнæ диссаг! Цом къафеттæ дзы балхæнæм,— цингæн- 
гæйæ сдзырдта Годтан. 
— Уый та куыд?! Искæй æхцатæй? — Годтанмæ сагъæс- 
хуызæй бакас’г Сослан. 
— Уæдæ ма сын сæ хицауы кæм ссардзыстæм? — йæхи 
растгæнæгау дзуапп радта Годтан. 
— Æрдæбон нæ федтай? Ауылты фæцæйцыд фалæсыхаг 
зæронд ус Фаризæт. Чи зоны, уымæй ахаудтой æхцатæ. 
Уыцы хъуыды раст фæкасти Годтанмæ дæр æмæ загъта: 
— Скъоламæ æрæджы кæнæм, фæлæ йын æнæ ссаргæ 
нæй. Зæронд ус тæригъæд у. 
Æмæ азгъордтой фаллаг сыхмæ. Фаризæты баййæфтой 
кæрты бандоныл бадгæ. 
— Дæ бон хорз, нана,—-æмхъæлæсæй сдзырдтой лæппутæ. 
— Уæ ныййарджыты фæндиаг байрæзут, мæ хуртæ,— æн- 
къардæй раарфæ кодта зæронд ус. 
— Гыццыл раздæр уынджы æхцадон ссардтам, æмæ кæд 
дæу у? — афарста Сослан. 
— Фондз туманы дзыи,—Сосланы ныхасыл афтыдта Годтан. 
— Уæ рынтæ уын ахæрон,—фæрухс ис Фаризæты цæсгом.— 
Уыдон мæ сæфт лæппуйы пенсийы æхцатæ сты. Иæ иунæг 
байзæддаг горæты ахуыр кæны, æмæ сæ, зæгъын, уымæн ар- 
витон. Автобусы лæууæнмæ куы схæццæ дæн, уæд раздарæны 
дзыппы мæ къух а-кодтон, æмæ нал... 
Лæппутæ радтой æхцадон зæронд усмæ. 
— Фæлæуут, фæлæуут! Истæмæйты уæ арæвдауон,— йæ 
бынатæй фестади Фаризæт. 
— Бузныг, нана!—дзуапп радтой лæппутæ æмæ скъоламæ 
атъæбæртт ластой. 

Ацы хабар мын, æвæццæгæн, исчи куы дзырдтаид, уæд ма& 
нæ бауырныдтаид. Цы сæнттæ цæгъдыс, зæгъгæ, ма йыл мæ- 
хи худæгæй дæр бафсæстаин. 
Фарон зымæджы цуаны ацæуын сфæнд кодтам. Немæ ра- 
кодтам цуанон куыдз Барсичы дæр. Иæ хицау Батегæн ацы 
хатт фадат нæ фæцис немæ рацæуынæн. 
Куыдз мæ бæрны бакодтой, афтæмæй нæ фæндаг адардтам. 
Цуан кæнæм, фæлæ нæ фыдæбæттæ дзæгъæлы фесты. Рындзы 
бадджытыл сырд нæ, фæлæ маргъ дæр нæ амбæлд. Аходæн- 
афон уыд, æмæ иу ран бакъорд стæм. Нæ рифтæгты цы хæри- 
нæгтæ уыд, уыдон систам. Хæрæм. Барсик иуварс лæууыд 
æмæ нердæм каст. 
— О, мæнæ диссаг, нæхæдæг хæрæм, нæ цуанон куыдзы 
ферох кодтам,— сдзырдта Уырысби. Дзулы кæрдих æмæ цых- 
ты мур Барсичы размæ аппæрстам. Уый сæм зыдæй фæлæ- 
бурдта æмæ хæрыныл балæууыд. 
— Сойбыл нæ фæкодта, æмæ йæ лывзæйæ цæуылнæ хорз 
фенæм,—сдзырдта Зæрæбег æмæ йыл хус суджы лыггагсуагъ- 
та. Лыггаг сæмбæлд Барсичы синтыл, йæ хъыллист фæцыд 
æмæ хъæуырдæм ныййарц. 
— Дæ хай дын хордта, цæмæн æй ныццавтай? Къухы кæй 
ницы бафтыд, уым Барсик цæмæй фæаххосджын? — бауай- 
дзæф кадтон æз. Æнæуынон цæстæй йæм æрбадзагъул кодтой 
иннæтæ дæр. 
— Цы мæ баййардтат «куыдзы тыххæй, æви уын куырыхон 
лæг фестад? 
— Куырыхон лæг дын аей нæ хонæм. фæлæ дæ хъыг дæр 
ницы дардта, æмæ йæ цæмæн ныццавтай? — йæ хордзен къух- 
мæ систа Уырысби æмæ фæраст. Мах дæр йæ фæстæ. 
Уæдæй фæстæмæ Барсик цуаны уæвгæйæ Зæрæбеджы федта, 
зæгъгæ, уæд лидзæг фæвæййы. 

Нæ хъæубæсты разагъды цуанон хуыдтой зæронд Асæхъо- 
йы. Иæ къухы чи бафтыд, уыцы хъæддаг сырдтæ сæдæйæ 
фылдæр раджы фесты. Ацыд цуаны, уæд искуы-иу хатт, æн- 
дæр афтидармæй никуы здæхтис хъæумæ. Иугæр сырдмæ ба- 
хъавыд, уæд дæ фыдгул дæр афтæ. Уайтагъд-иу йæ тъæпп 
зæххыл фæцыдис. Цæстæй дæр афтæ рæвдз уыдис, хъæды æва- 
дат кæмттæ, мæсчъыты дæр ын бирæ цуанæттæ йæ раз нæ 
ахстой. Фæлæ диссаг, фæстаг рæстæг йæ къæхтæ иуран ныс- 
сагъта. Нал ацыд цуаны. «Фæзæронд дæн, мæ цæст мæ сайын 
байдыдта»,— вæййы йæ дзуапп, цом ацуан кæнæм, зæгъг.æ, 
йæ куы баййарыиц, уæд. Нæ, æндæр цыдæр æфсон ис уымæн, 
æндæр Асæхъо цуаныл йæ къух нæ ауыгътаид. Айфыццаг 
сæм цæмæдæр гæсгæ бауадтæн. Иæ бинойнаг цыдæр дзаумæт- 
тимæ архайдта. Æндах æй судзины хуынчъы аласын бахъуыд, 
æмæ йæ Асæхъо уайтагъд аласта. 
— Ай ма æрыгæттæй уынагдæр куы дæ, уæд цæй æфсæнт- 
тæ æрымысыдтæ, цуаны цæуылнæ ауайæм? 
Асæхъо мердæм æрбакаст. Иæ мидбылты бахудтис æмæ 
йæ сæр кувæгау батылдта. 
— О мæ кæстæр æрдхорд, кæд мæ дæ ныхтæ цы ныссагъ- 
тай. Нал мæ фæнды æмæ нал цæуын сырдты фæдыл. 
Цы загътаин æз, ныхъхъус дæн, уæдæ цы уыдаид. 
— Ехх, мæ лымæн лæггаг, æз хæтæнты цæй тыххæй нал 
цæуын, уыцы хабар дын куы радзурон, уæд ды дæр мемæ сра- 
зы уыдзынæ. Уый нæ, фæлæ ма мæ дæ уайдзæфты бын дæр 
фæкæндзынæ. 
— Уыйбæрц дæхимæ кæм смæсты дæ, уым, æвæццæгæн, 
исты фыдбылыз сарæзтай. 
— Фыдраконддзинад у, уæдæ цы,— дзуапп радта æмæ рай- 
дыдта дзурын.— Уæдæ цуаны дæр куыд нæ ахаттæн, цæуæнты 
дæр куыд нæ ацыдтæн. Кæд хъæддаг фосæй исчи фæхайджын 
уæд дзы æз дæр æнæхай нæ баззадтæн. Уæдæ дзы, иу гæра- 
хæн дыууæ кæд æрфæлдæхтон, ахæм бонтæ Дæр уыд. Æр- 
мæст уыцы хатт... Уый мæхицæн нæ ныббардзыйæн. Гадзраха- 

тæй рацыдтæн уыцы æвæджиау зондджын сырдыл. Уый мыл 
ас лæгау баууæндыд, ауагъта мæ мæ фæндагыл. Æз та... 
— Цæй-ма, цы хынджылæг скъæрыс! — сдзырдтон æз. 
— Фарон уыдис уый. Ноябры фæстаг бонтæй иуы, хорз 
ма йæ хъуыды кæнын. Изæрæй мит рауарыд. Цуан кæнынæн 
хуыздæр бон нæ хъуыд. Æз ме ’мбæлттыл æрзылдтæн, райсом 
нæ хæтæнты æрзилæм, зæгъгæ. Раст цыма ныхас бакодтой, 
уыйау дзы иу дæр разыйы дзуапп нæ радта. Мæ фæнд нал 
аивтон æз. Мæ сечкæ ме уæхскыл, афтæмæй фæраст дæн. Мæ 
фæндаг адардтон, цы дыууæ арсбадæн хуыккомы зыдтон, уыр- 
дæм. 
Хур дзæвгар стылдис арвы хъæбысы. Урссæр хохы тигъ- 
тæ æрттывтытæ скалдтой. Цæст сæм зынтæй фæразы кæсын. 
Ногуард митыл мæ цæст нырма сырды фæдыл нæма æрхæ- 
цыд. Иу комæй иннæмæ, иу адагæй иннæмæ тындзгæ лæгæр- 
дын размæ. Схæццæ дæн æрхмæ. Диссаг, мæ тæккæ комком- 
мæ дон-дон æрцæуы дынджыр мадæл арс. Æз æй федтон æмæ 
мæхи фехсынæввонг æрцæттæ кодтон. «Хæстæгдæр æй æруа- 
дзон»,—хъуыды кодтон мæхицæн. Сырд, уæлдайдæр та арс, 
уайтагъд мæ бамбæрста æмæ æрлæууыд йæ мидбынат. Рай- 
хъуыст йæ гуым-гуым. Æз цавддурау фæдæн. Гъа ныр мæнг- 
вæдæгыл æрбахæцон, зæгъгæ,— уый фæстæмæ азылд, йæ фæд- 
фæд сабыр араст. Афтæ мæм фæкаст уыцы рæстæг, цыма ме- 
мæ ныхас бакодта: «Цæй, кæрæдзийæ цы дарæм? Ды дæ фæн- 
дагыл ацу, æз дæр». Иурæстæджы мæ фæнд аивтон, топп 
зæхмæ æруагътон, фæлæ... Иæ фæдыл бауадтæн. Арс æнцад- 
æнцойæ йæхицæн фæцæуы. Дыууæхстон æм фæцарæзтон. Рай- 
хъуыст гæрах. Бурдзалыг йæ бынаты цъилау ныззылд. Иæ 
богъ-богъæй алфамбылай ныццарыдта. Цас ма рацыд, æмæ 
йе рагъыл æрхуыосыд. Зыдтон, арс йе рагъыл æрхуыссыд, 
уæд йæ мæлæт æрхæццæ. Топп мæ къухы, афтæмæй бацыд- 
тæн йæ цурмæ. Уый хуыссы æмæ мердæм æрбадзагьул кодта. 
Иæ раззаг хъæхтæй бамбæрзта йæ цæсгом æмæ æнæхъару ка&- 
уæгау уынæргъд ныхкодта. 
Мæнмæ афтæ фæкаст, цыма мæ уайдзæфты бын фæкодта: 
«Æз дыл баууæндыдтæн, лæг дæ фæхуыдтон, ды та мыл ком- 
дзог рацыдтæ». Бирæ нал рацыд, æмæ æрсабыр Æз æм бын- 

тон хæстæг бацыдтæн. О, уыйфæлтау мæ рахиз къух йæ рæ- 
бынтыл куы ахаудаид. Гыццыл ма бахъæуа æмæ мæ цæссыг 
ма фемæхса. Зымæджы дуармæ йын мæ кæрæфдзинадæй йæ 
хъæбулты фæсидзæр «одтон. Æвæдза, сæ цæссыг та уыдон 
калдтаиккой. Æз нал бавнæлдтон мæ амæттагмæ. Цыдæр къа- 
лиутæ йыл бамбæрзтон æмæ афардæг дæн нæхимæ. Ууыл цæ- 
уы ныр æнæхъæн. афæдз. Мæ дыууæхстон къулыл сауыгътон. 
Мæхицæн загътон: .«Мæнæйуый цуаны нал ацæудзæн». 
Фæцис йæ ныхас Асæхъо. Мердæм фæрсæджы каст æрба- 
кодта æмæ ма йæ ныхæстыл бафтыдта: «Уыцы тæригъæд мæ- 
хицæн никуы ныббардзынæн, æмæ мæ мауал домут». Цы загъ- 
таин æз? Фестадтæн мæ бынатæй. Хæрзбон загътон мæ фы- 
сымтæн æмæ уынгмæ рахызтæн. 
Уыцы бонæй фæстæмæ Асæхъоимæ цуаны тыххæй ныхас 
никуыуал рауад. Кæй бафæнддзæн искæй хъæдгомыл цæхх 
кæнын? 
-згф^ 

Æрттивгæ стъалытæ дзыгуыртæ-дзыгуыртæй арвы риуæй 
сæ цæстытæ ныкъулынц. Ахуыссыдысты хæдзæртты рухсытæ. 
Иу сыбыртт, иу уынæр никæцæй хъуысы. 
— Мæ хæдзар фехæлд, чидæр мын мæ артдзæстыл дон 
ауагъта! — райхъуыст хъæугæрон хæдзæрттæй иуæй сылгойма- 
джы зæрдæхалæн хъарæг. 
Сыхæгтæ æрбамбырд сты. 
— Мæ иунæг хъуг мын адавдæуыд. Цы фæуыдзысты мæ 
сидзæртæ,— дзырдта кæугæйæ сылгоймаг. 
— Дæ бафхæрæг рæствæндаг ма фæуæд дæ тæригъæдæй,— 
загътой сыхæгтæ æмæ фæйнæрдæм агурæг фæцыдысты. Се- 
мæ ацыд сыхаг лæппу Таму дæр. 
Тамуйыл нырма 13 азæй фылдæр нæма цæуы, фæлæ куы- 
рыхон лæгæй уæлдай нæу. Æмбаргæ, зæрдæргъæвд лæппу 
скъолайы дæр тынг хорз ахуыр кæны. Уымæ гæсгæ йæ ахуыр- 
гæнджытæ дæр бирæ уарзынц. 
— Ахæм ахуырдзаутæ куы уаид мæ къласы, уæд, æвæц- 
цæгæн, мæнæй амондджындæр нæ уаид,— æдзух фæдзуры йæ 
ахуыргæнæг Мæдинæт. 
Ныр Зæлийы мароймæ фехъал æмæ ас адæмимæ фæраст 
фыдгæнджыты агурæг. Цы къуым, цы ран нæ басгæрстой, 
ахæм бирæ нал баззад, фæлæ никуы æмæ ницы. Хъуг зæххы 
скъуыды ныххауæгау фæцыдæр. 
Бон нæма æрбарухс, фæдисæттæ æнкъардæй здæхтысты сæ 
хæдзæрттæм. 
— Уæртæ та уыцы хæдмæлхор ма уæд фыдбылыз саразæг. 
Æнæбон сылгоймагмæ уый бауæнддзæн, æндæр ничи,— Таму- 
йы разæй хæдзармæ бахизгæйæ загъта йæ фыд Аслæмбег. 
— Уый кæмæй зæгъыс, папæ? — ас лæгау афарста Таму. 
— Дæу цы гуыбынниз тилы, дæлæ дæ хуыссæны схуысс, 
æндæр! 
Таму нал бафынæй. Иæ хуыссæг фæлыгъд. «Уæдæ папæ 
кæмæй загъта, уыцы хæдмæлхор йедтæмæ ничи уыдзæн», — 
хъуыдытæ кодта. Уыцы рæстæг йæ цæстыты раз февзæрд 

йæ сыхаг Додтола. Æппæт хъæубæстæ дæр æй къæрныхæй зо- 
нынц. Æдзух къуымæлдзæф, магусайæ цæлуарзаг. Ныр хæрз- 
æрæджы рауæгъд ахæстонæй дæр. Цыма уæддæр кæйдæр стур 
рамохци кодта. Тæккæ знон изæрырдæм Додтолайы ныхас- 
гæнгæ федта цавæрдæр æнæзонгæ нæлгоймагимæ. Сæ дыууæ 
дæр сæ хъæлдзæгыл уыдысты, сæ цæсгæмттæ пысырайæ на- 
дау сырх-сырхид, нозтвæлладæй цæсты бынтæ нарст дзулау 
æддæмæ рабырыдысты. Таму сæ тæрсæгау дæр фæкодта, фæлæ 
уæддæр сæ цурты фæцæйцыд. 
— Ахсæв уымæн йæ хъуыддаг æнæ бакæнгæ нæй. Уæдæ цы 
кæнæм мах дæр? Истæмæй цæрын хъæуы! — йæ хъустыл ауа- 
дысты Додтолайы ныхæстæ. 
— Ам нæ, æндæр ран исты бакæнын хъæуы, ам æгæр хæс- 
тæг у. Гуырысхотæ, ныхæстæ обирæ уыдзысты,— сгуым-гуым 
кодта æнæзонгæ лæг. 
«Уыдон сты давджытæ!» — сонт гæпп фæкодта йæ хуыссæ-. 
нæй Таму. Иæ дарæс тагъд-тагъд акодта æмæ дуары æдде 
фæцис. «Милицæмæ фæхабар кæнон æви хъуджы хицаумæ?— 
æрлæууыд йæ мидбынат, хъуыдыты аныгъуылд.—Сæ иумæ 
дæр нæ. Æнæсæрфат фæдис уыдзæн уый. Фыдгæнджытæн сæ 
фыдраконддзинад бамбæхсын сæ бон бауыдзæн». 
Уыцыфæдыл фæраст Додтолайы хæдзарырдæм. Кæрты змæ- 
лæг нæй. Иæхи дарддæр цæуæг акодта. Фездæхт фæстæмæ. 
Уыцы рæстæджы . хæдзарæй рахызтысты Додтола æмæ йе 
’мбал. Тамако ссыгътой æмæ æнæдзургæйæ дзæвгар алæууы- 
дысты, стæй сæ фæндаг адардтой уынджы дæлæмæ. Таму сæ 
фæстæ кæсгæйæ баззад. Уыдон хъæуæй фæхицæн сты æмæ сæ 
ных хъæдырдæм сарæзтой. Таму æмбæхстытæгæнгæ, хъуызгæ- 
йæ сæ фæдыл фæцæуы. Фæтар сты къудзиты æхсæн, Таму — 
сæ фæдыл. Сæ фæд æй бахаста доны был æрдузмæ. Æрдузы 
скæсæн фарс — егъау тæрс бæлас. Уæдмæ хур дæр скасти, 
æрбабон. Сыфтæртæй аив фæлыст хихтæ райсомы уддзæфмæ 
сусу-бусу кæнынц. Таму сагъдауæй аззадис: хъуг бæласы къа- 
лиуыл бастæй лæууы. Æгомыг фос, æвæццæгæн, бастонг,* сдой- 
кы. Иæ тæнтæ мидæмæ бахаудтой. Нæлгоймæгтырдæм йе ’ргом 
раздæхта, бауасыд. Чи зоны, æмæ сæм æххуысмæ дæр сидтис. 
Æнæзонгæ адæймаг хъуджы бæндæн райхæлдта æмæ йын йæ 

раззаг дыууæ къахы бæттыныл фæцис. Додтола фелвæста Лард, 
гъа ныр дзы хъуджы зæрдæ фæрæхойа, зæгьгæ, афтæ Таму йæ 
хъæлæсы дзаг ныхъхъæр кодта: «Базыдтон уæ! Федтон уæ, 
Додтола! Ма бакæнут!» Фыдгæнджытæ цавддуртау фесты. Дод- 
толайæн йæ кард æрхаудта зæхмæ. Æнæзонгæйы къухæй фе- 
уæгъд бæндæн. Хъæр чердыгæй æрбайхъуыст, уыцырдæм сæхи 
аппæрстой: Цы сæ зæрды уыд, хæйрæг йæ зонæг. Таму та уы- 
цы рæстæг тындзгæйæ уадис, хъæубæстæн хабар фехъусын 
кæнынмæ. 
Таму милнцæйы хайады слестгæнæгæн, цыдæриддæр федта, 
уыдон радзырдта. Уыцы афон дуар æрбайгом, æмæ дуары къæ- 
сæрыл æрбахызтысты Додтола æмæ æнæзонгæ нæлгоймаг. Та- 
муйы ауынгæйæ Додтола дзургæ ницы скодта, æрмæст йæ дæн- 
дæгты къæс-къæс ссыдис. Иæ маргæйдзаг цæстытæй йæм ныдз- 
дзагъул. 
Таму йæ мийæ сæрыстыр уæвгæйæ йæ сæрыл бæрзонддæр 
схæцыд, бахудтис æмæ хъæрæй сдзырдта: 
— Уæд дæ сидзæргæс усы хъуг давын нæ хъуыдис,— æмæ 
дуары æдде фæцис. 
$М$?3? 

Бекызæ хъæубæсты раэагъды цуаноныл нымад нæ уыдис. 
Тæхгæйæ цæргæс никуы акъуырдта. Уæдæ йæ топпы нæмыгæй 
нæ хъæды сырдты ’лдар — бурдзалыг арс дæр никуы бацар- 
æфтыд. Æндæр хъуыддаг у лыстæг сырдтыл цуан кæнын. Кæм 
тæрхъус, кæм-иу рувасимæ æрбаздæхт йæ хæтæнтæй. Фарон 
зымæджы та кæдæй-уæдæй сæгуыт дæр æрфæлдæхта. Æвип- 
пайды, мæгуыр, уыцы æрдзон сфæлдыстыл хæрхæмбæлд фæ- 
цис, Дыууæхстон ыл ныффæздæг кодта. Уыцы хъуыддаг ыл ба- 
зыртæ басагъта. Уæгъд рæстæг ын фæцис, зæгъгæ, уæд — 
хъæдмæ! Бон-изæрмæ рабыр-бабыр кодта арф мæсчъыты. 
Иу фæззыгон райсом топп йе ’фцæджы æрцауыгъта, афтæ- 
мæй балæууыд хъæды астæу. Рацу-*бацу, ракæс-бакæс. йæ 
цæсгом æппæтæй дæр цæстытæ æмæ хъустæ фестад, фæлæ ни- 
куы æмæ ницы. Цæстытæ ницæуыл æрхæцыдысты, хъустæ не 
’рцахстой сырды уынæр. Къæхтæ æрфæлладысты, йæ быны 
нал цæуынц. Иæхи æруагъта ставднуарджын бæласы бын. Уа- 
лынмæ дын йæ сæрмæ къалиутыл сау, пух, урсдæллагхъуыр 
даргъкъæдзил сæлавыр рауай-бауай кæны. «Къуылых сæгъæн, 
дам, уад æртæры, хуымæтæджы нæ фæзæгъынц нæ хистæртæ. 
Кæдæм ма фæлидздзынæ?» — сгуым-гуым кодта йæхицæн. Фæ- 
царæзта йæм йæ дыууæхстон. Ныннæрыд гæрах. Сæлавыры 
тъæпп зæххыл фæцыд! «А лæппу афтæ кæны»,— сдзырдта хъæ- 
рæй Бекызæ æмæ йæм æрæвнæлдта. Сивæзта йæ йæ къæдзилæй. 
Диссаг! Мард сæлавыр лæджы рахиз къахы хæцъæфыл йæхи 
андзæрста, ныддæвдæг ыл ис. Архайы дзы Бекызæ йæхи 
атоныныл, фæлæ нæй, сырды дæндæгтæ кæрæдзи раардтой. 
Рыст тынгæй-тынгдæр кæны, туг хъæдгомæй лæдæр- 
сы. Фелвæста дыууæхстон. Топпыхъæдæй сæлавыры сæрæн йæ 
тых-йæ бонæй иу ныллæвæрдта. Сæр фæпырх. Дыууæ дихы 
фæцис сечкæ дæр. Хъæд иуырдæм асхъиудта, хæтæл та йæ 
къухы аззадис. 
Цы ’рцыд, уымæн фæстæмæ раздахæн нæй. Къахы хъæдгом 
цыдæр хæцъилтæй бабаста. Иæ амæттаджы царм судзаг æл- 
гъыстытимæ буарæй фæхицæн кодта æмæ тæлфгæ-тæлфын ба- 

лæууыд йæ хæдзары. Цалдæр боны фæстæ къахы рыст фæ- 
сабыр. Сфæнд кодта сæлавыры царм базары ауæй кæнын. 
Топп нал ис. Цуанон æнæ ахæм дзаума цæй цуанон у? Балæу- 
уыд горæты базары «Диссаджы æфцæгготаг, диссаджы æф- 
цæгготаг»,— фæзæгъы иуæн, фæдзуры иннæмæн, фæлæ... Иæ 
размæ æрбалæууыд иу æрыгон лæппулæг. 
— Цас кæныс дæ базайраг?—афарста уый. 
— Сæдæ сомы æнæ иу капекхъуагæй, — сдзырдта Бекы- 
зæ. 
— Уый зынаргъ нæу. Мæ дзыппы мæм æхца нæ фæци. Хæс- 
тæг цæрæм, æмæ цом. 
Бекызæйы зæрдæ уалдзыгон уæрыккау скафыд. Фæраст 
йемæ. Бирæ цæуын сæ нæ бахъуыд. Æлхæнæг æй дыууæуæла- 
дзыгон хæдзары смидæг кодта. Бацыдысты иу кабинетмæ. 
Уым баййæфтой цалдæр ас нæлгоймаджы бядгæ. 
— Ай, æнæзакъонæй сæлавыр чи амардта æмæ йын йæ 
цармæй спекуляци чи кæны, ахæм у, — загъта «æлхæнæг» Бе- 
кызæмæ амонгæйæ. 
Бекызæйы цæстытæ цæхæртæ акалдтой. Ныр æй бам- 
бæрста, йе ’лхæнæг цуанæтты æхсæнады кусæг кæй у, уый. 
Фæлæ ма цы гæнæн уыд. Донмæ фæрæтæй лæбур... Уыцы ран 
ыл протокол скодтой. Сæдæ сомы æнæ иу капекхъуаг ивар- 
гонд фæцис. 
— Æнæзакъонæй цуан кæй кодтай æмæ, хъодыгонд цы 
стæм сырдтыл ис, ахæм кæй амардтай, уый тыххæй,— загъта 
йын лæппулæг. 
Уæдæй нырмæ Бекызæ цуаны номыл йæ къах дæр нал 
авæрдта. Дынджыр сырдтыл ацуан кæнынмæ уый йæ ныфс нæ 
хæссы, гыццылтæ та йыл хæцгæ кæнынц.- Иудзырдæй, сом 
пайда æмæ туман зиан. 
Нæ, нæ, афтæмæй цуангæнæн нæй! 
«*« «•* «•» 

Айфыццаг хъæдрæбынты фæцæйцæугæйæ къардиурæбын 
мæ цæст æрхæцыд цыдæр хуыккомыл. Бацыдтæн æм хæстæг, 
лæмбынæг æм æркастæн. Иæ дуармæ бæрæг дардтой зыгъа- 
рæджы къахвæдтæ. Иутæ дзы цыдысты æддæмæ, хæрзæрыгон 
къахвæд та цыдис йæ хуылфмæ. Сырд мидæгæй каай и, уый 
дызæрдыггаг нал уыд. Фæлæ изæр уыдис, æмæ зыгъарæг æр- 
цахсын æндæр бонмæ аргъæвтон. Дыккаг бон куысты бон 
уыд, æмæ йæм цыд нæ фæдæн. Уыйфæстæ мæ бынтондæр ферох. 
Иубон ныхасы бадгæйæ цæмæдæр гæсгæ рацыдис зыгъа- 
рæджы кой. 
— Мæ хо риуты низæй хуысгæ рынчын у, æмæ йын зы- 
гъарæджы сой æвдадзы хос хонынц,— загъта уыцы мæтхуы- 
зæй мæ сыхаг Таму. 
— Ууыл дæ сæр дæр ма сриссæд,— загътон æз æмæ йын 
бацамыдтон зыгъарæджы бынат. 
Уыцы хъуыддагыл цасдæр рæстæг рацыдис. Тамуйы хæс- 
тæгмæ никуыуал федтон æмæ, зыгъарæг йæ къухы бафтыд 
æви нæ, уымæн ницы бæрæг зыдтон. Ныр ыл æртæ боны цæ- 
уы, афтæ хæрхæмбæлд фестæм районы поликлиникæйы дуармæ. 
Иæ галиу къахыл тæлфæгау кодта. Хабарæн ницы зыдтон æмæ 
йæ афарстон йе ’нæниздзинадæй. 
— Дæ хостæ мын фæбæззыдысты, ме ’рдхорд. Бавдæл æмæ 
ма дзы ног самал кæн,— цыдæр уазал цæстæнгасæй мын æнæ- 
бары загъта Таму. 
— Нæ дæ æмбарын. 
— О, хынджылæг кодтон. Ды дзы цы аххосджын дæ, 
хъæддаг сырды мыл куы нæ сардыдтай, миййаг. 
Æз ын йæ дæлгоммæ ныхæстæ нæ бамбæрстон æмæ йæ 
дыккаг хатт бафарстон: 
— Цыдæр къæм дæм ис, æмæ-ма мын æргом зæгъ, дæ.ра- 
зы цæмæй фæаххосджын дæн/уый. 
— Ды та алы гыццыл зыгъуыммæ ныхас дæр дæ зæрдæмæ 
хæссыс. Фæлтау мæ бафæрс, дæ къах цы кæны, зæгъгæ, æмæ 
дын æй радзурон. 

— Дæ хорзæхæй, радзур. 
— Ды мын зыгъарæджы хуыюком куы бацамыдтай,— рай- 
дыдта дзурын Таму,— уый дыккаг райсом балæууыдтæн дæ 
амынд бынаты. Бон æрбарухс, фæлæ хур нæма скаст. Хуыкко- 
мы дуармæ бафиппайдтон æрм,æст мидæмæ цæуæг къахвæдтæ. 
«Саг фæрæтмæ æрцыд»,— загътон мæхицæн æмæ бавнæлдтон 
сугтæ æмбырд кæнынмæ. Гыццыл фæстæдæр лæгæты дуармæ 
арты сырх æвзæгтæ зиллаччытæгæнгæ сæхи хæрдмæ ивæзтой. 
Кæд мидæгæй ис, уæд хуыдуг кæндзæн фæздæгæй æмæ æддæ- 
мæ лидздзæн. Æмæ топп’æргъæвдæй бадын йæ размæ. Уалын- 
мæ сырд æрдæгарыдæй феддæдуар. Æз ыл мæ иуæхстон ныф- 
фæздæг кодтон. Зыгъарæг йæхи æм’бæрц хæрдмæ фæхаудта. 
Фæфæлдæхт« æмæ йæ гæндзæхтæ цæгъды. Ай ныр къухы æхца 
у, зæгъгæ, топп иуварс авæрдтон. Кард кæрддзæмæй фæцъортт 
ластон æмæ йыл мæхи андзæрстон. Къухтæй йыл куыддæр ан- 
дзæвыдтæн, афтæ мын мæ галиу къахы агъд йæ дæндæгтæй 
ацахста. Мара-зæгъай, кæд ма мæ уæгъд кодта, цалынмæ йæ 
кардæй не ’рцавтон, уæдмæ. Ноджы диссагдæр та уыйфæстæ 
федтон: æртæ къахы йыл куы разынид. Æвæццæгæн, раджы 
кæддæр къæппæджы бахаудта, æмæ йын æй уый алыг кодта. 
Ныр уыцы хабарыл дыууæ къуырийы бæрц цæуы æмæ, куыд 
уыныс, афтæ, поликлиникæмæ дыууæрдæм рабыр-бабыр кæ- 
нын,— фæци йæ ныхас Таму. 
— Уагæр ма йыл цыппар къахы куы уыдаид, уæд цы фæ- 
уыдаис? — мæ худæг нал баурæдтон æз. 
— Бирæгъмæ дæр сæгъы мехъхъ худæгау кæсы,— загъта 
Таму æмæ поликлиникæйы дуарæй бахызт. 
Л^Л^ 

ÆХСÆРÆГ 
ИРВÆЗЫНГÆНÆГ 
ГАСБОЙЫ ЦУАН 
АЛАНЫ ХЪРИХЪУПП 
ХОСГÆРДÆНТЫ . 
ЗЫДОЙ ÆМÆ БÆЛЛÆХ 
ÆХСÆВДЗУАН 
ЗÆРДÆХУДТ 
ХЕТÆДЖЫ БÆЛÆТТÆ 
ÆХЦАДОН . 
ТÆРГАЙ 
ФÆСМОН 
ФÆДИС 
БЕКЫЗÆЙЫ 
ТАМУЙЫ 
СÆЛАВЫР 
ЗЫГЪАРÆГ . 
3 
5 
10 
12 
13 
17 
19 
•21 
24 
26 
2* 
29 
32 
36 
38 


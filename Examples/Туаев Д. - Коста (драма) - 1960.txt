ТУАТЫ ДАУИТ 
3-АРХАЙДОН, 
6-НЫВОН ДРАМÆ 
ЦÆГАТ ИРЫСТОНЫ ЧИНГУЫТЫ РАУАГЪДАД 
ОРДЖОНИКИДЗЕ 
19 6 0 

Давид Туаев 
КОСТА 
Драма в 3-х действиях 
на осетинском языке 
Релактор А. И. Ц я р у к а е в. Художник В. В. Л ермонтов 
Хуложественный редактор У. К. К а н у к о в. Тех. редактор Е. У. Датриева 
Корректоры М. Б. Савкуева, Т. А. Кайтукова 
Сдяип в нябор »6Х 1*>«0 г. Подписано к пе"ати 6-XII-1960 г. *ормят бумаги 
70x1081 /3? Пичат. листов 4,45. Учетно-изд. листов 3.9. Зяка? >* 3<ИН. Изд >4 164 
Т»рлж 1000. ЕИ 02002. Цена V р. 55 к. С Ы-1961 г. иена 26 к. 
Северо Осетинское книжное юдательство, г. Оражоникидзе, пр. Сталина, 11. 
Республиканская книжная типография, г. Орджоникидзе, ул. Джанаева, 20. 

АРХАЙДЖЫТÆ: 
Хетæгкаты Къоста — 30-аздзыд. 
Чендзе, йе’схъомылгæнæг ус — 60-аздзыд. 
Габо, сæ сыхаг- 30-аздзыд. 
3 æ л и н æ, йæ чызг — 8 аздзыд. 
Л а д и, хъæууон лæг — 60-аздзыд. 
Цæлыккаты Алыксандыр — 38-аздзыд. 
Цæлыккаты Аннæ, йæ чызг — 16-аздзыд. 
Хъанымæт, хъæууон лæг — 50-аздзыд. 
Шредерс Варйарæ Гр. — 35-аздзыд. 
Л е н æ, йæ чызг — 18-аздзыд. 
Евсеев Д. И., газет «Северный Кавказ»-ы редактор — 45-аз- 
дзыд. 
Баранов М. И., редакцийы кусæг — 40-аздзыд. 
Никитыч, редакцийы кусæг — 55-аздзыд. 
А с т а х о в Г. А., нывгæнæг — 42-аздзыд. 
Дзанайты Садуллæ — 35-аздзыд. 
Байаты Гаппо — 35-аздзыд. 
К а х а н о в С. Вм Терчы облæсты хицау — 45-аздзыд. 
Полицмейстер — 40-аздзыд. 
Д з а н д а р, хъæуыхицау — 40-аздзыд. 
Пъырыстыф — 45-аздзыд. 
Дзахсораты Дзамболат— 23-аздзыд. 
Кахановы адъютант — 22-аздзыд. 
Хъуыбадты Амырхан—- 40-аздзыд. 
Аслæнбег, службæгæнæг — 35-аздзыд. 
А б ы с а л, хъæздыг лæг — 50-аздзыд. 
Æнæуи ма 2 — 3 зæронд лæджы, чызджытæ, лæппутæ æмæ æн- 
дæр адæм. 
Б а ф и п п а и н а г: Архайджыты кар амынд цæуы, пьесæйы 
фыццаг хатт куы фæзынынц, уыцы рæстæгмæ гæсгæ. 
3 

ФЫЦЦАГ АРХАЙД 
1-æм НЫВ 
Нары хъæу. Ныхас. Комкоммæ — Чендзеты цæрæн хæдзар. 
Рахизырдыгæй — сæ уат. Галиуырдыгæй — Габоты хæдзар. Хæ- 
дзæртты фæсте — фыдæлтыккон мæсыг. Фæсхъæу — сæрвæттæ. 
Дарддæр — хæхтæ. Сæрдыгон рæсугъд райсом, æмæ Тъеплейы 
цъупп цъæх арвы бынæй урс-урсидæй зыны. 
Чендзе фос æрдыгъта æмæ æхсыры къæртатимæ æрбазынд, 
хæдзармæ бацыд, фæстæмæ раздæхт æмæ иннæ дуары зыхъхъы- 
рæй уатмæ хъусы. 
Ч е н д з е (иунæгæй). Фынæй у нырма, мæ уд йæ 
фæхъхъау æрбауа! (Габоты хæдзармæ дзуры) Зæли- 
нæ! Нæма сыстадтæ? 
3 æ л и н æ (рауад хæдзарæй). Сыстадтæн, Гыцци! 
Чендзе. Дон æрбадав, мæ къона! Къоста куы 
сыста, уæд йæхи цæмæй цæхсдзæн! 
3 æ л и н æ. Æз æй дысон дзæбæх нæ федтон, 
Гыцци. 
4 е н д з е. Гъемæ йæ фендзынæ! Мæнæ-иу дæ кæрт 
дæр афснай: дæ мады ие’вдæлы. (Зæлинæ къæрта 
айста æмæ ацыд. Чендзе кæрты цыдæртæ архайы.) 
Г а б о (æрбацыд, сæхимæ дзуры). Цы фæдæ, не 
’взæр æфсин? 
Ч е н д з е. Уе ’фсины не ’вдæлы, Габо. Уæртæ сæ 
4 

æз кæрдзын кæныныл бафтыдтон. Фæлæ нæ адæм цы 
фесты? Цы æргæвдынц куывдæн? 
Г а б о. Бзар рæгьаумæ аивгьуыдта, Туайон. Æв- 
зæр кусæрттаг дзы не’ркæндзæн. Æниу Кьостайы 
тыххæй æз мæхи иуиæг гал дæр аргæвддзынæн! 
Ч е н д з е. Нæхуыдтæг уал ын кæнæм куывд. Ды 
дæр фæрæвдз у, мæ хур. Арвит хонæг. Адæм куыст- 
мæ куы ацæуой, уæд ма нæм куывдмæ дæр чи æрцæу- 
дзæн? 
Г а б о. Уымæй раст зæгьыс, Туайон. (Æддæмæ 
дзуры.) Хазби!.. Ардæм-ма рауай! 
Лæппу (æрбауад). Цы кæныс, Габо? 
Г а б о. Суай, мæ хур, Сласмæ... Бауай Цъесмæ, 
æрзил Нары хъæуыл... Адæмæн зæгъ, дысон, зæгъ, 
Къоста горæтæй æрбацыд, æмæ йын, зæгъ, Чендзе 
куывд кæны! Бамбæрстай? 
Л æ п п у. Бамбæрстон, Габо! 
Г а б о. Згъоргæ, уæдæ. Æз дын сгуы ратдзынæн... 
(Лæппу азгъордта.) 
Ч е н д з е. Цæмæн сæ Чендзейы номæй хоныс? 
Хæдзар лæгæй фидауы. 
Г а б о. Уæ хæдзар дæуæй фидауы нырмæ. Уый 
уæ лæгтæ сæхæдæг дæр фæзæгъынц. Кьостайæн та, 
дам, йæ мад ды дæ! 
Ч е н д з е. Йæ мад, бæргæ, йæ уындæй куы баф- 
сæстаид! Архайут, уæдæ! Æз чындзытæм бакæсон. 
Г а б о. Æз та кæрдтæ-йедтæ арæвдз кæнон! (Чен- 
дзе æмæ Габо ацыдысты. Зæлинæ доны къæртатимæ 
æрбацыд.) 
3 æ л и н æ (йæ къæртатæ къæсæрмæ хæстæг æрæ- 
вæрдта. Иунæгæй). Къостамæ бакæсон. Нæма сыс- 
тад! (Рудзынгæй уатмæ кæсы. Дыууæ лæппуйы æр- 
бацыд. Уыдон дæр йæ фарсмæ æрлæууыдысты, сусæ- 
5 

гæй рудзынгæй уатмæ кæсынц.) Ма кæсут. Хъал кæ- 
нут Къостайы! 
1-а г л æ п п у. Ды йæм цæмæн кæсыс? 
3 æ л и н æ. Махæн нæхи Къоста у. 
2-а г л æ п п у. О, уæхи! Æмæ Чендзеты Къоста 
куы у. (Кæсынц та рудзынгæй. Къостайæн урс куы- 
рæт йæ уæлæ, цырыхъхъытæ йæ къæхтыл, хисæрфæн 
кæлмæрзæн йе ’уæхскыл, афтæмæй уатæй рахызт, кæ- 
сы сывæллæттæм.) 
1-аг лæппу. Фæлæуу-ма... Ды йæм бирæ фæ- 
кастæ! 
2-а г л æ п п у. Нæма йæ федтон æз дæр!.. 
1-аг лæппу. Уæртæ ис. Фынæй кæны нырма. 
Къоста. Нæ, фынæй нал кæны, лæппутæ! (Зæ- 
линæ æмæ лæппутæ лидзынмæ фесты.) Ма алидзут. 
Æз уын равдисдзынæн Къостайы. (Сывæллæттæ фæ- 
лæууыдысты). 
Зæлинæ. Æмæ дæхæдæг куы дæ Къоста. 
К ъ о с т а. Æмæ ды та кæй чызг дæ? 
3 æ л и н æ. Габойы чызг. Зæлинæ... 
Къоста. О-о! Мæ хæлар Габойы чызг... (Зæли- 
нæйы сæр асæрфта.) Сымах та, лæппутæ? 
1-а г л æ п п у. Æз Ладийы лæппу дæн... 
2-а г л æ п п у. Æз та Самилы... 
Къоста. Уыдон дæр мæ хæлæрттæ сты. Мæнæ 
уын къафеттæ! (Сывæллæттæн къафеттæ байуæрста.) 
Гъеныр мын дон дæр æркæн, Зæлинæ, æмæ æз мæхи 
ныхсон. (Зæлинæ Къостайæн дон кæны.) 
К ъ о с т а (йæхи æхсы, афтæмæй). Куыдтæ цæрут, 
лæппутæ? Скъоламæ цæут? 
1-а г л æ п п у. Мæнæн чингуытæ нæ уыд æмæ мæ 
ахуыргæнæг рарвыста. 
6 

2-а г л æ п п у. Мæн та сауджын расырдта... Дæ 
фыд, дам, хуыцауы цæмæн æлгъыста. 
Къоста. Æмæ йæ æцæг æлгъыста? (Йæхи ныс- 
сæрфта, къухсæрфæн къулыл æрцауыгъта.) 
2-а г л æ п п у Нæ хуым нын саха фæласта, æмæ 
йæм баба хъæр кодта... Дæлæмæ, дам, æрхау. хуы- 
цау. Æмæ, дам, мæ цармы бабыр... кæд, дам, мæнæй 
мæгуырдæр никæй ссардтай, уæд! 
Къоста. Хорз ын загъта мæ хæлар Самил. Ды 
та, Зæлинæ? Нæ цæуыс скъоламæ? 
3 æ л и н æ. Баба мæ нæ уадзы... Чызджы, дам, 
ахуыр ницæмæн хъæуы. 
К ъ о с т а. Мæнæ замана! Æз уе ’гасæн дæр чин- 
гуытæ æмæ тетрæдтæ балхæндзынæн, æмæ-иу ахуыр 
кæнут. Хорз? 
2-а г л æ п п у. Сауджынæн-иу зæгъ, Къоста. 
3 æ л и н æ. Бабайæн дæр... 
К ъ о с т а. Се ’гасæн дæр зæгъдзынæн. Ныр 
уал уайгæут. Гъестæй сау нæмыг тонынмæ ацæудзы- 
стæм... 
1-а г л æ п п у. Æмæ ды та цæмæй зоныс, сау нæ- 
мыг кæм зайы, уый!? 
Къоста. Æз ма уын, зад кæм вæййы, уый дæр 
бацамондзынæн. Æрбацæут-иу æрмæст. 
Л æ п п у т æ. Хорз, Къоста! 
К ъ о с т а. О! Уæ къæхтыл-иу дзабыртæ скæнут! 
Бæгъæввадæй уын фæрисдзысты! 
1-аг лæппу (æфсæрмхуызæй). Нæй нын дза- 
быртæ, Къоста. 
2-а г л æ п п у. Афтæмæй фæцæуæм мах... (Лæп- 
путæ ацыдысты. Зæлинæ сæхимæ бацыд.) 
К ъ о с т а (иунæгæй). Гъе-уæ-ууæй, гъе! Нæ мæ- 
гуыр, нæ сидзæр — бæгъæввад, бæгънæг!.. 
7 

Чендзе (æрбацыд). Кæдæм фестадтæ, Годта? 
Дæ фæллад уал цæуылнæ уагътай? 
Къоста. Сбад-ма, Гыцци! Аныхæстæ уал кæ- 
нæм. Уый фæстæ фæллад дæр уадздзыстæм! 
Чендзе (æрбадт Къостайы фарсмæ). Мæхæдæг 
дæр гъеуымæ куы бæллын, дæ фæхъхъау фæуон. Фæ- 
лæ уал дæм фыццаг хæцгæ кæнын. 
Къоста. Хæцгæ та цæмæн, Гыцци? 
Ч е н д з е. Куыд никуыуал нæм æрбауадтæ? Куыд 
никуыуал нæ абæрæг кодтай? 
К ъ о с т а. Цæмæй мæхи сраст кæнон, Гыцци? 
Фæлæ-иу мæ æвдæлгæ дæр нæ кодта! 
Ч е н д з е. Уырны мæ, уырны. Адæмы зæрдæмæ 
афтæ арф чи хъары, уыцы зарджытæ хъуыды кæнын 
дæр нæ хъæуы? Гъа! Байхъус та ма уæлæ фиййæут- 
тæм. 
Фиййæуттæ (дардæй зарынц). Бирæйы фæ- 
фæнды райоомæй хуыссын. Хур ыскаст, нывæнды 
комæй-коммæ тын... 
(Чендзе æмæ сæм Къоста зæрдиагæй хъусынц.) 
Къоста (æрæджиау). Ды дæр сæм фæхъусыс, 
Гыцци? 
Ч е н д з е. Цъиутæ дæр ма сæм куы æртæхынц 
хъусынмæ, уæд-иу сæм æз куыннæ хъусон? Афтæ дæр 
ма фæзæгъын мæхицæн: «Тæхуды, дæ мад Маря сæм 
искуыцæй куы байхъусид». 
Къоста. Гыцци, дысон мын цыдæртæ дзуринаг 
куы уыдтæ мæ мад Маряйæ... 
Ч е н д з е. Цæмæн дæ хъæуынц? Дæ зæрдæ фæ- 
рисдзæн, æндæр мæхи дæр фæфæнды... куы зонис дæ 
мады фæстаг ныхæстæ, уый. 
К ъ о с т а. Гъемæ мын сæ ракæн, Гыцци. Куыд 
амард... куыд мæ рахастай дæхимæ... 
8 

Ч е н д з е. Æртæ æхсæвы йедтæмæ нæ рацыд дæ 
райгуырдыл, афтæ, мæгуыр, Маря йæ адзалыл ныл- 
лæууыд... Ды йæ фарсмæ хуыссыдтæ... куыдтай... дзи- 
дзи домдтай... Маряимæ мах чызджытæй дæр хæлар 
уыдыстæм. Æмæ мæм дзуры: «Чендзе, Чендзе!..» «Цы 
кæныс, зæгъын, Маря?» «Мæ хъæбулы, дам, мын-иу 
мемæ нывæрут... уый дæр, дам, нал фервæздзæн»... 
«Нæ, зæгъын, Маря... уый мах мæлын нæ бауадздзыс- 
тæм»... Маря ахицæн... Æз дæу мæ хъæбысмæ фел- 
вæстон... Фæлæ хус уыд мæ риу. Æмæ та ды куыдтай 
æмæ куыдтай!.. 
Къоста. Дзур, Гыцци. Дзур дарддæр... 
Ч е н д з е. Дзурын, дзурын. Дæ амондæн та фæс- 
тæмæ мæ риуы æхсыр фæзыид. Дæ цонгыл дын сырх 
æндах бабастон. Кæсын æмæ къуыримæ æндах буары 
ныгъуылын байдыдта. Бацин кодтой адæм сегас дæр. 
Загътой — фервæзт лæппу. Мæнæн дæр арфæтæ фæ- 
кодтой. Уалынмæ къахыл дæр ауадтæ. Бзар æмæ Габо- 
имæ хъазын байдыдтай. Скъоламæ дæр бацыдтæ. Æв- 
залыйæ-иу къæйыл уæрыччытæ æмæ сæныччыты нывтæ 
кодтай. Фæлæ-иу уæддæр мæ аргъæуттæм хъусынæй 
не ’фсæстæ. 
К ъ о с т а. Гъестæй, гъестæй, Гыцци? 
Ч е н д з е. Гъестæй ма цы, дæ фæхъхъау фæуон... 
Дæ фыд Леуан дыккаг ус æрхаста... Акодтой дæ мæ- 
нæй... Мæнæн та мæ зæрдæ мæ риуæй стыдтой уы- 
цы бон! 
Къоста. Ды мæ куы схъомыл кодтай, Гыцци... 
Куынæ зыдтон мæ мады... Уæддæр-иу æй æдзух цæмæн 
мысыдтæн? Йæ къух-иу мын цæмæй ме’уæхскыл 
авæрдтаид, уый-иу мæ цæмæи афтæ тынг фæндыд? 
Ч е н д з е. Де ’цæг мад уыд, мæ къона, де ’цæг, 
æмæ уымæн... 
9 

Къ о ст а. Гыцци... Цыхуызæн уыд Маря, уый мын 
фæдзур. Æз ын йæ ныв скæнон. Æмæ-иу æм уырдæм 
уæддæр кæсон. 
Ч е н д з е. Иæ рæстæджы уый рæсугъдæн, уый хор- 
зæн нæ комы сылгоймаг нæ уыд. Æмæ дын æй æз раст 
дæ цæстыты раз æрæвæрдзынæн. Ныр уал дын исты 
хæринаг акæнон. Куывд нырма кæд уыдзæн. (Чендзе 
хæдзармæ бацыд.) 
К ъ о с т а (иунæгæй). Гыцци... Гыцци!.. Цæмæй 
дын бафиддзынæн дæ уарзондзинад?.. Дæ рæвдыдтæ? 
(Иæ тары дзыппæй гæххæтт æмæ кърандас систа, æр- 
бадт, фыссы. Куыд фыссы, афтæ дзуры.) 
Мæн иу ус фæхаста... 
Сывæллон ахуыр, 
Иæ дзидзи нæ ласта 
Мæ дзыхæй, мæгуыр. 
Куыд фæрæзта уыйас, 
Æппæтæй дæр — фаг! 
Фæцардтæн æм иу аз, 
Фæдæн æм дыккаг. 
Г а б о (æрбацыд). Гыццыл ма дæ зарджытæ фыс- 
сын фæуадз, Къоста, æмæ махимæ дæр абад. 
К ъ о с т а. Демæ бадгæ Ъæ, фæлæ хыл кæнын хъæ- 
уы, Габо. 
Г а б о. О, о! Лæппуйæ дæр-иу мемæ хыл кодтай. 
Мæ хъултæ дæр-иу мæнæн амбылдтай. 
Къоста. Æцаег зæгъын, Габо. Замманай чызг 
æмæ йæ скъоламæ цæуылнæ уадзыс? 
Г а б о. Махмæ чызджы ахуыр ницы у, Къоста. Дæ 
фæстаг муртæ гъеууыл бахæр, гъестæй йæ искæй хæ- 
дзармæ арвит. (Зæлинæ хæдзарæй рацыд.) 
Къоста. Нæ, нæ! Раттын æй хъæуы скъоламæ. 
10 

Рауай-ма ардæм, Зæлинæ. (Зæлинæ Къостамæ бауад, 
уый йæ йæ дæларм æрбакодта.) Бынтондæр æй горæт- 
мæ ласын æз. Æмæ йæ уым ирон чызджыты приютмæ 
ратдзынæн. 
Г а б о. Иæ кой йын фехъуыстон, фæлæ цы у уый? 
Къоста. Скъола! Цæргæ дæр йæхимидæг кæ- 
нынц æмæ ахуыр дæр. Стыр хорз хъуыддаг у ирон 
мæгуыр адæмаен. Фæнды дæ уырдæм, Зæлинæ? 
3 æ л и н æ (ныфсæрмы ис, афтæмæй). Фæнды!.. 
Габо (рæвдауæн хъæлæсæй). Ахæм фæнды дæ 
фæуыдзæн! Омæ цы уыдзæн уый фæстæ, Къоста, цы? 
Къоста. Ахуыргæнæг! Авд, аст азы фæстæ. Мæ- 
нæ нæхи Нары! 
Г а б о, Нæ зонын, Къоста... Мæгуыр лæгмæ дæр 
ахæм амонд æрхауа, æмæ йæ чызг ахуыргæнæг 
суа! 
К ъ о с т а. Иуæй-иухатт. Мæнæ дын æхца, Зæли- 
нæ. Ратт сæ дæ мадмæ. Ног къаба дын бахуийæд. Ин- 
нæ къуыри хъуамæ мах горæты балæууæм. 
Г а б о. Æхца уадз, Къоста! Нæхæдæг ын исты 
амæлттæ кæндзыстæм. 
Къоста. Ницы кæны, ницы! Айс, Зæлинæ, æмæ 
згъоргæ, зæгъ Томианæн! 
Г а б о (Зæлинæмæ). Айс сæ, къулбадæг! Мауал 
ын дарын кæн йæ къух. (Зæлинæ æхца райста æмæ 
сæхимæ згъорæгау бакодта.) 
Г а б о. Ничи йæм кæсы! Ныридæгæн ыл базыртæ 
базад! Уый дæр хорз, Къоста, фæлæ мæхицæн мæ 
фæрстæ фырмæстæй фæтонынц, уый зоныс? 
Къоста. Цы хабар у? 
Г а б о. Зæрæмæджы фæзæй, дам, инженерты бæх 
адавдæуыд. Ам хæхты чи зилы, æмæ дзы хæзнатæ чи 
агуры, уыцы инженерты бæх. 
11 

Къоста. Æмæ, дам, йæ фæд Нары хъæумæ ба- 
цыд, нæ? 
Г а б о. О. Æмæ, дам, ныр кæнæ давæджы схъæр 
кæнут, кæнæ та, дам, ивар бафидут! 
Къоста. Уый хорз хъуыддаг нæу. Ныффидын 
уын кæндзысты ивар. 
Г а б о. Цæмæн? Махæй бæх ничи адавта, Къоста! 
Къоста. Хицауад уыдæттæ иал февзары, Габо. 
Ныкъкъæрцц æй кæны, куыд æй бафæнды, афтæ. 
Æмæ та мæгуыр адæмы тæригъæдæй бæстæ байдзаг 
вæййы. Фæлæ кæд йе ’дылы зондыл хæст нæ фæуид 
ацы хатт, æмæ уæм кæд не ’рбацæуиккой! 
Г а б о. Замана у ахæм хицауадимæ, замана! 
(Лæппутæй иумæ цайдан, иннæмæ гыццыл къæрта, 
афтæмæй æрбацыдысты.) 
1-аг лæппу. Къоста... Цæуæм сау нæмыгмæ? 
К ъ о с т а. Цæуæм, мæ гыццыл хæлæрттæ, цæ- 
уæм!.. 
Г а б о. Къоста... Дæу уынынмæ куы æрцæудзыс- 
ты адæм! 
К ъ о с т а. Уæдмæ фездæхдзыстæм, Габо. Мæ лæп- 
пуйы бонты хæтæнты абæрæг кæнон æз. Хæхтæ, кæмт- 
тæ дæр уырдыгæй рæсугъддæрæй зынынц. Цомут, 
лæппутæ! Цалынмæ Гыцци нæ рацыд, уæдмæ! (Къо- 
ста æмæ лæппутæ ацыдысты. Габо исдуг цыдæртæ 
архайы.) 
Чендзе (хæдзарæй дзургæ рацыд). Годта... Ра- 
уай, уæдæ, исты бахæр! 
Г а б о. Годта сау нæмыгмæ аивгъуыдта, Туайон. 
Ч е н д з е. Тæхудиаг... Йæ лæппуйы митæй фæсте 
ницы ныууагъта нырма. 
(Абысал æмæ Лади æрбацыдысты.) 
Л а д и. Дæ бæлццон кæддæриддæр дзæбæхæй цæ- 
12 

уæд, Туайон... Кæм ис, кæ, нæхи Годта... Мæ хъæбы- 
сы йæ ныккæнон æз. 
Чендзе. Гыццыл лæппу фестад... æмæ сау нæ- 
мыгмæ фæцæуы! Æрбахизут. Фæйнæ бæгæныйы бана- 
зут йæ цæрæнбоны тыххæй. 
Л а д и. Баназдзыстæм, Самыры хорз чызг. Мæнæ 
дзы Габо исты хабæрттæ фехъуыстаид. Æмæ уал уый 
уæддæр афæрсæм! 
Ч е н д з е. Абадут уал, уæдæ. (Хæдзармæ бацы- 
дысты Лади, Абысал. Æрбадтысты.) 
Л а д и. Гъемæ, дæ хорзæхæй, Габо... цы хабæрт- 
тæ кæны Къоста. Куы сæфæм æнæ зæххæй... Сывæл- 
лон нæм йæ гуыбын кæрдзынæй куынæ æфсады, уæд 
цымæ хицауад адæмæн быдыры зæххы кой нæма 
кæны? 
А б ы с а л. Зæхх ракъахгæйæ нæу, Лади! Кæм ис 
быдыры дæр уæлдай зæххытæ? 
Г а б о. Ис, дам, Абысал, ис! Къоста дысон æм- 
бисæхсæвмæ гьеуый кой фæкодта. Бирæ уæлдай зæх- 
хытæ, дам, Тугъантæм... Хъазахъхъы хъæздыджытæм. 
А б ы с а л. Уыдонмæ, бæгуыдæр ис... Фæлæ дзы 
цæмæн радтой искæмæн? Сæхи у сæ зæхх! 
Г а б о. Сæхуыдтæг æй, бæгуыдæр, нæ ратдзысты... 
Фæлæ сæ къазна хъуамæ иуцасдæр райса зæхх æмæ 
йæ асламæй мæгуыр адæмæн уæй кæна! Афтæ зæгъы 
Къоста. 
А б ы с а л. Ардауæн ныхас у уый. Къостайæн 
ахæм ныхас кæнын æмбæлгæ дæр нæ кæны! 
Г а б о. Цæмæн ардауæн ныхас, Абысал? Æниу 
нæхи Нары нæй уæлдай зæххытæ? Дæумæ... Дзандар- 
мæ... Малхазмæ... Сымахтæ дыгай къуыритæ фæкæ- 
нут хуым, мах та дыгай бонтæ!.. 
А б ы с а л. Искæй зæххытæ нымайæг дæ ничи кæ- 
13 

ны... Нæ фыдæлтæ- нын. ныууагътой зæхх, æмæ нæм 
ис... ды дæр ардауæн иыхæстæ ма кæн адæмæн. 
Л а д и. Кæй ардауын ма сæ хъæуы, Абысал? Мæ- 
гуыр лæгæн хоры мæрт æфстау куы раттыс, уæд ын æй 
фæстæмæ дыууæ-æртæ ахæмæй айсыс. Гъеуымæй ар- 
дыддæр ма дæ хъæуы? 
А б ы с а л. Уæхуыдтæг мæм æрцæут курæг! Лæгъ- 
ста* кæнгæйæ! 
Г а б о. Йæ замана дæр гъеуый у, æмæ уын лæгъ- 
стæйаг кæй стæм. 
А б ы с а л. Дæу ничи дзурæг кæны, Дзапары- 
фырт. Дæ цæхдон кæм нæй, уым дæ кæрдзыи ма тул. 
Науæд дын дæ къух æркъуырдæуыдзæн. 
Л а д и. Къух æркъуырдмæ сæр æркъуырæн дæр 
ис, Абысал... уый дæр рох ма кæн. 
Габо. Æмæ уæ æз искæй сæр æркъуырдзынæн. 
Гъестæй-иу мын мæхи сæр дæр къуырæд. Бацъырд- 
той нын нæ туг ацы цъулбертæ! 
Чендзе (рацыд та хæдзарæй). Рацæут-ма... 
Абысал! 
А б ы с а л. Бузныг, Туайон. Хорз мын фесты 
æнæуи дæр! Бузныг, стыр бузныг! (Ацыд) 
Ч е н д з е. Цы та кодтат, Габо? Ды та сæ куыд 
бауагътай хыл кæнын, Лади?! 
Л а д и. Æз дæр хылгæнджытæй фæдæн Туайон, 
æмæ гъа!.. 
Ч е н д з е. Æрбахизут æмæ уал фæйнæ бæгæныйы 
бануазут!.. 
Г а б о. Куыд æрæгмæ цæуы Бза"р? (Кæсы хæх- 
тæм.) 
Чендзе. Зыидзæн уый дæр! Цомут! (Чендзе, 
Лади, Габо хæдзармæ бацыдысты. Исдуг сабыр. Æр- 
бацыд хъæуыхицау Дзандар.) 
14 

Дзандар (иунæгæй). Къостайы æфсоиы уынд 
уæддæр фæкæнон... Алы ныхæстæ та кæндзысты кæн- 
нод! (Шæхи дзæбæхтæ кæны. Æрбацыд Абысал.) 
Абысал. Цал хатты дын загътон, гормон... 
Хъæуыхицау дæ æмæ Дзапарты æррайæн исты бакæн, 
зæгъгæ! 
Д з а н д а р. Цы та дын кодта уыцы гæвзыкк? 
Абысал. Ам та нын нæ зæххытæ нымадта! Нæ 
сæртæ къуырынмæ та нын æртхъирæн кодта. 
Д з а н д а р. Гъей-джиди, уымæн йе ’взаг йæ тæк- 
кæ бынæй стон! Æмæ уый кой æз кæндзынæн, фæлæ 
мæ ды дæр æхсызгон хъуыдтæ Абысал. 
А б ы с а л. Цы хабар у? 
Д з а н д а р (ноджы сабырдæрæй). Тæккæ æрдæ- 
бон мæм ичæлар Кахановы къæнцыларæй гæххæтт 
æрбахæццæ... Хетæгкаты Къоста, дам, Нармæ бацыд. 
...Æмæ, дам, ын йæ митæм кæсут... йæ иыхæстæм 
хъусут. Исты, дам, ахæмæй куы дзура, уæд, дам, ха- 
бар кæнут. 
А б ы с а л. Дзуры, зæгъ, уæдæ, дзуры. Зæхджын- 
тæн, дам, сæ зæххытæ байсын хъæуы. Бынтондæр уый 
ныхæстæ бацырен кодтой уыцы дзæгъæлдзыхы. 
Д з а н д а р. Акæс-ма, Абысал! Дæуæй хуыздæр 
никæуыл баууæнддзынæн, æмæ йæм дар дæ хъус. 
Æрмæст хъыпп-сыпп макæмæн. 
А б ы с а л. Цытæ дзурыс? Инæлар Каханов Тер- 
чы облæсты хицау кæй у, уый ме’нæзонгæ у! 
Дзандар. А Габойы хъуыддаг та дын æз ба- 
кæндзынæн. Абон, йе райсом пъырыстыф хъуамæ фæ- 
зына, æмæ йын æз йæ хъусы цы хъæуы, уый бацæгъд- 
дзынæн! 
А б ы с а л. Дзæбæх, дзæбæх! Сыбыры амæттаг æй 
куыд бакæна, афтæ! 
!." 

Д з а н д а р. Дæхимæ дæр та æнæ бауайгæ нæ фæ- 
уыдзæн. Æмæ йын уым зæгъдзыстæм! 
А б ы с а л. Ма байрайæд йæ хæдзарæй. Алы хатт 
ын кусарт кæнын фæхъæуы. Цæй тыххæй уыдзæн йæ 
цыд? 
Д з а н д а р. Уыцы фæдты тыххæй! 
Хъæлæстæ (æдде). Пъырыстыф æрбацыди! 
Пъырыстыф æрбацыди! 
Д з а н д а р (кæсы æддæмæ). Æцæг æрбахæццæ! 
Къæнцылармæ! Уым мæ куыд æрбаййафа, афтæ! 
(Тагъд-тагъд ацыд.) 
Абысал (иунæгæй). Фæлæуут, Габотæ æмæ Ла- 
дитæ! Уæ цъыс-цъыс та уын куыд ссæуын кæндзæн мæ 
хæлар, уый мæ цæстытыл уайы. Дзæгъæл чох-мохтæ 
нæй уымæ! (Абысал дæр ацыди. Иннæ адæм — усты- 
тæ, лæгтæ цæуын байдыдтой ныхасмæ. Лади, Габо 
æмæ Чендзе дæр рацыдысты хæдзарæй.) 
Г а б о. Цы хабар у, хорз адæм? Куывд уæртæ фæ- 
зы кæндзыстæм! 
Л æ г т æ й и у. Куывды мæт нæ нал ис, Габо. 
Пъырыстыф æрбахæццæ. 
Г а б о. Æрбахæццæ уæд, æмæ йын ракалдзыстæм 
нæ уæлдæйттæ. 
(Æрбацыдысты пъырыстыф, Дзандар, Абысал, 
стражниктæ, æндæр адæм.) 
П ъ ы р ы с т ы ф. Уæ бонтæ хорз, хорз адæм! 
Л а д и. Æгас нæм цу, уазæг. Хæстæгдæр нæм æр- 
бацу æмæ æрбад. 
Пъырыстыф. Бузныг, зæронд лæг. Бадынмæ 
нæ не ’вдæлы. Хъæуыхицау, хъуыстгонд у хабар адæ- 
мæн? 
Д з а н д а р. Сегас дæр æй зонынц, господин пъы- 
рыстыф. 
16 

Г а б о. Цы зонæм, Дзандар, мах куы ницы зонæм, 
уæд? 
Д з а н д а р. Ма та фисынмæ ныхæстæ кæн, Дза- 
пары-фырт. Инженертæй ды бæх адавдæуыд, уый фæд 
нæ хъæумæ æрбацыд, уый нæ зоныс? 
Г а б о. Уый фæд нæ хъæумæ не ’рбацыд, уый æз 
нæ, фæлæ ма сывæллæттæ дæр зонынц. 
Хъæлæстæ. Не’рбацыд, не’рбацыд... 
А б ы с а л. Банцайут! Фос миййаг не ’стут. Адæм 
стут, гормæттæ! 
Г а б о. О, о, адæм стæм, адæм! Сымах та нæ ни- 
цы æмбаргæ фосыл нымайут. 
П ъ ы р ы с т ы ф. Уæлдай ныхæстæ ма кæнут. 
Схъæр кæнут давæджы! 
Г а б о. Кæуыл æрдау кæнæм, хорз адæм? Зæгъут 
æй, цæй? 
Хъæлæстæ. Махæй бæх ничи адавта! Зонгæ 
дæр ын ницы кæнæм! 
Хъæлæстæ. Ничи, ничи... Ныууадзут нæ нæ мæ- 
гуырыл... 
Д з а н д а р (сабыргай пъырыстыфмæ). Господин 
пъырыстыф, ай у адæмы змæнтæг! Фесафын æй хъæ- 
уы Сыбырмæ! 
П ъ ы р ы с т ы ф. Уынын æй. Æмæ йæ æз кæм 
хъæуы, уым бамидæг кæндзынæн! (Хъæрæй адæммæ.) 
Схъæр кæнут уæ къæрныхы, науæд уæ алчидæр 15 
сомы ивар бафиддзæн. Афтæ амоны закъон. 
Хъæлæстæ. 15 сомы!.. Цæй тыххæй?!. Кæцæй 
æрхастæуа 15 сомы! 15 сомы аргъ мæ хæдзар æд сы- 
вæллæттæ куынæ у!.. 
Пъырыстыф. Хъæуыхицау! Райдайут æхца 
æмбырд кæнын! 
Дзандар. Хорз адæм! Нæй æнæ бафидгæ ива- 
2 Къоста 
17 

рæн. Алчидæр йæ 15 сомы рахæссæд! Кæннод уæм 
стражниктæ джигул кæнын байдайдзысты! (Адæм 
стыхстысты.) 
Л а д и. Уæ хуыцау, кæд нæ сафыс, уæд нæ уыцы 
иу сæфт куыннæ фæкæныс! 
Ч е н д з е. Годтамæ фæдзурут. Уый сын уæддæр 
исты зæгъæд. 
Хъæлæстæ. Къоста æрбацæуы... (Къостайæн 
цайдан йæ къухы, афтæмæй лæппутимæ æрбацыд. Иæ 
цайдан Зæлинæмæ радта.) 
Къоста (пъырыстыфмæ). О, о! Мæ рагон «хæ- 
лар» Сергей Петрович! Уыцы фæдты тыххæй ма сæм- 
бæлай! 
Пъырыстыф. Раст мæ æмбарыс, Константин 
Леванович. Фæлæ зын дзырд адæм! Закъон сæ цы до- 
мы, уый не’ххæст кæнынц. Нæу, дам, нæ бон 15-гай 
сомтæ бафидын. 
К ъ о с т а. Нæ мæ уырны, Сергей Петрович. Мæнæ 
ацы (амоны сывæллæттæм) гомгуыбын сывæллæтты 
хицæуттæн сæ бон 15-гай сомтæ бафидын ма уа, уый 
мæ нæ бауырндзæн!.. 
П ъ ы р ы с т ы ф. Господин Хетагуров... хъазынмæ 
не’вдæлы мæн. Мæ хæс цы у, гъеуый æххæст кæ- 
нын æз. 
Къоста. Æз дæр хъазгæ нæ кæнын, нæ. Æр- 
диаг кæнын уе ’нæрхъуыды митыл. 
П ъ ы р ы с т ы ф. Куыд æнæрхъуыды митæ? Куыд 
æфхæрыс хицауады? 
К ъ о с т а. Уæдæ уый цы у? Цыппар версты куы 
ис Зæрæмæгæй Нары æхсæн, уæд куыд ис базонæн, 
давд бæхы фæдтæ ардæм æрбацыдысты, уый! 
П ъ ы р ы с т ы ф. Цы хъæуырдæм рацыдысты 
18 

фæдтæ, уыцы хъæу у аххосджын. Афтæ амоны за- 
къон! 
Къоста. Уый закъон нæу... æнæ аххос адæмæн 
сæ хурхыл чи хæцы... Мæнæ ацы мæгуыр сывæллæт- 
тæн сæ къæбæр сæ къухæй чи исы! Хицауады та 
хъуыдыцухæй чи æвдисы! 
П ъ ы р ы с т ы ф. Хорз, господин Хетагуров... Æз 
дæ æрлæууын кæндзынæн хицауады раз! 
Л а д и. Къоста... Ныууадз сæ. Дæхицæн дын исты 
кæнынц... 
Ч е н д з е. Ныууадз сæ... Дæлдзæх фæуæнт... Би- 
рæгътæ уæддæр сæ кæнон кæндзысты! (Чендзе æмæ 
Лади Къостайы иуварс акодтой.) 
П ъ ы р ы с т ы ф. Фæстаг хатт ма уын зæгъын. Ба- 
фидут уæ ивар! / 
Г а б о. Хорз адæм... Къæрныхы ном æвæрын нæ- 
хиуыл уадзæм? 
Хъæлæстæ. Нæ уадзæм... нагъ! 
Г а б о. Цы нæ домынц, уый фидæм? 
Хъæлæстæ. Нæ фидæм, нагъ! 
Габо. Уæдæ афтæ, господин пъырыстыф: давгæ 
дæр ницы ракодтам æмæ фидгæ дæр ницы кæнæм... 
Ныууадзут нæ нæ мæгуырыл! 
П ъ ы р ы с т ы ф. Змæнтæг... бунтгæнæг! Хъæуыхи- 
цау! Стражниктæ! Сбæттут æй тагъд! Цыбыр рæстæг- 
мæ йæ мах Сыбыры дарддæр къуымы бамидæг кæн- 
дзыстæм! (Дзандар æмæ стражниктæ Габойы бæттын- 
мæ фесты. Габо сæ фæйнæрдæм пырх кæны.) 
Г а б о. Иуварс... куыдзы тугæй æхсад Дзандар! 
Д з а н д а р. Дæхи тугæй та дæу ныхсдзысты, фæ- 
лæуу! 
3 æ л и н æ (кæугæйæ Габойы алывæрсты рауай- 
бауай кæны). Баба... баба... Цы дын кæнынц, баба? 
19 

Ч е н д з е. Дзандар... Не ’хсæн дæ цæрын нал хъæ- 
уы? Кæдæм сафут лæджы? 
Абысал. Æгонгæй! Фесафут æй. А бæстæм 
куыннæуал сыздæха, афтæ! 
Чендзе (Абысалмæ). Дæ цæсгом бахæр... Æмæ 
дæхæдæг бынсæфт фæу. Гъеуый дын мæ хуыздæр ар- 
фæ! (Габойы сбастой) 
Пъырыстыф. Хорз! (Дзандармæ). Иннæтæй 
цыбыр рæстæгмæ цы æмбæлы, уый куыд æрæмбырд 
кæнай, афтæ! Æхца чи нæ дæтты, уыдонæн сæ фос, 
сæ дзаумæттæ ис! 
К ъ о с т а (æрбахызт уæлбылмæ). Господин, пъы- 
рыстыф... Æххæст ма сын сæ царм дæр бастигъут... 
Уый дæр ма сын цæмæн уадзут? 
П ъ ы р ы с т ы ф. Дæу тыххæй мæ ныхас æндæр 
ран уыдзæн, Хетæджы-фырт! Терчы облæсты хицау 
инæлар Кахановы раз! 
Къоста. Уырны мæ! Иу-дыууæ ахæмы ма кæй 
афтаудзынæ хъуыддагыл, уый дæр хорз зонын. 
П ъ ы р ы с т ы ф (стражниктæм, Габомæ амоны, 
афтæмæй). Ракæнут æй горæты ахæстонмæ... (Ацыд. 
Йæ фæстæ Абысал, Дзандар, чидæртæ ма.) 
Зæлинæ (Къостамæ суад, йæхи йыл атыхта). 
Къоста... Фæкæнынц бабайы... Къоста... 
К ъ о с т а (Зæлинæйы йæ дæларм æрбакодта). 
Фæкæнынц æй, Зæлинæ, фæкæнынц. Сæ бон бирæ у, 
сæ бон ныккалой. 
Г а б о. Чызджы-иу уадз, Къоста. Цы ма фæуы- 
дзæн йæ мад æнæ уый? 
Къоста. Чызгæн æнæ кæнгæ нæй, Габо!.. 
Стражниктæй иу. Цæугæ! Æгъгъæд у ны- 
хæстæн! (Стражниктæ Габойы акодтой. Зæлинæ, Габо- 
йы ус, Чендзе, иннæ устытæ — йæ фæстæ кæуеæйæ 
20 

ацыдысты. Къостайæ фæстæмæ иннæ адæм дæр ны- 
хасæй ацыдысты.) 
К ъ о с т а (Йæ тары дзыппæй гæххæтт æмæ къран* 
дас систа, æрбадт, фыссы æмæ дзуры). 
Додой фæкæнат, мæ райгуырæн хæхтæ, 
Сау фæныкæй уæ куы фенин фæлтау! 
Зæй уæ фæласа, нæ тæрхоны лæгтæ, — 
Иу ма уæ фезмæлæд искуы лæга>!. 
(«Додой»-йы зарæг кæмтты азæлгæ ацыд. Къоста дард- 
дæр фыссы.) 
Æ м б æ р з æ н. 
2-æм НЫВ 
Къостайы уат Цæлыккаты Алыксандыры хæдзары. Уаты — 
стъол, сынтæг, чиныгæвæрæн, цалдæр бандоны. Иæ къултыл ныв- 
тæ ауыгъд, Къостайæн йæхи арæзт чи у, ахæмтæ. Пъолыл, стæй 
къулы æнцой та-— дзуæртты нывтæ. Уаты ма, рудзынджы раз — 
нывæвæрæн. Ууыл дæр æрдæгарæзт дзуары ныв. 
Æрбацыд 4ня. Иæ уæлæ гимназисткæйы къаба. 
Аня: (иунæгæй). Табу хуыцауæн... Ничиуал ис 
Къостамæ. Æмæ та йын æз дæр йæ нывтæм, йæ чин- 
гуытæм кæсдзынæн. (Кæсы стъолмæ.) Гъе! Адæмæй йæ 
йæ ног къалендар байгом кæнынмæ дæр не’вдæлы! 
Абон 5 январь у. ...1891 аз. Уый та ма фароны къален- 
дармæ кæсы... (Къалендары сыфтæ афæлдæхта. 
Стъолмæ та кæсы.) Ног зарæг... «Азар»... (кæсы). 
Æз дæ зарынмæ куы хъуеын, 
Уæд хъæлдзæгдæрæй фæкусын, 
21 

О, мæ хуры хай, — 
Азар ма, чызгай!.. 
(Æддейы дуары хъæр фæцыд. Хъанымæт æрбахызт, 
къæсæры цур лæугæйæ баззад. Анямæ лæмбынæгæй 
хъусы. Аня йæ нæ уыны, афтæмæй кæсы дарддæр). 
Мах бар нал сты нæ сæртæ... 
Азар, цалынмæ дæ зæрдæ 
Не ’ссау фырмæстæй, 
Адæмы мæтæй!.. 
Адæмæн зæхх у сæ дарæг... 
Азар!.. Ракæ-иу мыл хъарæг... 
«Уæ, мæ бон-иу зæгъ, — 
Байстой нын нæ зæхх!»... 
X ъ а н ы м æ т. 0, мæ хур, зæгъ, о! Махæн дæр, 
зæгъ, исынц нæ зæхх! Чи у, дæ фæхъхъау фæуон, уый 
ныффыссæг? 
А н я. Къоста! Дæхæдæг та чи дæ? 
Хъанымæт. Бахатыр кæн, мæ хур. Гуымиры 
цыд æрбакодтон! Кæм ис Къоста йæхæдæг? 
А н я. Чызджыты приют æхгæнынц æмæ папæимæ 
уырдæм ацыдысты. 
X ъ а н ы м æ т. Чи йæ æхгæны? Чи у уыцы фыд- 
зæрдæ? 
Аня. Калакæй сауджынтæ æрцыдысты æмæгъе- 
уыдон. 
Хъанымæт. Сæхгæнæнт-нын-гъеуый дæр. Гыц- 
цыл нæм рухсы цъыртт цæмæн искуыцæй æрбацæуа! 
А н я. Бадгæ уал скæн. Дæхи дæр ахъарм кæн, 
Æдде уазал у. 
П 

Хъанымæт. Уазалæй дæр цух нæу. (Æрбадт.) 
Ды Алыксандыры чызг дæ, æвæццæгæн! 
Аня. О... Аня! 
Хъанымæт. Базыдтон дæ. Дæ мады æнгæс дæ 
сыгъдæгæй дæр. Рухсаг уæд, мæгуыр. 
Аня. Æмæ зыдтай мамæйы? 
X ъ а н ы м æ т. Зыдтон, мæ хур, зыдтон. Алык- 
сандыр Æрыдоны сауджын куы уыд, уæд-иу уæм 
арæх бауадтæн. Æмæ-иу мæ алы хатт дæр хорз 
ауыдта! 
А н я (æнкъардæй). Дыууæ азы рацыд йæ амар- 
дыл... 
X ъ а н ы м æ т. Гæнæн нæй, мæ бон! Къоста уæдæ 
йæ диссаджы зарджытæ ам фыссы? (Уатыл йæ цæст 
ахаста) 
Аня. 0, ам!.. 
Хъанымæт. Амæлæт дын ма уа Хетæджы 
сахъгуырд... «Байстой, дам, нын нæ зæхх». 
А н я. Æмæ сымахæн та чи исы уæ зæхх? 
X ъ а н ы м æ т. Хъуыбадты гуыппырсартæ! Фы- 
дæлтæй нырмæ цы зæххыл цæрæм, гъеуый сæхи 
схуыдтой æмæ нæ сурынц. Æмæ адæм мах рарвыстой, 
нæ хабæрттæ, дам, Къостайæн ракæнут. Кæд, дам, нæ 
фарс фæлæууид! 
А н я. Къоста бирæтæн баххуыс кæны. Фарон йу 
хохаг лæджы æрцахстой. Фæлæ Къоста дыууæ хатты 
Кахановмæ бацыд, æмæ йæ суæгъд кæнын кодта. 
X ъ а н ы м æ т. Уæдæ кæд махæн дæр баххуыс 
кæнид... Цæуон... рацагурон æй. (Сыстад.) 
А н я. Исты ахæр. Папæйæн хъыг уыдзæн, афтæ- 
мæй куы ацæуай, уæд! 
Хъанымæт, Бузныг, дæфæхъхъауфæуон,Хорз 
23 

амонд дæ хай. Ме ’мбæлттæ дæр мæм æнхъæлмæ кæ- 
сынц. Алыксандырæн-иу саламтæ зæгъ. 
Аня. Кавмæй? Дæхи мын куынæ бацамыдтай? 
Хъанымæт. Барзыхъæуккаг, зæгъ. Хъанымæт! 
Уайтагъддæр мæ æрхъуыды кæндзæн. 
Аня. Хорз. Зæгъдзынæн ын... (Хъанымæт ацыд. 
Аня йæ фæстæ ахызт. Гыццыл фæстæдæр фæстæмæ 
æрбацыд.) 
А н я (иунæгæй). Кæронмæ куынæ бакастæн Къос- 
тайы зарæг!.. (Кæсы та.) 
Нал дæ бахъæудзæни рувын... 
Азар!.. Сахуыр мæ кæн кувын!.. 
Ма фæлидз тæргай, 
О, мæ хуры хай!.. 
Къостайы æмдзæвгæтæ кæс æмæ кæс, уæддæр сæ 
адæймаг кæсынæй не’фсæды. (Æдде дуары хъæр 
фæцыд) 
Алыксандыр (æддейæ). Аня... Ленæ... Юлия!.. 
Аня. Æз ам дæн, папæ! (Фæцæуы æддæмæ, фæ- 
лæ уæдмæ Алыксандыр йæхæдæг мидæмæ æрбахызт. 
Иæ уæлæ сауджыны дзаумæттæ.) 
А л ы к с а н д ы р. Ам та дæ, папæйы æгоммæгæс 
чызг, ам? 
А н я. Ам, папæ! (Йæ фыды риуыл æртыхст. Уый 
дæр æй рæвдауы.) Приют сæхгæдтой, папæ? 
Алыксандыр. Нæма, мæ- чызг, фæлæ æдас 
нæма у, куы йæ еæхгаеной, уымæй. Кæм сты Юлия, 
Ленæ? 
94 

А н я. Юлия гимназæй нæма ссыд. Ленæ дæр кæ- 
дæмдæр ацыд. 
Алыксандыр. Æмæ уæд ды та ардæм фæдæ, 
нæ?.Афтæмæй дын цал æмæ цал хатты загътон æдзух 
Къостайы уаты ма бад, зæгъгæ. (Уыцы ныхæстыл 
Къоста уатмæ æрбахызт. Йæ дæларм чингуытæ, гæх- 
хæттытæ.) 
Къоста. Алыксандыр, мæ афтид къуым ма дæ 
чызджыты руаджы куы бадзæбæх вæййы, уæд мын 
хæлæг кæныс уыцы дзæбæхдзинад? 
А л ы к с а н д ы р. Хъыг дæ дарынц, Къоста. Ды 
кусгæ фæкæныс, адон та ам дзæгъæл бадт фæкæнынц, 
Уæлдайдæр та мæнæ ацы къулбадæг. 
Аня. Папæ... Къоста мын йæхæдæг фæзæгъы... 
Бад, дам, ам! 
Алыксандыр. Дæхи нæ фæфæнды, нæ? 
Аня. Мæхæдæг дæр бирæ уарзын, Къоста нывтæ 
куыд фæкæны, уымæ кæсын. Сабыргай-сабыргай сæ 
цæстытæ сæрттивынц... Сæ былтæй бахудынц... Сæ 
цæсгæмттæ ныррухс вæййынц... 
Къоста. Аня... Æз уæдæ куы ницы фæхатын уы- 
цы хъуыддæгтæн... 
Аня. Ды уæд ницы фæуыныс, Къоста. Ницы фæ- 
хъусыс. 
Алыксандыр. Цу, Анютæ. Истæмæй нæ хорз 
фен. Æххормаг стæм райсомæй нырмæ. 
А н я. Ныртæккæ, папæ! Къоста, иу лæг дæ 
агуырдта. Дæу дæр фарста, папæ. Хъанымæт!.. 
Къоста. Амбæлд ныл, Аня! Изæры та нæм æр- 
бацæудзæн. 
Алыксандыр. Дæуæй дæр тынг æппæлыдис, 
мæ чызг! (Лня ацыд). Æз уæддæр сауджынты къа- 
25 

мисыл дис кæнын, Къоста. Цæмæн ныллæууыды- 
сты уыцы карзæй ирон чызджыты скъолайы сæхгæны- 
ныл? 
К ъ о с т а. Кахановы хъустæ зынынц уыцы къа^ 
мисы астæуæй, уый нæ уыныс, Алыксандыр! 
А л ы к с а н д ы р. Омæ уый дæр цы хъыг дары? 
Къоста. Дары! Чызджытæ дзы ахуыргæнджы- 
тæй цæуынц... Хъæууон сывæллæтты ахуыр кæнынц... 
æмæ тæрсы, адæмы æхсæнмæ гыццыл рухсдзинад куы 
бацæуа, уымæй. 
А л ы к с а н д ы р. Чи зоны, афтæ дæр уа. Каханов 
æнæуи дæр йæ удхæссæг уыны ирон адæмæй! 
К ъ о с т а. Сегас æй нæ уыны. Не ’лдæрттæ, нæ 
бонджынтимæ тынг дзæбæх фидауы. 
Аня (æдде). Папæ... Къоста... Хæрынмæ рацæут! 
А л ы к с а н д ы р. Нæ гыццыл æфсин нæм сиды. 
Цом, Къоста. 
К ъ о с т а. Æххæст мæнæ ацы дзуары ныв хъу- 
лонгонд фæуон, Алыксандыр. Кæннод мын сауджын- 
тæ куыст нал дæтдзысты. Æмæ уæд бынтон уæ дарй- 
наг кæнын. 
Алыксандыр (бакаст дзуары нывмæ). Уыдон 
тыххæй дын бирæ цыдæртæ барын, Къоста. Ды сæ 
хъулæттæ кæныс, æз та сын уый фæстæ кувгæ фæкæ- 
нын. 
К ъ о с т а. Фидаудзыстæм, Алыксандыр. Æниу, 
раст зæгъгæйæ, уыйбæрц кувæг сауджынæй дæ æз нæ 
зонын! 
Алыксандыр. Мæ-гъа! Гъеуыдонæн фæнды 
кув, фæнды ма! Ацы фæндагыл цыд фæдæн, æмæ мын 
гæнæн нал ис, æндæр!.. (Алыксандыр ацыд. Къоста 
халат скодта, йæ куыстмæ бавнæлдта). 
К ъ о с т а (иунæгæй). Ницы, дам, фаеуыныс, Къос- 
20 

та! Ницы, дам, фæхъусыс!.. Нæ, Аня! Цыфæндыйæ 
дæр мын дæу æнæ уынгæ æмæ æиæ хъусгæ нæ вæййы! 
А н я (Æрбацыд). Къоста!.. Рацу ды дæр хæ* 
рынмæ! 
Къоста. Бахæрдзыстæм, Аня! Сбад та уал мæ- 
нæ ам, æмæ та мæм кæс. Кæддæра мæнæ ацы дзуары 
дæр схудын кæнин! 
А н я. Уый йæ цæргæ-цæрæнбонты дæр никуы схуд- 
дзæн. Уыцы хъуынтъызæй кæсы! 
Къоста. Уæд та чиныджы кæс. Чиныджы кæсын 
дæр бирæ куы уарзыс. 
Аня. Уарзын. Мæнæ та дын дæ зарæг дæр ба- 
кастæн. Фæлæ дæ, æцæг, хъыг фæдарын, Къоста. Æмæ 
дæм ныр афтæ арæх нал цæудзынæн! 
К ъ о с т а. Цу, Аця, цу! Ды ардæм куынæуал цæ- 
уай, уæд Къоста æппындæр ницыуал бакусдзæн, уый 
зон!.. 
А л ы к с а н д ы р (æдде). Анютæ!.. 
Аня. Папæйæн бас нæма æркодтон! (Ацыд.) 
Къоста (исдуг кæсгæйæ баззад, уый фæстæ). 
Мæ хуры хай, 
Рæсугъд чызгай, 
Куынæ дæ федтаин, бæргæ! 
Дæ хъазынмæ, 
Дæ зарынмæ 
Кæм лæууы иунæджы зæрдæ! 
(æдде дуар æрбачындæуыд. Змæлд дзы стынг ис.) 
Къоста (иунæгæй). Чи уа уый? Арсы бырст чй 
æрбакæны (Дуарæй акаст, цины хъæр ныккодта.) Га- 
бо!.. Æрхæццæ дæ хохæй? (Габо æрбахызт. Йæ уæлæ 
зымæгон дзаумæттæ, йе9уæхскыл хордзентæ%) 
27 

Габо. Æрхæццæ дæн, Къоста! Тыххæй-амæлт- 
тæй та Къасарагомы æрирвæзтæн (йæ хордзентæ æрæ- 
вæрдта). Уый дын Гыццийы къух. Уый дын хъæубæс- 
ты къух... Уый та дын мæхи къух! (Къостайæн æртæ 
хатты йæ къух райста.) 
Къоста. Бузныг, бузныг! Æмæ Зæлинæйы нæ 
раластай? 
Г а б о. Мах ма уый йе ’скъолайæ цух кæнæм? Фæ- 
лæ мын фæндагыл суазал, мæгуыр, æмæ йæ фаллаг- 
фарс Чъеботæм фæуагътон! (Иæ алывæрсты ракæс- 
бакæс кæны.) Фæлæуу! Ай аргъуанмæ куы æрбахауд- 
тæн! (Нывтæм кæсы, афтæмæй йæхиуыл дзуæрттæ 
æфтауы.) Табу дæуæн, Мадымайрæм... Есо Чырысти... 
Уастырджи... Мыкалгабыртæ! Нæ буц зæдтæ æмæ дау- 
джытæ, табу уæхицæн, табу уæхицæн! (Тагъд-тагъд 
йæхиуыл дзуæрттæ æфтауы.) 
К ъ о с т а. Ныууадз, Габо! Цæрæнбонты сын ку- 
вут, æмæ уын бирæ æххуыс кæнынц? Фæлтау исты 
хабæрттæ кæн. Фыццаджыдæр... Гыцци мын дзæ- 
бæх у? 
Г а б о. Гыцци нырма негасæн дæр уынаффæтæ 
кæны. Дæуæн дæр дуне цыдæртæ æрæрвыста! (Хор- 
дзентæй цыдæртæ исы.) Гъа! Ногбонты сæ тохъхъыл 
аргæвстой, æмæ дын уымæй хай! Уый та дын хо- 
хаг цыхт... гуыл... уыдон та дын йæхи конд цъын- 
датæ! 
Къоста (уыны цъындатæ). Гыцци фæуай, ныр 
дæр ма мæ сывæллоны рæвдыд чи кæны! 
Г а б о. Уый та дын нæхи æфсины хуын. Иæхи 
крнд басылыхъхъ. Æркæн-ма йæ дæхиуыл! 
Къоста (æркодта басылыхъхъ). Замманай ба- 
сылыхъхъ! Фæлæ уæ чи хуынтæ хæссæг кæны? Фæ« 
хыл уыдзынæн уемæ. 
26 

Габо. Тъей, Къоста, ды мæн тыххæй цы тухитæ 
фæкодтай, уыдон махæн рохгæнгæ не ’сты! Фæлæ дын 
уый тыххæй хаст нæу, ма тæрс! 
К ъ о с т а. Уæд æй дардзынæн. Иæ цæрæнбонтæ 
бирæ Томианæн! (Басылыхъхъ æрцауыгъта.) Æндæр 
ма цы хабæрттæ ис Нары? 
Габо. Цæрæм! Чи хорхъуаг, чи хосхъуаг. Табу 
хуыцауæн, ахæмтæй цух не ’стæм. 
Къоста. Абысалтæ... Дзандартæ!.. Нæма фæхæ- 
лар дæ семæ? 
Г а б о. Цытæ дзурыс, Къоста? Куыддæр ахæсто- 
нæй рацыдтæн, афтæ та мæм ногæй æртхъирæн кæнын 
байдыдтой. 
К ъ о с т а. Цы дам? 
Г а б о. Кæд, дам, дæ Къоста суæгъд кæнын код- 
та, уæддæр, дам, дæ мах æнæфесафгæ нæ ныууадз- 
дзыстæм! 
К ъ о с т а. Ничи кæсы уыдонмæ? Уæд уыцы бæхы 
хабар та куыд рауад? Цыдæр ныхæстæ мæ хъустыл 
æрцыд! 
Г а б о. Куыд рауад! Æнахуыр бæх æмæ фæрссаг 
комы бадзæгъæл... Æрæгвæззæгмæ йæхицæн уым фæ- 
хызт! 
Къоста. Акæс-ма! Мæгуыр адæмæн та сæ царм 
бастыгътой... 
Габо. Схъæздыг уæд къазна нæ муртæй. Мах та 
бафæрæзтам! Цæуон, уæдæ, Къоста, æмæ уыцы чыз- 
джы афоныл йе ’скъолайыл сæмбæлын кæнон! 
Къоста. Цу, цу! Фæлæ-иу ахсæв ардæм æрбацу. 
Куывд скæндзыстæм (хуынтæм амоны) æмæ дунейы 
зарджытæ фæкæндзыстæм! 
Г а б о. «Дæ-да-дæй», зарынмæ-иу дæсны уыдтæ, 
Къоста!.. Цæй, Уастырджи, фæндараст мæ фæкæн!.. 
2Э 

(Габо ацыд. Къоста дæр йæ фæстæ ахызт. Гыццыл 
фæстæдæр æрбаздæхт фæстæмæ.) 
К ъ о с т а (иунæгæй). Куыннæ йын ракодтон скъо- 
лайы хабар? Уæвгæ, кæд афтæ æдзæсгом нæ разынид 
Каханов! Цæуыл ын риссын кодтаин уæд йæ зæрдæ? 
(Зæрдиагæй та кусынмæ февнæлдта. Иннæ уатæй пиа- 
нинойыл хъазт æрбайхъуыст. Къоста йæ куыст фæ- 
уагъта æмæ йæм лæмбынæгæй хъусы.) Бæгуы нæ фæ- 
дæн! Куы мæ йæ уындæй нæ уадзы кусын, куы та йæ 
цагъдæй! (Æдде дуары хъæр фæцыд. Пианинойыл 
хъазт банцад.) 
Ш р е д е р с (æдде). Константин Леванович йæхи- 
мæ ис, Аня? 
Аня (æдде). Йæхимæ ис, Варварæ Григорьевнæ! 
Ш р е д е р с (æдде). Бузныг, мæ уды гага! Уымæ 
уал бауайон, гъестæй сымах дæр абæрæг кæидзынæн. 
(Æрбацыд Шредерс. Иæ фæстæ Аня. Къоста Шре- 
дерсы размæ фæци.) 
К ъ о с т а. Варварæ Григорьевиæ! Кæдæй-уæдæй 
ма мæ къæсæрæй æрбахызтæ! 
Ш р е д е р с. Нæ дæм хъæуы цæуын, Къоста. Дæ- 
хæдæг дæр не ’ввахс нал цæуыс! 
Къоста. Мæн аххос у. Сæттын ыл. Бадгæ, дæ 
хорзæхæй. 
Шредерс (сбадт). Хатыр дын фæуæд. Рацу- 
бацумæ дæ не ’вдæлы, уый зоиын. Ды та куыдтæ цæ- 
рыс, Аня. Рагæй нал федтон дæу дæр. 
А н я. Бузныг, Варварæ Григорьевнæ... 
Ш р е д е р с. Бынтон сыстыр дæ! Срæсугъд дæ! 
К ъ о с т а. Уый уæлдай ма дæсны алцæмæ. Æз 
мæхæдæг цы нæ хатын мæ куысты, уыдæттæ мын Аня 
поэтикон æвзагæй радзуры. 
30 

Аня (къæмдзæстыгæй). Бахатыр кæн, Варварæ 
Григорьевнæ. 
Ш р е д е р с. Цу, мæ къона, цу! (Аня ацыд. Къос- 
тамæ.) Фæдисы дæм фæцыддæн, Къоста. Æцæг нын 
æхгæны уыцы къамис нæ приют? 
К ъ о с т а. Уый йæ сæхгæдтаид, фæлæ нæ амондæн 
Дзæуджыхъæуы алчер Петр мæ фарс фæци. Къамисы 
ныхмæ ныллæууыд! Нæ, дам, æй бауадздзынæн æх- 
гæнын. 
Ш р е д е р с, Уæдæ баззад нæ приют. Алчер Пет- 
ры бон бирæ у. 
К ъ о с т а. Уæддæр Каханов уымæй тыхджындæр 
у. Æмæ хъуыддаг уымæ ис ныртæккæ! Уый цы зæгъа, 
ууыл ахицæн уыдзæн! 
Ш р е д е р с. Уый дæр уæдае приюты фарс уыдзæн! 
Кæс ма-иу. 
Къоста. Æз ын уæдæ уымæй тарстдæр никæ- 
мæй кæнын. Раст хъаеды астæу уæрыккæн бирæгъæй 
куыд тæрсай, афтæ. 
III р е д е р с. Хуымæтæджы. Семен Васильевич дæр 
уырыссаг у. Æмæ кæд иу уырыссаг приюты фарс у, 
уæд иниæ уырыссаг цæмæн хъуамæ ныллæууа йæ 
ныхмæ? 
К ъ о с т а. Иу не ’сты уырыссæгтæ дæр, Варварæ 
Григорьевнæ. Иутæ дзы ахуырдзинады фарс лæууынц, 
иннæтæ та йын йæ хурхыл хæцынц. 
Шредерс. Нæ, нæ! Семен Васильевич ахæмтæй 
нæу. Аивæм нæ ныхас, Къоста. Тæрсын, æгæр нын 
куы скарз уа, уымæй. 
К ъ о с т а. Аивæм, аивæм! Нæ хæлардзинад махæн 
халгæ нæу, Варварæ Григорьевнæ. 
Ш р е д е р с. Æппын ницы ног ныв сарæзтай а 
фæстаг рæстæджы, æви цы? 
21 

Къоста. Куыннæ! Мæнæ ма ацы нывмæ бакæс, 
Варварæ Григорьевнæ. (Амоны йын къулыл æрыгон 
сылгоймаджы нывмæ.) 
Ш р е д е р с (лæмбынæг нывмæ кæсы). Диссаджы 
рæсугъд сылгоймаг. Фæлмæн цæстæнгас... Хæларзæр- 
дæ! Цыма ныртæккæ бахуддзæн æмæ йæ худтæй уат 
ныррухс уыдзæн! Чи у, дæ хорзæхæй, Къоста? 
Къоста (æнкъард хъæлæсæй). Мæ мад у уый, 
Варварæ Григорьевнæ! 
Ш р е д е р С; Дæ мад! æмæ дæ мады зонгæ дæр 
куынæ кодтай. 
Къоста. О, фæлæ мæ чи схъомыл кодта, уыцы 
усы ныхæстæм гæсгæ йæ сарæзтон. 
Ш р е д е р с. Æмæ? Иæ хуызæн у? 
Къоста. Тынг, дам, у йæ хуызæн! Афтæ зæ- 
гъынц, чи йæ зыдта, уыдон. 
Ш р е д е р с. Стыр диссаг! Æнæ фенгæйæ адæй- 
маджы ныв сараз! Ныры онг дын мæнæ дæ «Лæппу- 
ты» ныв бирæ уарзтон. Ацы ныв та ноджы тынгдæр 
фæцыд мæ зæрдæмæ. Æрмæст мæнæ дзуæрттыл кæй 
сафыс дæ курдиат, гъеуый стыр тæригъæддаг хъуыд- 
даг у, Къоста! 
Къоста. Цы чындæуа, Варварæ Григорьевнæ! 
Лæджы истæмæйты цæрын хъæуы!.. 
Ш р е д е р с. Бинонты кой бакæн! Фæхуыздæр уы- 
дзысты дæ царды уавæртæ дæр! (Къоста ницы дзу- 
ры.) Куы «ицы дзурыс? Æнхъæлдæн, æмæ дæм уар- 
зондзинад хъаргæ дæр нæ кæны?! 
Къоста. Йæ замана дæр гъе уый у, æмæ фыр- 
уарзтæй мæ зæрдæ цъæх арт кæй уадзы! 
Ш р е д е р с. Тынг хорз! Чи у уыцы артæндзарæг? 
(Къоста ницы дзуры.) Мæнæй йæ æмбæхсгæ кæныс?.. 
Къоста! 
32 

Къоста (æрæджиау). Аня, Варварæ Григо- 
рьевнæ! 
Ш р е д е р с (æрæджиау). Анютæ! Алыксандыры 
чызг Анютæ? 
К ъ о с т а. О! Алыксандыр мын уæздан митæ кæ- 
ны... Иæ уат мын цæрынæн радта, йæ кæрдзын æнæ 
мæн нæ хæры. Æз та?.. Цæмæй йын фидын йæ хæрз- 
тæ?! 
Шредерс. Уый ницы кæны! Фæлæ уæддæр!.. 
Уæвгæ, стыртæй стыр у Аня! 
Къоста . Азтæ, Варварæ Григорьевнæ. Кæм Аня, 
кæм æз!.. 
Шредерс. Владислав мæнæй 12 азы хистæр у. 
Æмæ-иу алчидæр мах хуызæн хæларæй куы цæрид! 
Æрмæст дæм чызг йæхæдæг йе’ргом здахы? 
Къоста. Хæлар у мемæ! Уарзы мын мæ нывтæ... 
ме ’мдзæвгæтæ... Фæлæ уымæй дарддæр ницы! 
Ш р е д е р с. Куыдæй дын баххуыс чындæуа! 
Кæд дæ фæнды, уæд йемæ баныхас кæнон... Иæ фы- 
димæ! 
К ъ о с т а. Варварæ Григорьевнæ... Кæд басабыр 
уаид мæ зæрдæйы арт. 
Ш р е д е р с. Нæ, нæ, нæ! Уый сабыр кæнын дæ æз 
нæ бауадздзынæн! Цы и уарзондзинадæй рæсугъд- 
дæр? 
Къоста. Афтæ у уый, Варварæ Григорьевнæ, 
фæлæ!.. 
Ш р е д е р с. Уадз мæ мæхи бар, Къоста. Цы кæ- 
нын хъæуы, уый мæхæдæг базондзынæн. Ныр цæуон. 
Науæд мæ мæ бинонтæ нæ хæдзарæй расурдзысты. 
Алцæй фæдыл зилын, æнæ исты пайдайæ. (Æддейы 
дуары гуыпп фæцыд. Габо Зæлинæимæ бырсæджы цыд 
æрбакодта, æмæ йæ Къостайы размæ басхуыста. Сæ 
3 Къоста 
33 

фæстæ — Аня. Зæлинæ егъаудæр æмæ дзæбæхдæр 
чызг сси.) 
Г а б о (мæстыйæ). Мæнæ дæ чызг, Къоста. Цы 
фæнды кæнæд!.. Æз æй хохмæ нал фæласдзынæн! 
К ъ о с т а. Цы æрцыд? Цы хабар у? 
Г а б о. Сæхгæдтой сын се ’скъола! 
Ш р е д е р с. Сæхгæдтой йæ? 
Г а б о. Каханов, дам, дзырд радта... Гуыдыр дам, 
ыл сæвæрут. йæ фыст дæр ма йын кулдуары бынмæ 
базыввытт кодтой! 
К ъ о с т а. Кæсыс, Варварæ Григорьевнæ... Кæуыл 
йæ хъарутæ æвзары нæ «хæлар» Семен Васильевич... 
(Зæлинæ йæ цæссыгтæ сæрфы, Къоста йæ рæвдауы.) 
Ш р е д е р с. Нæ йын уыдтæн уый æнхъæл. Уырн- 
гæ дæр мæ нæма кæны!.. 
Б и б о. Хорз ус, нæ дæ зонын... фæлæ уынджы сы- 
вæллæтты æрдиагæй бацæуæн нал ис... Райсом, дам, 
ахуыр кæнын байдайдзысты, æмæ сæ фæсногбонты 
хъæутæй сластой. Ныр гъеуым тыгуырæй лæууынц... 
уазалæй ризынц. Сæхи се ’скъоламæ ласынц. Гæрæдæ- 
войтæ та сæ фæйнæрдæм пырхытæ кæнынц. Мæнæ дзы 
уый къæбутыл дæр иу цæф ауад (амоны Зæлинæмæ.) 
Зæлинæ (кæугæйæ). Цæй ахуыр, дам, дæ хъæ- 
уы! Хъæддаг сырд, дам, дæ, æмæ, дам, кæцæй æрцыд- 
тæ, уырдæм фæцу! 
Шредерс (рæвдауы Зæлинæйы). Ма ку, мæ 
чызг, ма ку! Къоста, хъуамæ хъуыддæгтæм æз мæхæ- 
дæг бакæсон!.. (Тагъд-тагъд ацыд.) 
А н я. Зæлинæ... Цом уал махмæ. Дæхи схъарм 
кæн! 
Къоста. Акæн æй, Аня. Æххормаг дæр уыдзæн! 
(Аня æмæ Зæлинæ ацыдысты. Къоста уаты рацу-бацу 
кæны. Габо сæргуыбырæй бады.) 
34 

К ъ о с т а. Ничи кæсы Кахановы гуымиры митæм! 
Гъе уырдыгæй цыд ахуырады рухс ирон сылгоймæг- 
тæм, уый йыл стыр гуыдыр сæвæрдта! (Æрбацыдысты 
Гаппо, Садуллæ, Аслæнбег.) 
Г а п п о. Стыр ныхæстæй цы рауад, Къоста, гъе- 
уый ныр федтай? 
Къоста. Цы стырдзинад дзы уыд, Гаппо? Мах 
дæр адæм стæм... Нæ чызджыты махæн дæр ахуыр- 
дзинад хъæуы. Æмæ гъеуый хицауадæн ма загътаик- 
кам? 
Г а п п о. Сабырæй дзурыи хъæуы. Чи стæм, æмæ 
цы раны стæм, уый нæ рох кæнын нæ хъæуы. 
Аслæнбег. Æз дæр гъеуый зæгъын, гормæттæ! 
Домгæйæ ницы ратондзыстæм! Цы бакæнæм, гъе уый 
кургæйæ... лæгъстæйæ. 
К ъ о с т а. Лæгъстæгæнджытæн къæбæртæ феп- 
парынц, Гаппо æмæ Сыбайы-фырт. Мæнæ мæгуыр 
адæмы та скъолатæ æмæ ахуырдзинад хъæуы. (Амо- 
ны Габомæ.) 
Г а п п о. Мах дæр уыдон мæт кæнæм, Къоста, уый 
куыннæ æмбарыс! Фæлæ сабыргай хъæуы архайын. 
Лæгъстæгæнгæйæ. Мæнæ Аслæнбег куыд зæгъы, афтæ! 
Г а б о. Хорз лæг... Мæнмæ та ме ’дылы зондæй 
афтæ кæсы: цалынмæ бирæгъæн лæгъстæ кæнат, фос 
ма хæр, зæгъгæ, уæдмæ уый сегасы дæр цагъд фæуы- 
дзæн! 
Аслæнбег (Габойæн). Дæ хорзæхæй, уыцы дæс- 
ныйæ дæ ныронг облæсты хицауæй куыннæ сæвæрд- 
той?! 
Г а б о. Æз дæсны нæ дæн, фæлæ уæ раны уæвгæ- 
йæ, уыцы скъолайы сæрыл иу-дыууæ ныхасы уæддæр 
зæгъин! Сымах та хъуыддагæй уæхи фæстæмæ ласут! 
(Йæ фæстæ дуар мæсты æхеæд акодта æмæ ацыд.) 
35 

С а д у л л æ. Гъе уый та дын мæгуыр лæджы 
дзуапп, Сыбайы-фырт. Исты уынаффæйыл ныххæцæм, 
Къоста, Гаппо. Хъуыддагæн афтæ ныууадзæн нæй. 
(Алыксандыр æрбацыд). 
Гаппо. Мæнæ Алыксандыр цы зæгъа, ууыл не- 
гас дæр сразы уыдзыстæм! 
А л ы к с а н д ы р. Къостамæ уал байхъусæм, хорз 
адæм! Уымæ исты фæнд уыдзæн. 
К ъ о с т а. Ирон адæмы номæй Кахановыл Бетъыр- 
бухмæ хъаст «ыффыссæм. Æндæр хуыздæр фæнд нæй 
мæнмæ. 
Г а п п о. Æрра сдæ, Къоста? Дæ зонд фæцыд бын- 
тондæр? 
А л ы к с а н д ы р. Æз дæр афтæ зæгъын, Гаппо, 
кæд мæнæн дæр фæцыд мæ зонд, уæддæр! 
С а д у л л æ. Æз дæр, Алыксандыр. Каед тох кæ- 
нæм, уæд хуызæн. 
Аслæнбег. Ды ма-иу фæлæуу, Дзанайы-фырт. 
Æппынфæстаг хуызисæг йедтæмæ ницы дæ. 
Къоста. Ды чиновник бæргæ дæ, Сыбайы-фырт, 
фæлæ пайдайы ныхас дæуæй дæр нæ хъусæм! 
Аслæнбег. Гъе уый пайдайы ныхас у. Бетъыр- 
бухы Кахановы фарс кæй фæуыдзысты, уый куы зо- 
нут, уæд ма йæ цæмæн ардаут мæгуыр адæмыл? 
Къоста. Ды дзы дæ хъарм бынатæн тæрсыс, 
Сыбайы-фырт! Фæлæ мæгуыр адæмæн уæлдай ницы- 
уал фæуыдзæн, ма тæрс! 
А л ы к с а н д ы р. Къоста, мауал сафут уæ рæс- 
тæг! Сбад æмæ фысгæ. 
Къоста. Фыссын, Алыксандыр, фыссын. 
Аслæнбег. Ацы хъуыддагмæ æз мæ къух дæр 
нæ бакæндзынæн, мæ къух! 
Къоста. Гъемæ цæугæ. Хъыг нæ уæддæр ма 
36 

дар, æххуыс нын ницы дæ, фæлæ. (Æрбадт. Фыссы.) 
Аслæнбег (иуварсмæ). Хорз, Хетæджы-фырт, 
хорз!.. Фæуæд уал афтæ. (Ацыд.) 
С а д у л л æ (иуварсмæ). Дæлдзæх дæ хуыцау фæ- 
кæнæд. 
Къоста (фыссы, афтæмæй). В Правительствую- 
щий Сенат... 
С а д у л л æ. Уырдæм фысгæйæ, æцæг, куы ницы 
рауайа нæ хъуыддагæй! 
К ъ о с т а. Уырдæм æнæ фысгæ нæй. Фæлæ ма кæ- 
мæдæрты дæр ныффысдзыстæм. Цæмæй нын нæ 
хъуыддагмæ сæ цæст фæдарой. 
Алыксандыр. Хорз хъуыды у. Фысгæут! 
Къоста (кæсы). Единственный рассадник жен- 
ского образования в Осетии, Осетинский женский 
приют 5-го января сего 1891 года... 
Æмбæрзæн. 
ДЫККАГ АРХАЙД 
3-æм НЫВ 
Терчы облæсты хицау инæлар Кахановы кабинет. Кабинеты 
егъау фыссæн стъол, бандæттæ, фæлмæн тъахтин, чингуыты 
скъапп. Къултæй иуыл —паддзах Александр III портрет. Стыр 
рудзынгæй цæхæрадоны бæлæстæ зынынц. Дыууæ дуары: иу æд- 
дейæ æрбацæуæн, иннæ та мидæг уæттæм цæуæн. 
Исдуг сценæйы ничи ис. Æрбацыдысты В. Г. Шредерс æмæ 
Кахановы адъютант. 
Адъютант. Гыццыл банхъæлмæ кæс, Варварæ 
Григорьевнæ. Иæ иууыл бæрзонддзинад хъуамæ тагъд 
фæзына. 
37 

Ш р е д е р с. Æнæ йæхи дæр бæргæ уыд ахæм гыц- 
цыл хъуыддагæн саразæн! 
Адъютант. Скъолаты хъуыддæгтæм йæ иууыл 
бæрзонддзинад йæхæдæг фæкæсы. 
Ш р е д е р с. Кæсг,æ сæм бæргæ кæны, фæлæ уы- 
мæй сæ уавæртæ хуыздæр нæ кæнынц! 
Адъютант. Рацæуы йæ иууыл бæрзонддзинад! 
(Мидæг уæттæй къæхты хъæр ссыд. Рацыд Каханов. 
Адъютант ын йæ сæрæй акуывта æмæ ацыд.) 
К а х а н о в. Варварæ Григорьевнæ! (Апъа йын 
кодта йæ къухæн.) Цы хуыцау дææрбахаста? Не ’ввахс 
куынæуал цæуыс. Табуафси, бадгæ! (Дыууæйæ дæр 
тъахтиныл æрбадтысты.) 
Шредерс. Мæхинымæр нырма демæ хыл дæн, 
Семен Васильевич. 
К а х а н о в. Кæд уыд уыцы хъуыддаг, Варварæ 
Григорьевнæ? Кæддæр зымæджы! Ныр та уалдзæг у. 
Кæсыс, куыд рæсугъд сты хъæдтæ, хæхтæ! Хыл кæ- 
нын фидаугæ дæр нæ кæны ахæм рæстæджы. 
Ш р е д е р с. Хорз дæм хъарынц уалдзæджы рæ- 
сугъддзинæдтæ, Семен Васильевич! Фæлæ приюты 
сæхгæдæй ирон адæмы зæрдæты зымæг кæй бафтыд- 
тай, уый дæм нæ хъары. 
К а х а н о в. Сæхи аххос уыд ирон адæмæн! Дины 
скъола уыд уый. Уыдон дзы сабыргай-сабыргай гим- 
наз сарæзтой! 
Ш р е д е р с. Хорз уыд гъеуый дæр, Семен Василь- 
евич. Æрдз, дуне куыд арæзт у, уый зыдтаиккой чыз- 
джытæ æмæ сын пайда йедтæмæ зиан нæ уыдаид. 
К а х а н о в. Ницæмæн сæ хъуыдысты гъеуыдæт- 
тæ! Ахуыр кодтаиккой диныл, кувыныл, къухмийыл. 
Хæххон сылгоймагæн уыдон æгæрдæр ма сты. 
Ш р е д е р с. Æрмæст уымæй ахуырад размæ нæ 
38 

рацæудзæн! Фæлæ кæд Бетъырбухы æндæр цæстæй 
æркæсиккой хъуыддагмæ. 
К а х а н о в. Мæ зынаргъ Варварæ Григорьевнæ... 
Бетъырбухы Хетæджы-фырты ныхасæй мæ ныхасмæ 
тынгдæр кæй байхъусдзысты, уый дæ куыннæ уырны? 
Ш р е д е р с. Уæд хорз нæ бакæндзысты! Æз сыл- 
гоймаг дæн æмæ дын мæ ныхас æргомæй зæгъын уæн- 
дын! Алчер Петры кæй æрвитын кæныс, уый дæр адæ- 
мы зæрдæмæ нæ цæуы, Семен Васильевич. 
К а х а н о в. Æрвитын хъæуы уый дæр. Паддзахы 
фарс хæцыны бæсты йæ ныхмæ дзурджыты фарс цæ- 
мæн фæци? 
Ш р е д е р с. Ахуырдзинады фарс фæци, Семен 
Васильевич. Цæмæй ирон адæммæ дæр гыццыл ахуы- 
рады рухс цæуа, уый фарс! 
К а х а н о в. Ирон адæмæй ахуырдзинад кæй хъæ- 
уы, уыдон æнæ приют дæр арынц фæндæгтæ. Суанг 
стыр скъолатæм дæр! 
Ш р е д е р с. Сæ бонджынтæ, бæгуы, арынц... Фæ- 
лæ уый тыххæй нæ ныхас ныууадзæм, Семен Василь- 
евич. Кæд мын мæ гæххæтмæ æркастæ, уæд дæ стыр 
бузныг фæуыдзынæн. 
К а х а н о в. Уымæ ныртæккæ æркæсдзыстæм. (Æр- 
бадт фыссæн стъолы уæлхъус, кæсы гæххæтт.)... 
«Бар нын ратт мæгуыртæн хуыцаубоны скъола бай- 
гом кæнынæн»... Кæй мæт æмæ цæй мæт нæ бакæн- 
дзынæ, мæ зынаргь Варварæ Григорьевнæ! 
Ш р е д е р с. Уый æхсызгон хъуыддаг у, Семен 
Васильевич! Бирæ мæгуырты ахуыр кæнын фæнды, 
фæлæ кæм? Æмæ уæд нæ горæты интеллигенцийæ иу 
къорд ахæм фæндыл ныххæцыд. 
К а х а н о в. Уынын æй. Мæнæ та дзы господин 
2-1 

Хетагуровы къухæвæрд дæр ис. йæ фарсмæ Цæлык- 
каты сауджыны къух! 
Ш р е д е р с. 0! Уыдон дæр архайынц, цæмæй 
ахæм скъола арæзт æрцæуа, ууыл! 
К а х а н о в. Æгæр архайынц, Варварæ Григо- 
рьевнæ! Æгæр! Дæ хæлар уæлдайдæр. Фæлæ мызд та 
цæмæй фиддзыстут уæ ахуыргæнджытæн, мызд? 
Ш р е д е р с. Махтæ дзы лæвар кусдзыстæм. Æр- 
мæст, дæ хорзæхæй, ма нын бакъуылымпы кæн нæ 
хъуыддаг. 
К а х а н о в. Мæ зæрдæмæ нæ цæуы уæ фæнд... 
Фæлæ дæу тыххæй æз алцыдæр бакæндзынæн, Варва- 
рæ Григорьевнæ. (Гæххæттыл йæ къух æрæвæрдта 
æмæ иæ Шредерсмæ радта.) 
Ш р е д е р с. Нæ бакæндзынæ, нæ! Æндæр дæм 
приюты тыххæй азымæджы дæр æрбацыдтæн. Уæд- 
дæр бузныг. Фæзынут-иу нæм Мария Александров- 
нæимæ. Наливкæ дæр ма нæм разындзæн. 
Каханов. О, о, дæ наливкæтæ дæуæн хорз вæй- 
йынц, Варварæ Григорьевнæ. 
Ш р е д е р с. Гъемæ табуафси! Хæрзбон! 
К а х а н о в. Фæндараст, Варварæ Григорьевнæ! 
(Шредерс ацыд. Каханов йæ фæстæ ахызт, гыццыл 
фæстæдæр фæстæмæ æрбацыд.) 
К а х а н о в (иунæгæй). Ам дæр та Хетæджы- 
фырт! Хъуамæ алы ран йæ тæфаг уа! Æгæр дын æн- 
тысы, господин Хетæджы-фырт, фæлæ дын афоныл дæ 
рохтыл æрхæцын хъæуы! 
Адъютант (æрбацыд). Хъуыбадты булкъон, дæ 
иууыл бæрзонддзинад! 
К а х а н о в. Цы та йæ бахъуыд? Рацæуæд! 
(Адъютант ацыд. Гыццыл фæстæдæр æрбацыд Хъуы- 
бадты Амырхан.) 
¦Ю 

А м ы р х а н. Дæ иууыл бæрзонддзинад, дæ рай- 
сом хорз! 
К а х а н о в. Æгас цу. Бадгæ, дæ хорзæхæй!.. 
(Сбадтысты дыууæйæ дæр.) 
А м ы р х а н. Мæ бæхты суанг нæхицæй дугъæтты 
тард фæкодтон, Семен Васильевич, цæмæй дæ тагъд- 
дæр фенон... æмæ дын мæ хъæстытæ ракæнон... 
К а х а н о в. Цы æрцыд? Цы хабар у? 
А м ы р х а н. Хетæджы-фырт нæ цæрын нал уадзы, 
дæ иууыл бæрзонддзинад! Алы дзæгъæл адæм æм цæ- 
уынц, æмæ сæ уый та махтыл ардауы. Зæххыл, дам, 
æлдæрттæ ныххæцыдысты... æмæ, дам, æй уыдонæй 
хъæуы исын... 
К а х а н о в. Бахъардта уæм, ирон адæм, Хетæ- 
джы-фырт уын фыдбылыз йедтæмæ кæй ницы у, гъе- 
уый? 
А м ы р х а н. Уый мæнмæ раджы бахъардта, дæ 
иууыл бæрзонддзинад. Æмæ тæрсын, кæм ыл фембæ- 
лон, уым мæ зондæн хицау куынæ разынон, уымæй. 
К а х а н о в. Ныууадз! Дæхиуыл дын уæд мæнæ 
карз хъаст не ’рбалæвæрдтаид. Мæгуыр адæмы, дам, 
цæрын нæ уадзыс... Сæ бынæттæй, дам, сæ стын 
кæныс! 
А м ы р х а н. Кæнын сæ стын, Семен Васильевич... 
Уый тыххæй æмæ мæ зæххыл цæрынц... Мæ зæххытæ 
уæй кæнын æз. 
К а х а н о в. Ныууæй сын æй кæн сæхицæн. Ныс- 
сабыр уыдзысты гъеуæд!.. 
А м ы р х а н. Æлхæнынц æй? Махæн, дам, нæхи 
зæхх у! 
К а х а н о в. Хорз. Аныхас ма кæндзыстæм дæ 
хъуыддæгтыл. Мæхи дæр ма хъæуыс Хетæджы-фырты 
тыххæй! 
4) 

А м ы р х а н. Уый тыххæй дын мæхæдæг дæр мæ 
ныхæстæ конд нæма фæдæн, Семен Васильевич. 
К а х а н о в. Гъемæ гыццыл багæдзæ кæн. Дыууæ 
боны мæ гæххæттытæм каст нæ уыд. 
А м ы р х а н. Табуафси. Æз уал мæиæ иннæ уаты 
абаддзынæн! (Амырхан ацыд. Каханов дзæнгæрæг 
ньищагъта. Адъютант гæххæттытимæ æрбацыд.) 
К а х а н о в. Æркæсæм нæ хъуыддæгтæм. Цы æх- 
сызгон гæххæтт ис Бетъырбухæй? 
Адъютант. Сусæг тел, дæ иууыл бæрзонддзи- 
над... Терчы облæсты бæхджын æфсад фæфылдæр кæ- 
ныны тыххæй! 
Каханов (телы гæххæтт йæхимæ айста). Уый 
тыххæй дзуапп æз мæхæдæг ратдзынæн! Дарддæр! 
Адъютант. Гæххæтт пъæлицæйы департамен- 
тæй (кæсы йæ). «Бетъырбухы университеты студент- 
тæ Илья Смирнов æмæ Сергей Васильев паддзахы 
ныхмæ прокламацитæ фыстой. Ахæстоны фæбадтыс- 
ты... Ныр æрвыст цæуынц Дзæуджыхъæумæ... цæмæй 
сæм уым æртæ азы дæргъы пъæлицæ йæ хъус дара, 
уый тыххæй». (Гæххæтт Кахановы раз æрæвæрдта.) 
К а х а н о в (гæххæттыл йæ къух æрæвæрдта, фæс- 
тæмæ йæ адъютантмæ дæтты). Арвит æй полицмей- 
стермæ. Дзæбæх сæм дарæд йæ цæст. Ахæмтæ сты 
паддзахы фыддæр знæгтæ! Дарддæр! 
Адъютант. Облæсты хъуыддæгтæ, дæ иууыл 
бæрзонддзинад. Дæргъæвсы хъæуы цæрджытæ ку- 
рынц, цæмæй сæм ног аргъуан арæзт æрцæуа... Сæ 
зæронд аргъуаны ныккæлынмæ бирæ нал хъæуы. 
Каханов. Ракурын сын хъæуы æхца ног ар- 
гъуан саразынæн! 
Адъютант. Ноджы ма курынц, цæмæй сæм 
скъола арæзт дæр æрцæуа. 
42 

Каханов. Æгъгъæд сыы у аргъуан! Дарддæр! 
А д ъ ю т а н т. Дыууæ мæхъхъæлон хъæуы — Арзи 
æмæ Салги... Зæхх се’хсæн. Курынц, цæмæй йæ хи- 
цауад дыууæ хъæуыл раст байуара! 
Каханов. Нæ йыл бафидаудзысты уæддæр! Ист 
æрцæуæд къазнамæ! Дарддæр! 
Адъютант. Еремей Кулешов... Æрхойнаг хъа- 
захъхъаг... йæ галтæ йын адавдæуыд. Сæ фæд Джы- 
зæлырдæм бацыд! Фæлæ йын хъæуыхицау йæ хъуыд- 
дагмæ нæ кæсы. 
К а х а н о в. Ныффысс Джызæлы хъæуыхицаумæ, 
галты аргъ хъæуы цæрджытæй ист куыд æрцæуа, 
афтæ! 
А д ъ ю т а н т. Хъусын, дæ иууыл бæрзонддзинад. 
(Амырхан фæсдуарæй фæзынд, фæлæ та фæаууон.) 
К а х а н о в. Æппын сын кæрон нæма ис? Цы ма 
дзы ис æхсызгонæй? 
Адъютант. Дæ иууыл бæрзонддзинад... Иу си- 
дзæргæс ус фыссы, хъалои фндын, дам, мæ бон нæу. 
Бирæтæ зæхх курынц... Дыууæ хъæуы ма скъолаты 
тыххæй фыссынц... Санибайы комы цæрджытæ до- 
мынц, цæмæй сæм фæндаг арæзт æрцæуа... 
К а х а н о в (фестад йæ бынатæй). Æгъгъæд... Мæ 
сæр фæтоны сæ домæнтæй! Зæхх! скъола... фæндаг!.. 
Цы сæ нал хъæуы, ахæм нал ис! Æгас Уæрæсейы пад- 
дзахад сæ фаг нал суыдзæн... 
А м ы р х а н (æрбахызт). Хетæджы-фырты хъуыд- 
дæгтæ сты иууылдæр, дæ бæрзонддзинад. Куы дьш 
загътон æрдæбон дæр! 
Каханов. Приюты тыххæй Хетæджы-фырт... 
зæхх, скъолаты тыххæй Хетæджы-фырт... Ам Хетæ- 
джы-фырт... Нары Хетæджы-фырт... Цавæр у уыцы 
Хетæджы-фырт, алы ран йæхи чи тъыссы! 
43 

Амырхан. Ахæм у, дæ бæрзонддзинад. Нал дзы 
фæразæм мах дæр. Адæмы сæртæ зилын кæны йæ 
фыст, йæ дзырд, йæ зарджытæй! Кæсыс, цы ногзарæг 
та ауагьта адæмы æхсæнмæ! (Кахановмæ гæххæтт дæт- 
ты). 
Каханов (кæсы). 
Адæмæн зæхх у ра? дарæг... 
Азар! Ракæ-иу мыл хъарæг... 
«Уæ, мæ бон-иу зæгъ — 
Байстой иын нæ зæхх!» 
Байстой, дам, нын нæ зæхх! Бæгуы зилдзысты уый 
фæстæ адæмы сæртæ! Бæгуы домдзысты зæхх, скъола, 
фæндаг! Нæ, Хетæджы-фырт, ам ныууадзæн дын нал 
ис! Нал, нал, нал! (Иуварсмæ). Æрмæст цæй æфсо- 
нæй, цæй? (Хъæрæй.) Ротмистр! 
Адъютант (æрбацыд). Хъусын, дæ иууыл бæр- 
зонддзинад! 
К а х а н о в. Цы ис Хетæджы-фырты гæххæттыты 
карзæй? 
Адъютант. Фарон Нарæй кæй рарвыстой, уы- 
цы гæххæтт. 
Каханов. Уый зонын. Дарддæр?! 
¦’ Адъютант. Чиновник Сыбайы-фырт дæр ма 
цыдæртæ æрбахаста! 
К а х а н о в. Уыдон ницы бæттæнтæ сты уымæн! 
Æндон рæхыстæй бæттын хъæуы Хетæджы-фырты! Иæ 
бон фезмæлын куыннæуал уа, афтæ! (Мæстыйæ рацу- 
бацу кæны. Æрбацыдысты полицмейстер æмæ Ас- 
лæнбег). 
Полицмейстер. Бар ратт бацæуынмæ, дæ 
иууыл бæрзонддзинад! 
Каханов. Хорз афон фæзындтæ, господин по- 
лицмейстер!.. 
44 

П о л и ц м е й с т е р. Куыддæр ацы ахъаззаг гæх- 
хæтт мæ къухы бафтыд, афтæ фæзындтæн, дæ иууыл 
бæрзонддзинад! (Дæтты гæххæтт Кахановмæ.) 
К а х а н о в. Цæмæй ахъаззаг у? (Кæсы гæх- 
хæтт.) — «Алчер Петрæн... Ирон адæм дæ стыр буз- 
ныг сты, сæ фарс кæй хæцыдтæ, уымæй... Арфæ дын 
кæнынц... Бантысæд дын ног хорздзинæдтæ бакæнын 
мæгуыр адæмæн! Фæндараст, нæ хорз хæлар!» Æцæг 
ахъаззаг гæххæтт! Чи у йæ ныффыссæг? 
Аслæнбег. Хетæджы-фырт, дæ иууыл бæрзонд- 
дзинад! йæхи хæдзары... Знон мæхи цур! 
К а х а н о в. Уæддæр та Хетæджы-фырт... Хорз, 
Хетæджы-фырт! Хорз æфсон мын радтай дæхæдæг. 
Куыдæй бафтыд уæ къухы? 
Аслæнбег. Дæ иууыл бæрзонддзинад, алчер 
Петр райсом цæугæ кæны, уый зоныс. Хетæджы-фырт 
кæй сæрра кодта, уыдонæй иукъорд хъуамæ ацы гæх- 
хæтт алчерæн бахастаиккой. Æз уæд господин полиц- 
мейстермæ смидæг дæн... æмæ йыи ракодтон ха- 
бæрттæ... 
Полицмейстер. Раст зæгъы, дæ иууыл бæр- 
зонддзинад! Æз дæр дыууæ городовойы мемæ акод- 
тон, æмæ йæ куыд рацæйхастой, афтæ йыл арест æрæ- 
вæрдтон! Фæлæ Хетæджы-фырт хъуыддаг куы базо- 
на, уæд та æрбабырсдзæн, дæ иууыл бæрзонддзинад! 
К а х а н о в. Куыд никуыуал æрбабырса, афтæ 
йын бакæндзынæн æз. Мæ къухы ис ныр! Господин 
ротмистр! Фысс мæ приказ! 
Адъютант. Хъусын, дæ иууыл бæрзонддзинад! 
(Адъютант, Каханов цы дзуры, уый фыссы.) 
К а х а н о в (рацу-бацу кæны, афтæмæй дзуры). 
«Нывгæнæг Хетæгкаты Леуаны фырт Къоста сардыд- 
та Дзæуджыхъæуы цæрæг ирон адæмы, цæмæй уыдон, 

хицауады раз зылын чи фæци, уыцы алчер Петрæн 
арфæйы гæххæтт бахæссой... Ныффыста уыцы гæххæтт 
æмæ йæ абон, 26 майы, фæцæйæрвыста алчерæн. Уыцы 
ми, гъестæй æндæр ахæм митæй Хетæджы-фырт змæн- 
ты адæмы, ардауы сæ фисынмæ, лæууын сæ кæны 
хицауады ныхмæ... Æмæ уый тыххæй фондз азы æм- 
гъуыдмæ хаст æрцæуæд Терчы облæстæй...» (Адъю- 
тант Кахановы раз гæххæтт æрæвæрдта, йæхæдæг 
ацыдис. Амырхан æмæ Аслæнбег Кахановы къух 
исынц.) 
А м ы р х а н. Бузныг, дæ иууыл бæрзонддзинад. 
Стыр арфæ дын кæнæм ирон адæмы номæй! 
Аслæнбег. Нæ цыфыддæрæй нæ фервæзын код- 
тай! Фæлæ ма йын æххуысгæнджытæ дæр ис, дæ иу- 
уыл бæрзонддзинад. Уый дæр дæ рох ма уæд! 
К а х а н о в. Уыдонмæ дæр мæ къух хæццæ кæн- 
дзæни. Господин полицмейстер, æркæс Цæлыккаты 
сауджыны митæм! Дины лæг уæвгæйæ кæй фарс вæй- 
йы алы хатт? 
Полицмейстер. Æрмæг ыл æмбырд кæнын. 
Уый тыххæй дæр мын господин чиновник хорз æххуыс 
кæны. (Амоны Аслæнбегмæ.) 
К а х а н о в. Махæй дæр рох нæ уыдзæн. Тæккæ 
райсом мæм рапорт æрбадæтт! 
А с л æ н б е г. Бузныг, дæ иууыл бæрзонддзинад! 
Цæмæй уæ руаджы нæ адæм гыццыл размæ рацæуой... 
Æндæр мæн та цы хъæуы?! 
А м ы р х а н. Аслæнбег махæн зынаргъ адæймаг 
у, Семен Васильевич. Æз дæр дæ бузныг дæн, кæй йæ 
хъуыды кæныс, уый тыххæй. 
К а х а н о в. Ахæм адæймагæн мах аргъ кæнын 
зонæм! Хетæджы-фыртæн та уæлæмæ суадзæн нæй! 
Нæй, нæй! (Гæххæттыл иæ кгг^ух æрæвæрдта.) Госпо- 
4С 

дин полицмейстер, бакæс ын ацы ириказ, æмæ 24 са- 
хатмæ ам куыннæуал уа, афтæ! 
Полицмейстер (райста гæххæтт). Хъусын, дæ 
иууыл бæрзонддзинад! (Фæцæуы.) 
Адъютант (тагъд-тагъд æрбацыд). Нывгæнæг 
Хетæджы-фырт, дæ иууыл бæрзонддзинад! (Исдуг иу- 
уылдæр джихæй аззадысты.) 
Каханов (худæнæмхæццæ). Рацæуæд! Цы ног 
хабæрттæ ма ракæнинаг у, уымæ байхъусæм! (Адъю- 
тант ацыд) 
Аслæнбег. Æз ацæуон, господин полицмейстер. 
Хуыздæр уыдзæн афтæ! 
Полицмейстер. Ацу мæнæ ауылты! (Аслæн- 
бег ацыд. Каханов рацу-бацу кæны. Æрбацыд 
Къоста.) 
К ъ о с т а. Дæ бон хорз, дæ бæрзонддзинад! 
К а х а н о в. Æгас цу, господин Хетагуров! Табу- 
афси, бадгæ скæн! (Йæ бынаты сбадт.) 
К ъ о с т а. Бузныг. (Сбадт Кахановы стъолы уæл- 
хъус.) 
А м ы р х а н. Хетæджы-фырт... мæнæн дын «дæ бон 
хорз» зæгъын хæс нæу? 
Къоста. Мæнæн хæс цы у, уый æз хорз зонын, 
Хъуыбадты-фырт! (Кахановмæ.) Мæ гæххæтты фæдыл 
æрбацыдтæн, дæ бæрзонддзинад! Æгæр бирæ лæууы 
æнæ дзуаппæй. Хъуыбадты-фырт та йæ куыст кæны. 
Суры мæгуыр адæмы сæ бынæттæй! Сæ фыдæлты 
зæххытæй! 
К а х а н о в. Мæнмæ та афтæ кæсы, Хетæджы- 
фырт, æмæ уый дæ хъуыддаг нæу. Нывтæ кæныс, зар- 
джытæ фыссыс, æмæ дæ нывтæ æмæ зарджыты кой 
кæн. 
Къоста. Дæ бæрзонддзинад, адæм мæ алыварс 
47 

удхар куы кæной, уæд мæнæн зарджытæ кæнын мæ 
бон нæу. 
Амырхам. Адæмыл мæтгæнджытæ ис æмæ уы- 
дзæн! Дæ мæт, дæ ныфсæй нæ цардысты ирон адæм 
ныры онг дæр! 
Къоста. Уый раст у! Фæлæ чи сты цымæ сæ 
мæтгæнджытæ? 
4 Амырха н. Уæрæсейы цытджын паддзах. (Амо- 
ны паддзахы нывмæ.) йе ’рвыст лæгтæ! (Фæкаст Ка- 
хановырдæм.) Æмæ нæ Иры хуыздæртæ. 
Къоста. Уыцы мæтгæнджытæй ды дæр ма уай 
миййаг? 
А м ы р х а н. Бæгуы! Дæуæй сыл къаддæр нæ мæт 
кæнын æз дæр. 
Къоста. О, бæрæг у, бæрæг! Сæ зæххытæ дæр 
сын уымæн исыс, æмæ сæ мæтæй кæрдзын дæр кæй 
нæуал хæрыс! 
К а х а н о в. Зæххытæ адоны сты, Хетæджы-фырт. 
Æмæ сын уынаффæ дæр сæхæдæг кæной хъуамæ. 
Къоста. Кæм сын уыдысты, дæ бæрзонддзинад? 
Тугъантæн, Бадилатæн? Кæм уыд Хъуыбадты-фыртæн 
дæр 500 дæсæтины зæхх? 
К а х а н о в. Ды йæ мæнæй хуыздæр зоныс! 
Къоста. Зонын æй! Паддзахы лæвар у сæ фы- 
дæлтæн. Фæлæ паддзах уыцы зæхх искуыцæй не ’рхас- 
та! Ам, адæмы зæхх уыд. Æмæ дзы уыдæттæн стыр 
хæйттæ фæкодта... цæмæй йæ фарс хæцыдаиккой, уый 
тыххæй... Мæгуыр адæм та æнæ зæххæй баззадысты!.. 
æмæ ма абон дæр сæ хъизæмары хъыс-хъыс Иры алы 
къуымтæй хъуысы. Хицауад та кæрон нæ кæны, уыцы 
хъизæмарæн! 
К а х а н о в. Æгæр æргомæй не ’фхæрыс хицауа- 
ды, Хетæджы-фырт? 
48 

К ъ о с т а. Рæстдзинады фæдыл æргомæй фæдзу- 
рын æз кæддæриддæр! 
К а х а н о в. Тæрсын, уыцы ныфсхастæй исты фыд- 
былыз куы ракъахай дæхицæн. Ныр та дын гъеуый 
зæгъын: растыл нæ нымайын дæ хъаст! Ахæсс дæ 
гæххæтт. Æмæ мауал змæнт адæмы. Мауал сæ ардау 
хицауадыл! 
Къ о ст а. Адæмы уæхæдæг ардаут уæхиуыл, фыд- 
митæ сын кæй кæнут, уымæй. Мæ хъаст у æмæ йæ æз 
дарддæр дæр ахæсдзынæн. 
К а х а н о в. Ахæсс! Æмæ кæд скъолайы тыххæй 
исты рауад дæ хъастæй, уæд дын уымæй дæр рауай- 
дзæн. 
Къоста. Уымæ дæр уал банхъæлмæ кæсæм, дæ 
бæрзонддзинад. Æрæджы йын нæ баци! «Бон цæуы 
æмæ фарн йемæ хæссы» —афтæ фæзæгъынц иронау. 
(Стъолæй гæххæтт райста, йæ дзыппы йæ æвæры.) 
Адъютант (æрбауад, йæ къухы гæххæтт). Дæ 
иууыл бæрзонддзинад, тел Бетъырбухæй!.. 
К а х а н о в. Цавæр тел у? Бакæс æй! 
Адъютант (кæсы). «Ирон чызджыты скъола 
фæстæмæ гом куыд æрцæуа, афтæ!..» 
К а х а н о в (хъæрæй). Цы-ы?.. (Адъютанты къу- 
хæй тел тонæгау ракодта æмæ йæ кæсы.) «Тихо- 
миров... Статс секретарь правительствующего се- 
ната... 
К ъ о с т а. Куы дын загътон, дæ бæрзонддзинад — 
«бон цæуы æмæ фарн йемæ хæссы», зæгъгæ! (Фæ- 
цæуы.) 
К а х а н о в (йæ фæстæ). Хетæджы-фырт! (Къоста 
фæстæмæ фездæхт.) Æдзæсгом митæ кæныс ды! Æн- 
дæр куыд бафтыд дæ къухы хицауадмæ бахъуызын!.. 
Æмæ ахæм хъуыддаг бакæнын! 
4 Кьоста 
4Э 

К ъ о с т а. Хъуызгæ æз никуы фæкæнын, дæ бæр- 
зонддзинад! Дæхи зæрдæ уымæн æвдисæн. 
К а х а н о в. Куыд байхъуыстаиккой уæдæ сенаты 
мæ разæй дæумæ? 
К ъ о с т а. Табу хуыцауæн, гыццыл нæй Уæрæсе- 
йы рæстдзинад уарзаг адæм дæр. Некрасов, Черны- 
шевскийы зондахастыл лæуд чи у, ахæмтæ. Æмæ уы- 
дон фæнд дæр ацæуы иуæй-иу хатт! 
Каханов. Уæдæ фæндараст Чернышевскийы 
фæндагыл! Кæд хуыздæр зондыл фæхæст уаис искуы! 
Господин полицмейстер... Бакæс ын мæ приказ! 
К ъ о с т а. Цавæр приказ у? (Полицмейстеры къу- 
хæй гæххæтт райста, кæсы йæ.) Куыд? Раттут нын 
фæстæмæ нæ гæххæтт! Бауадзут адæмы бузныг зæ- 
гъын сæ хæрзгæнæгæн. Иæ бауромын уыдзæнис 
æбуалгъ хъуыддаг! 
Каханов. Господин полицмейстер!.. Æххæст 
кæн мæ дзырд! 
К ъ о с т а. Кæнæд æй! Фæлæ зонут: кæмдæриддæр 
уон, мæ тох рæстдзинады сæрыл æз нæ ныууадздзы- 
нæн... Мæ адæм, мæ бæстæйæ мын не’схицæн кæн- 
дзыстут мæ зæрдæ. Мæ зарджытæй тæрсут, æмæ уæм 
уырдыгæй дæр хъуысдзæнис сæ нæрын. Хъадаманты 
зылангæй нæ бамынæг кæндзыстут рæстдзинады хъæ- 
лæс! Æнæ закъон ми кæныс, дæ бæрзонддзинад, æмæ 
атох кæндзыстæм уый тыххæй дæр. (Дуар мæсты 
гуыпп ныккодта æмæ ацыд. Полицмейстер йæ фæстæ.) 
Æмбæрзæн. 
4-æм НЫВ 
Уат газет «Северный Кавказ»-ы редакцийы. Уаты дыууæ 
стъолы, бандæттæ, тъахтин, чингуыты скъапп. Иæ къултыл ныв- 
тæ ауыгъд. Баранов бады æмæ гæххæттытимæ архайы. 
Дзæнгæрæг ныццагъта. 
50 

Н и к и т ы ч (æрбацыд). Хъусын дæм, Иван Мат- 
веевич. 
Б а р а н о в. 0, Никитыч! Типографимæ æрмæг 
ахæсс. Нæ газет афоныл куыд рацæуа, афтæ. Кон- 
стантин Леванович нæма æрбацыд, æндæр ма уымæ 
дæр иу статья уыд. (Цæттæ кæны гæххæттытæ.) 
Н и к и т ы ч. Константин Леванович кæд йæ фæл- 
лад суадзид, кæниод та дысон дыууæ сахатмæ фæ- 
куыста. Ам та фыста æмæ фыста. 
Б а р а н о в. Афтæ у газеты куыст, Никитыч! Би- 
рæ хъарутæ домы адæймагæй. 
Н и к и т ы ч. Нæ, нæ, Иван Матвеевич. Зæгъ ын 
æмæ гыццыл йæхиуыл фæцауæрда! Æз ма хъуыды 
кæнын, куыд домбайæ нæм æрбацыд цыппар азы раз- 
мæ. Ныр ныффæлурс. Къуылых цæуын дæр байдыдта. 
Б а р а н о в. Риссы йæ къах, Никитыч, æмæ, дам, 
ын æй операци кæнын хъæуы. Афтæ зæгъынц дох- 
тыртæ! 
Н и к и т ы ч. Акæс-ма! Бынтондæр ныууадзæд ацы 
куыст. Ахуыргонд лæг у æмæ та æндæр куыст дæр 
ссардзæн. 
Б а р а н о в. Газет æй тохæн хъæуы, Никитыч, то- 
хæн! Константин Леванович «Северный Кавкэз»-ы 
статья, кæнæ æмдзæвгæ куы ныммыхуыр кæны, уæд 
Терчы облæсты хицау Каханов та хæрдмæ фæхауы, 
уый зои. 
Н и к и т ы ч. Зонын æй, фæлæ уæддæр фыркуыст 
лæджы хæргæ кæны. Æмæ йын æз тæригъад кæнын. 
Левановичы хуызæн лæгтæ бирæ нæй. 
Б а р а н о в. Гъемæ йын зæгъдзыстæм, цæмæй йæ- 
хиуыл ауæрда. Нæ редактор дæр нæма æрбацыд? 
Н и к и т ы ч. Цытæ дзурыс? Уый нырма йæ рæ- 
сугъдимæ рестораны къофи цымдзæн! 
51 

Баранов. Ахæсс уал уæдæ ацы æрмæг! 
Н и к и т ы ч. Æрдав, æрдав. Ахæссон æй. (Бара- 
новæй тыхтон айста æмæ ацыд). 
Б а р а н о в (иунæгæй). Нæ постмæ дæр æркæсон 
ныр! (Гæххæттытæ æвзары, кæсы сæм. Къоста æрба- 
хызт. Хаттæй-хатт къуылых санчъех кæны). 
Къоста. Æгæр байрæджы кодтрн, Иван Мат- 
веевич. Губернаторы къæнцылары уыдтæ? Цы зæ- 
гъынц уыцы статьяйæ? 
Б а р а н о в. Нæ йæ уадзынц мыхуыр кæнын, Кон- 
стантин Леванович. 
К ъ о с т а. Цæуыннæ, дам, уæд? 
Б а р а н о в. Каханов, дам, йæ ныхмæ гæххæтх 
æрæрвыста. Раст æвдыст, дам, дзы нæ цæуынц хъуыд- 
дæгтæ. 
Къоста. Æмæ æдылы у Каханов? Комдзог цæ- 
уы йæхиуыл? Нæ, æз губернаторæн йæхимæ дæр ба- 
цæудзынæн... Уæддæр хъуамæ уыцы статья газеты 
рацæуа. Мæгуыр адæмы фæстаг муртæ иварты æфсон 
куыд исынц æмæ сæ хицауад куыд хæры, уый хъуамæ 
алчидæр зона! 
Б а р а н о в. Куы нæ бахауай губернатормæ... Би- 
рæ адæм лæууыд йæ кабинеты раз. Эполетты... мун- 
дирты. 
Къоста. Кæд та дзы мæ цъæх .цухъхъа дæр 
æгадæй нæ раздæхид. Дæ хорзæхæй, ды æххæст мæнæ 
ацы поэмæйы скъуыддзагмæ æркæс. Æгæр карз дæм 
дзы цы фæкæса, уыдон фæфæлмæндæр кæн. Кæннод 
та йæ цензор газетæн йæ тæккæ ^астæуæй фелвас- 
дзæн! 
Б а р а н о в. Дæхæдæг æй хуыздæр сарæзтаис, 
Константин Леванович. 
Къоста. Мæхи къух æм нæ тасы, нæ! Æз ма йæ 
52 

ноджыдæр фæкарздæр кæнин, Каханов æй куы кæса, 
уæд мæстæй хæрдмæкуыд схъиуа, афтæ!.. 
Б а р а н о в. Æркæсдзынæн æм, Константин Лева- 
нович. 
Къоста (стъолмæ фæкаст). Дуне писмотæ... 
Дзæуджыхъæуæй... Налцыккæй... Арыдонæй... (Писмо- 
тæй иу райхæлдта, кæсы йæ.) Молодец чызг Зæлинæ! 
Каст, дам, фæдæн... Нармæ, дам, ахуыргæнæгæй фæ- 
цæуын. Пятигорскæй ницы писмо ис, Иван Матве- 
евич? 
Б а р а н о в. Нæй, Константин Леванович! Бын- 
тондæр дæ ферох кодта Аннæ Александровнæ! 
Къоста. Хуыцау ын ма ныббарæд уас! (Иу- 
варсмæ). Фæлæ къæдзæх куы батайдзæн мæ уарзон- 
дзинадæй, Аня, уæд дæумæ куыннæ хъары æппын. 
(Хъæрæй.) Æз цæуын, Иван Матвеевич! 
Б а р а н о в. Фæндараст, фæндараст! (Къоста 
ацыд.) 
Б а р а н о в (иунæгæй). Кæддæра куыд сарæзтай 
дарддæр дæ поэмæ, Константин Леванович. (Æрбадт, 
кæсы). 
Меж тем военачальники 1. 
По дряхлой, видно, памяти 
Пошли переиначивать 
Наказ Богатыря. 
Ома — уырыссаг адæмы фæдзæхст! 
И вместо бережения 
Народного довольствия 
Начали грабить каждого 
И Днем и П9 ночам,,, 

И вместо миролюбия 
И чувства благодарносчи 
В сердцах народных сеялн 
Проклятье и вражду. 
Уый Терчы облæсты хицауад! 
Меж тем летело времячко 
И вместо благополучия 
Росло лишь одичание 
В неведомой стране! 
Ома — Терчы облæсты мидæг! 
Вот тут то стала звездочка 
Семена Людоедова 
Гореть на небе пасмурном, 
Как сальник в чердаке! 
И Сеньку Людоедова 
Послали заместителем... 
Событие чрезвычайное — 
Семену дали власть!.. 
Иунæг ныхас ивын дæр дзы нæ хъæуы. Каханов, 
æцæг, схъиудзæн хæрдмæ, йæхи та дзы Сенькæ Лю- 
доедовæй куы фена, уæд. (Ацыд æддæмæ, уырдыгæй 
йæ ныхас хъуысы) Никитыч, æххæст ацы гæххæтт 
дæр ахæсс типографимæ. (Баранов фæстæмæ æрба- 
цыд. Æдде файтоны цæлхыты хъæр ссыд.) 
Б а р а н о в (рудзынгæй акаст. Иунæгæй). Табу 
хуыцауæн... нæ хицау дæр фæзынд. (Æрбадт, гæх- 
хæттытимæ архайы. Æрбацыд Евсеев). 
Е в с е е в. Константин Леванович ам нæй? 
Б а р а н о в. Губернатормæ ацыд, Дмитрий Ива- 
иович! 
64 

Е в с е е в. Цæмæн? Цы та нæ бахъуыд губерна- 
торæй? 
Б а р а н о в. Ие ’статья йын мыхуыр кæнын нæ 
уадзынц æмæ уый тыххæй. 
Е в с е е в. Иæ кæцы статья? 
Б а р а н о в. «Горские штрафные суммы»! 
Е в с е е в. Æмæ уыцы статьяйæн рауадзæн ис мы- 
хуыры, хицауады дзы давджытæй æмæ абырджытæй 
куы æвдисы, уæд! 
Б а р а н о в. Афтæ у хъуыддаг, Дмитрий Ивано- 
вич. Константин Леванович дзы мæнгдзинадæй ницы 
æвдисы. 
Е в с е е в. Уæд афтæ дæр. Уæддæр æй уыцы кар- 
зæй æвдисын цæмæн хъæуы? Лæгъзæй архай хицауа- 
димæ — гъе уый хуыздæр нæу? 
Б а р а н о в. Кæмæ куыд зæрдæ ис, уымæ гæсгæ у 
хъуыддаг, Дмитрий Иванович. 
Е в с е е в. Мæнмæ уæдæ ахæм зæрдæ ис. Хетагу- 
ров та мын хæцаг гал скодта мæ газетæй, ды дæр ма 
йын аххуыс кæныс, афтæмæй. 
Б а р а н о в. Раст у уый. Газет хъуамæ тох кæна! 
Æмæ уыцы хъуыдыйæ æз дæр разы дæн Константин 
Левановичимæ. 
Е в с е е в. Æз та дын уый зæгъын, господин Ба- 
ранов, æмæ æгæр разы ма у йемæ. 
Б а р а н о в. Цæуылнæ? 
Е в с е е в. Æрæджы суæгъд дæ нырма пъæлицæ- 
йы цæстæнгасдардæй æмæ уымæн. 
Б а р а н о в. Господин Евсеев, куы бахъæуа, уæд 
та рæстдзинады сæрыл æз ахæстонмæ дæр бацæудзы- 
нæн, пъæлицæйы размæ нæ, фæлæ... 
Е в с е е в. Æппынфæстаг газет мæ газет у, æмæ уый 
дæр рох ма кæн. 
53;> 

Б а р а н о в. Газетмæ мæн Хетагуров айста... Æмæ 
уый та йæ секретарь у редакцийæн. 
Е в с е е в. О! Æмæ мын уымæн байдзаг кодта мæ 
редакци æрвыст æмæ хаст адæмæй. Фæлæ фендзыс- 
тæм, кæддæра редактор барджындæр у, æви секретарь! 
Никитыч (æрбацыд). Дмитрий Иванович... Гу- 
бернатор дæм сиды... Ие ’рвыст лæг дæ кэбинеты раз 
лæууы. 
Е в с е е в. Цы хабар та у? Цы фыдбылызы та м& 
нытътъыста господин Хетагуров?! (Ацыд. Никитыч йæ 
фæстæ.) 
Баранов (иунæгæй). Домбай —нæ разы, тæр- 
хъус — хицауады раз... Æмæ, дам, æз дæр лæг дæн! 
(Æрбацыд Никитыч, йæ фæстæ фæндаггонхуызæй Ас- 
тахов.) 
Н и к и т ы ч. Иван Матвеевич, ацы хорз лæг Кон- 
стантин Левановичы агуры! 
Б а р а н о в. Константин Леванович хъуамæ тагъд 
фæзына... Табуафси, бадгæ уал скæн. 
Астахов. Бузныг... Фæлæ уал кæрæдзи куы ба- 
зониккам! Астахов... Григорий Алексеевич. Нывгæнат! 
Б а р а н о в. Баранов, Иван Матвеевич! (Кæрæдаи 
къухтæ исынц) 
Астахов (Никитычмæ). Бузныг, мæ фыды хай 
Хорз мæ æрбахæццæ кодтай. 
Н и к и т ы ч. Табуафси, Константин Левановичмæ 
бирæ адæм цæуы. Æмæ æз сегасы дæр æрбахæццæ 
кæнын! (Ацыд.) 
А с т а х о в (æрбадт, уатыл йæ цæст ахаста). Уæ- 
дæ ам фæкусы мæ хæлар? 
Б а р а н о в. Хæлæрттæ стут Константин Левано- 
зичимæ? 
А с т а х Р в. Акад§мийы-иу æнæ кæрæдзи дон дæр 
|а 

нæ нуæзтам. Фæлæ Бетъырбухæй куы рацыд, уæдæй 
нырмæ кæрæдзи нал федтам. 
Б а р а н о в. Бетъырбухæй Константин Леванович 
1885 азы рацыд. Ныр та 1897 аз у! Чй зоны, кæрæдзи 
зонгæ дæр нал бакæнат. 
А с т а х о в. Нæ, Костяйы æз йæ фæлмæн цæстæн- 
гасæй, йæ баритон хъæлæсæй кæддæриддæр базондзы- 
нæн. Ды уал мын дзы исты хабæрттæ ракæн, Иван 
Матвеевич. Æмдзæвгæтæ студентæй дæр хорз фыста, 
уый зои. 
Б а р а н о в. «Хорз фыста» — уый ницы ныхас у, 
Григорий Алексеевич. Стыр поэт сси дæ хæлар. Уæв- 
гæ, мæнæ дын йе ’мдзæвгæтæ. Дæхæдæг ын сæ бакæс* 
А с т а х о в (чиныг райста Барановæй, йæ цъæрттæ 
йын фæлдахы, иуæй-иу бынæттæ дзы хъæрæй бакæсы. 
Баранов дæр æм лæмбынæгæй хъусы). 
Везде для всех я песнь свою слагаю, 
Везде разврат открыто я корю, 
Я трудью грудь насилия встречаю, 
И смело всем о правде говорю!.. 
Диссаг, Иван Матвеевич! (Кæсы та). 
Я счастия не знал, но я готов свободу, 
Которой я привык, как счастьем дорожить, 
Отдать за шаг один, который бы народу 
Я мог когда-нибудь к свободе проложить. 
Сыгъдæг Некрасовы зынгдзæгъдæн поэзи! 
Баранов. О! Уый йын æз йæхицæн дæр фæзæ- 
П>ын. 
А:ет§ЯРв. Тохгæнæг поэт! Бетъырбухы дæр бæ- 
57 

рæг уыдис, æхсидгæ зæрдæ кæй ис йæ риуы, уый. Æр- 
мæст ма йын ныр домбайдæр сси!.. (Æдде къæхты 
хъæр ыссыд. Къоста æрбахызт. Астаховмæ фæком- 
коммæ. Исдуг кæрæдзимæ кæсгæйæ баззадысты.) 
Къоста (æрæджиау). Гришæ!.. Ды дæ уый? 
А с т а х о в. Æз дæн, Костя, æз! (Ныхъхъæбыс 
кодтой кæрæдзийы.) 
Б а р а н о в. Констаитин Леванович... Æз типогра- 
фимæ ныууайуон! 
Къоста. Табуафси, Иван Матвеевич! (Баранов 
ацыд.) 
К ъ о с т а. Кæцæй фæдæ, Гришæ? Кæм уыдтæ ны- 
ры онг? Сбад æмæ дзургæ, дзургæ. (Сбадтысты дыу- 
уæйæ дæр). 
Астахов. Кæм нæ уыдтæн, Костя? Хъырымы, 
Сыбыры, Туркестаны. Нывгæнæджы зæрдæ мæ кæм 
нæ бамидæг кодта. Ныр та — Бетъырбухæй. 
Къоста. Стъараполы онг? Æви та дæ дæ хæтаг 
зæрдæ дарддæр хæссы? 
А с т а х о в. Пъæлицæ мын мæ фæндæгтæ фæцы- 
быр кодта. Иу-фондз азы уал, дам, Стъараполы абад. 
Нæ цæстыты раз. 
К ъ о с т а. Цæмæн? Ды та цы кодтай? 
А с т а х о в. Цæмæн, дам, хъаст кæныс царды уа- 
вæртæй? Цæмæн, дам, дæ схауд æргом ныхас! 
К ъ о с т а. Иудзырдæй — хаст лæг, нæ? 
А с т а х о в. Бирæ ис Уæрæсейы ныртæккæ ахæм- 
тæ! Фæлæ дын дæхи хабæрттæ дæр базыдтон. Иу дæ 
зонгæ мын сæ поезды фæдзырдта. Ныр, дам, ссæри- 
бар дæ. 
Къоста. Кахановыл та Сенатмæ бахъаст код- 
тон. Æмæ та йæ амбылдтон. Фæлæ ад?? уæддæр авд 
азы мæ бæстæй фæхицæн кодта. 
53- 

А с т а х о в. Ныр та цæуыннæ цæуыс дæ Ирыс- 
тонмæ? 
Къ о с т а. Газет, Гришæ. Адæмы сæрыл æнæ дзур- 
гæ нæй мæнæн. Æмæ мын «Северный Кавказ» цыдæр 
фадæттæ дæтты уый тыххæй. Æндæр раджы аивгъуыд- 
таии мæ Ирыстонмæ. 
Астахов. О, де’статья дæр дын кастæн поезды. 
Фæлæ бæрæг у, кæйдæр дæрзæг къух ыл кæй æрцы- 
дис, уый. 
К ъ о с т а. Дзæмбытæ сыл æруадзынц, Гришæ, 
къух нæ, фæлæ! Мæнæ кæсыс? (Æвдисы йæм гæхæтт). 
Йæ уд ын сластой. Æмæ, дам, æй кæд афтæмæй мы- 
хуыр кæныс, кæннод, дам, ын нæй рауадзæн. 
Астахов (кæсы гæххæтт). «Горские штрафные 
суммы». Иуырдæм хахх, иннæрдæм хахх! Чи дын æй 
мыхуыр кæнын кæны афтæмæй? 
К ъ о с т а. Нæ губернатор. Уымæй æрбацыдтæн 
ныртæккæ. 
А с т а х о в. Æцæг, ахæм фыдмиты тыххæй æнæ 
дзургæ нæй. Æмæ-иу хъуамæ ахæм сахат дæ редак- 
тор дæ фарс фæуа. 
Къоста. Кæм ис ахæм редактор, Гришæ? Уай- 
тагъд хицауады фарс фæвæййы. Фæлæ уæддæр мæ 
хъарутæ ацы газетмæ радтон. Æндæр кæцæй рай- 
хъуыса адæймаджы хъæлæс! 
А с т а х о в. Ацы статьяйы уæддæр рауадзын хъæ- 
уы мыхуыры. Æмæ йæ Бетъырбухмæ арвитæм. Мæ 
хæлар уым газеттæй иуы редакцийы кусы. Хъуамæ 
сарæхса йæ рауадзынмæ. 
Къоста. Стыр хорз хъуыддаг уаид, Гришæ. Би- 
рæгътæн сæ ных иуцасдæр къуырд æрцæуид. Æмæ йæ 
æз уæд ногæй рафыссон, ноджы карздæрæи. 
А с т а х о в. Рафысс, æмæ йæ тæккæ райсом. арви* 
59 

тæм. Де ’мдзæвгæтыл дæр дын фæдис кодтон, Костя! 
Куыд дæ æппæлон дæхицæн? 
Къоста. Æппæлинагæй дзы ницы ис, Гришæ. 
Зæрдæбынæй фыст сты æрмæст. 
А с т а х о в. О... Дæ хæлар ма мын иу хабар дæр 
ракодта. Æмæ мын хъыг уыд, уый зон. 
К ъ о с т а. Цавæр хабар? 
Астахов. Цыма иунæг дæ нырма! 
Къоста. Раст дын* загъта уымæй. Зыбыты иу- 
нæг. 
Астахов. Цæмæн афтæ? Æппын никæй бауарз- 
тай ныры онг? 
Къоста. Æгæр дæр ма, æгæр! 
А с т а х о в. Кæй? Чи у? 
Къоста. Мæнæ гъе уый. (Дæтты йæм къам). 
Астахов (кæсы къаммæ). Тынг дзæбæх чызг! 
(Æркаст къамæн йæ чъылдыммæ, кæсы.) «Мæ хæлар 
Къостайæн. Цæлыккаты Аня». 
Къоста. Кæсыс, Гришæ! Æз æй уарзгæ кæнын... 
Æнæкæрон бирæ, уый та мæ æрмæст йæ хæларыл ны- 
майы. 
А с т а х о в. Кæм ис ныртæккæ? Цы ми гæнæг у? 
Къоста. Уымæн дæр Каханов йæ фыды Ирыс- 
тонæй фæсырдта! Æмæ Пятигорскы цæрынц. Ахуыр- 
гæнæгæй кусы... 
Астахов. Бацу йæм... Барвит æм... Ныффысс 
æм!.. 
Къоста. Бацыдтæн æм... Барвыстон æм... Фыс- 
тон æм! Фæлæ йæ дзуапп иу: «Ацæрон уал, дам, сæ- 
рибарæй!..» 
А с т а х о в. Æз æм мæхæдæг бацæудзынæн. Æмæ 
йæ кæддæра не’сразы кæнин! 
Кт? р с т 8» Мæ къухылхæцае^г ды фæуис, Гриш^, 
во 

Астахов. Æрмæст уал фатер, Костя! Гъестæй 
куыстæн дæр исты амал кæнын хъæудзæн. Дыууæ сы- 
вæллонимæ ныууагътон Верæйы Бетъырбухы. 
Къоста. Дæ ахорæнтæ демæ нæ рахастай? 
А с т а х о в. Уыдон мын рауагътой хæссын. 
К ъ о с т а. Уæдæ дзуæртты нывтæ кæндзынæ. Æз 
дæр мæхи гъеуыдонæй ирвæзын кæнын. (Дзæнгæрæг 
ныццдзагъта. Никитыч æрбацыд.) Никитыч, мæ хæ- 
ларæн фатерæн цы бакæнæм? 
Н и к и т ы ч. Нæхимæ йæ ныккæндзынæн, Левано- 
вич, æндæр ын цы бакæнæм. 
А с т а х о в. Бузныг, Никитыч. Æрмæст дын рага- 
цау зæгъын: «æнувыд» мыл сты пъæлицæ. Æппын- 
къаддæр мæ къуыри æртæ хатты бæрæг кæндзысты. 
Н и к и т ы ч. Пъæлицæ нæ бирæтыл сты «æнувыд». 
Иуахæм, чи зоны, мæнмæ дæр фæкомкоммæ уой. Цом, 
суадз дæ фæллад. 
А с т а х о в. Цом, цом, Никитыч. 
Н и к и т ы ч. Леванович... Анфисæ Ивановнæ варе- 
никтæ кæны абон. Æмæ дæм æрвыста!.. 
К ъ о с т а. Æмбæлдзынæн, Никитыч! Сæны авг 
мемæ айсдзынæн, афтæмæй! (Никитыч æмæ Астахов 
ацыдысты. Никитыч фæстæмæ фездæхт.) 
Н и к и т ы ч. Иу лæг ма дæ агуры, Леванович! 
Къоста. Æмæ йыл цы тыхсыс, Никитыч? Ракæн 
æй мидæмæ.. 
Н и к и т ы ч. Æппын дæ цух нæ уадзынц, æндæр 
ыл цы тыхсын? (Никитыч ацыд. Фæндаггонхуызæй 
æрбахызт Хъанымæт.) 
К ъ о с т а. Хъанымæт куы дæ уый? Кæцæй фæдæ, 
дæ хорзæхæй? (Хъанымæты размæ рауад, йæ къух ын 
исы). 
С1 

Хъанымæт. Нæ Ирыстонæй, Къоста, нæ Ирыс- 
тонæй. Æмæ кæсыс, ам дæр та дæ цæрын нæ уадзæм. 
К ъ о с т а. Бæргæ, арæхдæр мæм куы цæуиккат! 
Бадгæ, æмæ дæ хабæрттæй фæрсын ма хъæуæд! (Сбад- 
тысты дыууæйæ дæр.) 
X ъ а н ы м æ т. Хабæрттæ мæм гыццыл нæй, Къос- 
та. Каецы уал дын дзы ракæнон, нæ .зонын. 
Къоста. Уæхи хабæрттæуал, Хъанымæт! Хъуы- 
бадты-фырт уæ уæ бынатæй фæсырдта, уый зонын, 
фæлæ дарддæр та цы баистут, дарддæр? 
X ъ а н ы м æ т. Рахау-бахау кæнæм, Къоста, æртæ 
азы дæргъы ныр æнæ зæхх, æнæ бынæтгæй! Æмæ та 
мæ адæм дæумæ рарвыстой. Уæд та, дам, нæ цæгъдгæ 
фæкæнæд хицауад. Хъизæмар кæнын, дам, нæ бон 
нал у. 
Къоста. Ирыстоны 22 хæдзары кæм æрцæрой, 
гъе уый зæхх нал ис? 
X ъ а н ы м æ т. Сбирæ сты мах хуызæттæ, Къоста, 
«Временнопроживающие» сæ ном! Æмæ сæ зæхджын- 
тæ куы иу хъæуæй расурынц, куы иннæ хъæуæй! Уæ 
зæхх, дам, кæм ис, уым, дам, цæрут. Æмæ кæм ис нæ 
зæхх — хæйрæг æй базонæд! 
К ъ о с т а. Гаппо уын нæ зоны уæ хабæрттæ? Стыр 
лæг куы сси ныр «Присяжный поверенный Гаппо 
Баев!» 
X ъ а н ы м æ т. Гаппотаз — йедтæ ницы, Къоста. 
Дæуыл дарынц адæм сæ зæрдæ. Кæд дæ Каханов фæ- 
сырдта, уæддæр сын дæ хуызæн ничи бауадзы тас 
се ’уæнгты... Дæ фыстытæй. Адæм ма дыл уый тыххæй 
зарæг дæр скодтой. 
Къоста. Цавæр зарæг у? 
X ъ а н ы м æ т. «Ацы азы кæрдæг, дам, калмау куы 
62 

хæры. Гъей, æмæ, дам, Къостайы гæххæтт арвау куы 
нæры!» 
К ъ о с т а. Хорз зарæг у. Æгæр мæ æппæлынц æр- 
мæст. Уæ хъуыддæгты тыххæй та газеты ныффыссын 
хъæуьГ карзæй. Æгас адæмтæ сæм куыд æркæсой, 
афтæ. 
X ъ а н ы м æ т. Уæ, хуыцау, бынтон æнамонд ма 
скæн мæгуыр адæмы. 
Къоста. Афтæ, Хъанымæт. Ды кувгæ кæн, æз 
та фысгæ кæндзынæн. Кæд нæ дыууæйы куыстæй исты 
- рауаид. 
Хъанымæт. Рауайдзæн, Къоста, рауайдзæн. 
Фæлæ ма дæхæдæг дæр иу уад скæн Ирыстонмæ. Уый 
куы айхъуысид æмæ Къоста ссыд, зæгъгæ, уæд алы 
мæгуыр лæг дæр куывд скæнид, уый зон.’ 
К ъ о с т а. Гъемæ мын мæнæ сæрды æнæ ссæугæ 
нæй, æмæ куывдтæ хæрдзыстæм, Хъанымæт. Ныр та 
уал дæ фæллад суадз. Исты дæр бахæр, науæд хъаст 
кæндзынæ, Стъараполы мæ æххормагæй амардтой, 
зæгъгæ. к 
X ъ а н ы м æ т. Æз бынтондæр цæуон, Къоста. Мæ 
лæуд ма цæмæн у? 
К ъ о с т а. Нæ. Нырма хъуамæ дзæбæх фæныхæс- 
тæ кæнæм. (Дзæнгæрæг ныццагъта. Никитыч æрба- 
цыд.) Никитыч! Ацы уазæджы та мæ фатермæ нык- 
кæн. Æнæ æфсин фатер у, фæлæ йыл кæд барвæссид! 
Н и к и т ы ч. Æмæ дæм кæм ныххуысдзæн? Æна- 
хуырæй нывты æхсæн хъуамæ фынæй дæр ма бауа. 
Фæлтау æй махмæ рауадз, æмæ уалдзыгон уæлдæфмæ 
къæлидоры дзæбæх фæфынæй кæндзæи. 
Къоста. Фæуæд афтæ дæр, Никитыч! Цу, Хъа- 
нымæт. Зæронд ус æмæ лæг сты, æмæ сæ цард, сæ 
бон — искæмæн дзæбæхдзинад ракæныи. 
63 

X ъ а н ы м æ т. Сæ цæрæнбон бирæ, сæ цæрæнбон! 
Н и к и т ы ч. Варениктæ фæцæттæ кæнынц, Лева- 
нович. Ма дæ ферох уæнт. 
К ъ о с т а. Æмбæлдзынæн, Никитыч, и. 
Никитыч. Цом уæдæ, мæ хæлар! 
X ъ а н ы м æ т. Цом, цом! (Никитыч æмæ Хъаны- 
мæт ацыдысты.) 
К ъ о с т а (иунæгæй). Атох та кæнæм, лæгхор 
Сенькæ, кæд гæнæн нал ис, уæд! (Æрбадынмæ куыд 
хъавыд, афтæ схъæрзыдта.) Уæ, ацы къах, гъе! (æр- 
бадт, фыссы). «Репрессии администрации Терской об- 
ласти и малоземелье горцев». 
(Æдде та файтоны цæлхыты хъæр ссыд. Æрбацыд 
Евсеев.) 
Е в с е е в. Æз дæу агурын, Константин Левано- 
вич! 
Къоста. Мæнæ дæн, Дмитрий Иванович! Цы 
хабар у? 
Е в с е е в Губернатор мæм фæсидтис. Карз уай^ 
дзæфтæ та мын фæкодта... 
Къоста. Уайдзæфтæй фылдæр цы кæнынц губер- 
натортæ! 
Е в с е е в. Æцæг зæгъын æз. Афтæ кусæн нал ис 
махæн. Дæ фæстаг статья нал рацæудзæн газеты. Дæ 
поэмæ дæр нал æрцæудзæн мыхуыргонд. Схастон æй 
фæстæмæ типографийæ (гæххæтт Къостайы раз æрæ- 
вæрдта). 
Къоста. Схастай йæ? 
Евсеев. О! 
Къоста. Æмæ поэмæ та цы кодта нæ губерна- 
торæн? 
Е в с е е в. Каханов йæ ныхмæ сызмæста. Нæ гу- 
64 

бернатормæ гæххæтт ныффысга. Домы, цæмæй мæ га- 
зет æхгæд æрцæуа, уый! 
К ъ о с т а. Хорз æрхъуыды кодта Сенькæ. Иæхи 
бар ныл нæ цæуы, фæлæ нæ нæ губернаторæн æфхæ- 
рын кæны. 
Е в с е е в. Раст у Каханов, Константин Левано- 
вич! Цæмæн æй схуыдтам нæ газеты Сенькæ Людое- 
дов? Иу иннæмæй карздæр статьятæ цæмæн фыстам 
йæ ныхмæ. 
К ъ о с т а. Хъуыдис ын, Дмитрий Иванович, хъуы- 
дис! Мæнæ кæсыс, ног статья дæр та фыссын йæ фыд- 
миты тыххæй. 
Е в с е е в. Уый дæр нал фендзæн мæ газет. Æгъ- 
гъæд фæмардтам мæстæй хицауады. Канд ахæм 
статьятæй нæ, фæлæ ма бирæ æндæр цæмæйдæртæй. 
К ъ о с т а. Цæмæй ма уагæр? 
Е в с е е в. Цæмæн нæ хъуыд, кусджытæ куыд цæ- 
рынц, сæ мызд, сæ бартыл тох куыд кæнынц, уый тых- 
хæй дæр статьятæ мыхуыр кæнын? Политикон чин- 
гуытыл рецензитæ дæттын? 
Къоста. Царды домæнтæ сты уыдон сегас дæр, 
Дмитрий Иванович! Æмæ сын газеты хуызæн газет 
хъуамæ дзуапп дæтта! 
Е в с е е в. Мæ газет уыцы фæндагыл нал ацæу- 
дзæн. Хъуамæ фæстæмæ газеты хуызæн суа! Ныууадза 
йæ быцæудзинад хицауадимæ! 
К ъ о с т а. Гъеуый де ’цæг ньгхас у? 
Е в с е е в. О, ме ’цæг ныхас! 
К ъ о с т а. Уæдæ уый газет нал уыдзæн, фæлæ 
æнæ æвзаг, æнæ дæндаг фыс. Æмæ ахæм фысæн æз 
ам гæсæй нæ фæбаддзынæн! 
Е в с е е в. Æз та йæ лæбурæг бирæгъæй нал ныу- 
уадздзынæн. 
5 К ьоста 
65 

К ъ о с т а. Гъемæ хорз. Кæддæр нæ дзырд иу куыд 
бакодтам, афтæ йæ абон та хицæн акæнæм. 
Е в с е е в Константин Леванович... Аив дæ хъуы- 
дытæ, æмæ дзæбæхæй иумæ кусæм! 
К ъ о с т а. Мæ хъуыдытæ мæнæн афтæ ивгæ не 
’сты. Уæд мæ ферох кæнын хъæуы мæ адæмы цард!.. 
Иæ удхæрттæ... йæ хъизæмæрттæ! Уыдон ферох кæ- 
рын та мæнæн мæ бон нæ бауыдзæ1г. 
Е в с е е в. Уæдæ бахатыр кæн, Константин Лева- 
нович! 
К ъ о с т а. Табуафси! (Евсеев ацыд.) 
К ъ о с т а (иунæгæй). Гъа! Статъя фыссын дæр мæ 
нал хъæуы. Баззад мæ поэмæ дæр æнæ мыхуырæй! 
Нал ис газет!.. Хæстон лæгæн йæ хæцæнгарз йæ къу^ 
хæй куы ратонай æмæ уый йе’знæгты æхсæн афтид 
армæй куыд аззайа, афтæмæй аззадтæн æз дæр! Кае- 
цæй ма райхъуыса лæгæн йæ хъæлæс? Гъæй-джиди, 
хи газет! Хъæрдæрæй бæргæ нæрид уæд Къостайы 
гæххæтт, Хъанымæт, фæлæ гъа! (Хъуыдыты аны- 
гъуылд.) 
А с т а х о в (æрбацыд). Варениктæ мах бахордтам, 
Костя. Де ’мбæстон та нын кувгæ кодта. 
Къоста. Æз дæр дзæгъæлы нæ бадтæн, Гришæ. 
Евсеевимæ ахицæн дæн. 
А с т а х о в. Хорз бакодтай. Ахæм æнæ астæуыс- 
тæг либералтимæ лæг дард нæ ацæудзæн. Фæлæ 
дарддæр та, дарддæр? Цы ми кæндзынæ æнæ газет? 
К ъ о с т а. Хи газет уадзын байдайдзынæн, Гри- 
шæ! 
А с т а х о в. Уый дæр хорз хъуыддаг уаид, кæд дæ 
бон бауыдзæн, уæд. 
Къоста. Хъуамæ бауа. Газет хъуамæ уа æгас 
Терчы облæсты адæмты газет. Æмæ йын æхца æхсæ- 
66 

ны æрæмбырд кæндзыстæм. Мæхæдæг дæр ма йын мæ 
фыды зæхх дæр ауæй кæндзынæн. 
Баранов (тагъд-тагъд æрбацыд). Хабæрттæ 
фехъуыстон, Константин Леванович, фæлæ æз дæуæй 
ничердæм ацæудзынæн, кæд дæ нæ фæнды, уæддæр. 
Къо ст а. Гъемæ хорз, Иван Матвеевич. Иумæ та 
газет уадздзыстæм. Æрмæст Дзæуджыхъæуы. 
А с т а х о в. Фыццаджыдæр уал рынчындонмæ, 
Костя. Никитыч мын дæ къахы кой кодта. Æмæ уы- 
мæн афтæ уадзæн нæй. Бынтондæр дæ Бетъырбухмæ 
цæуын хъæуы уый тыххæй. 
Къоста. Ацæудзынæн уырдæм дæр. Ме’статья- 
йы дæр мæхæдæг аласдзынæн. Фæлæ уал фыццаджы- 
дæр Пятигорскмæ, Гришæ! Дыууæ боны мæ Аняйы 
куынæ фенон, уæд мæ зæрдæ аскъуйдзæни, уый зон... 
Æмбæрзæн. 
ÆРТЫККАГ АРХАИД 
5-æм НЫВ 
Дзæуджыхъæу. Егъау, райдзаст уат (гостинная) В. Гр. Шре- 
дерсы фатеры. Уаты пианино, æнæ уый цы æмбæлы, уыцы дзау- 
мæттæ. Æртæ дуары: — иу цæхæрадонмæ, иннæ къæлидормæ, 
астæуыккаг, егъау дуар та — дыккаг уатмæ. Дыууæ рудзынджы— 
цæхæрадонмæ. 
Фæсæмбæрзæнæй хъуысы вальсы цагъд. Æмбæрзæн — гом. 
Ленæ пианинойыл цæгъды. Иукъорд адæймаджы кафы вальс. 
Кæфтытæ зынынц дыккаг уатæй дæр. Шредерс, Алыксандыр, 
Амырхан, Гаппо, Аслæнбег æмæ ма æндæр цалдæр адæймаджы 
бадынц æмæ кафджытæм кæсынц. Кафт фехæлд. 
Шредерс (фестад, адæмы æхсæн æрлæууыд). 
Бузныг, господа. Стыр бузныг уе ’гасæй дæр. Срæсугъд 
67 

мынкодтат мæ бæрæгбон. Александыр Иванович... Гав- 
рил Васильевич.... табуафси, фæйнæ сæны уал ана- 
зут! 
Алыксандыр (систа нуазæн, афтæмæй). Ды 
цы зæгъай, æмæ мах цы нæ бакæндзыстæм, нæ зы- 
наргъ Варварæ Григорьевнæ! Æмæ нын дæ цæрæнбон- 
тæ бирæ уæнт. Алкæй нæ мад, хойау рæвдауыс, хор^- 
дзинæдтыл дæ уд хъарыс, æмæ нын цæр æмæ цæр рæ- 
сугъд æмæ дзæбæхæй, Варварæ Григорьевнæ. 
Г а п п о (уый дæр нуазæн систа, афтæмæй). Дæ 
зæды боны дын арфæ кæнæм, цытджын æмæ кадджын 
Варварæ Григорьевнæ. Владислав Петровичимæ æм- 
зай-æмзæронд баут... Кæддæриддæр æрыгæттæ ут... 
Æмæ ахæм рæсугъд бæрæгбæттæ аразут! 
Шредерс. Æфсæрмы мæ бафтыдтат, господа! 
Бузныг уæ дзæбæх ныхæстæй. Стыр бузныг, мæ зы- 
наргъ хæлæрттæ. 
Аня (цæхæрадонæй). Папæ! Диссаджы рæсугъд 
изæр. Ардæм уал рацæут! 
Шредерс. Дæ чызг. та æнæ дæу нал лæууы, 
Александыр Иванович! Дзуры та дæм дæ дзæбæх 
Анютæ! 
А л ы к с а н д ы р. Цы кæнæм, Варварæ Григорьев- 
нæ. Кæрæдзийы йедтæмæ кæмæн бабуц кæнæм нæхи? 
Æцæг, Гаппо, уæлдæфмæ уал акæсæм! 
Г а п п о. Акæсæм, Алыксандыр. Мæйрухсы Хъа- 
зыбеджы хохмæ скæсын диссаг куы у йæхæдæг! Цом! 
Ханиффæ! 
(Алыксандыр, Гаппо, чидæртæ ма цæхæрадонмæ 
ацыдысты. Уаты ма баззадысты Садуллæ, Амырхан, 
Аслæнбег, Шредерс). 
Ш р е д е р с. Мæнæн дæр хатыр бакæнут, господа! 
Фынджы хъуыддагмæ бакæсон. Фæлæ æнкъард ма 
68 

кæнут! Тагъд не *ннæ уазджытæ дæр зындзысты, æмæ 
уæд бынтондæр* схъæлдзæг уыдзыстæм! 
. С а д у л л æ. Къоста тагъддæр куы æрбацæуид, 
Дæ иннæ уазджытæ дæр сæрæгас уæнт, фæлæ! 
Ш р е д е р с. Къостайæн æнæ æрбацæугæ нæй, 
господа! (Ацыд.) 
Амырхан. Къоста æппындæр куы нæ цæуид 
ахæм рæттæм, уæд бирæ хуыздæр уаид! 
С а д у л л æ. Мæлæты карзæй та йæ нæ загътай, 
Хъуыбадты-фырт! 
А м ы р х а н. О, о! йæхи дарын нæ зоны. Дыууæ 
къуырийы та хъæуты разил-базил фæкодта æмæ та 
адæмы хицауадыл фæардыдта. 
С а д у л л æ. Уый дын мæнг ныхас у. Къоста ахæм 
æдылы нæу æмæ уыцы ардыд чи кæна адæмы. 
Аслæнбег. Бæгуы, комкоммæ сæ нæ ардауы! 
Сусæгæй! 
Садуллæ. Мæнг ныхас у уый дæр: Къоста цы 
фæкæны, уый æргомæй! Сусæгæй æндæр чидæртæ 
фæархайынц. 
А м ы р х а н. Иудзырдæй, куынæ ма ссыдаид, 
гъеуæд бирæ хуыздæр уыдаид йæхицæн дæр æмæ адæ- 
мæн дæр! 
Садуллæ. Уый сымахмæ гæсгæ! Адæм та йын 
цин кæнынц йе ’ссыдыл... 
Амырхан. Рæдийынц. Фыдбылыз йедтæмæ ни- 
цы у Къоста ирон адæмæн. Æмæ сæуадзæд сæхи уагыл! 
С а д у л л æ. Зæгъæм, дæ бар... Не ’ннæ æлдæрт- 
ты бар сæ бакæнæд! Цæмæй сын бынтондæр сæ царм 
растигъат! Нæ? 
Аслæнбег. Дзанайы-фырт, уый дæр сын куы- 
рæттæ æмæ цухъхъатæ куынæ кæны. Цыппар азы дæр- 
гъы Стъараполæй Кахановимæ тох фæкодта! Карз 
69 

статьятæ фæфыста йæ ныхмæ!.. Суанг ма йыл Бетъыр- 
бухы дæр рауагъта статья! Фæлæ цы пайда фæци уы- 
мæй адæмæн? Кахановы ма уæлдай знæт скодта, æн- 
дæр? 
С а д у л л æ. Стыр пайда, Сыбайы-фырт, стыр! 
Каханов дæр уымæн калы цæхæртæ, æмæ йын йæ ных 
кæй къуыры! Иæ митæм ын адæмы кæсын кæй кæны. 
Уалынмæ ам газет уадзын куы байдайа, уæд та бын- 
тон хæрдмæ схъиудзæн Каханов! 
Аслæнбег. Уый никуы уыдзæн æмæ Хетæджы- 
фырт ам газет уадзын байдайа! 
С а д у л л æ. Цæуылнæ уæд? 
А м ы р х а н. Æппынфæстаг ын æхца бирæтæ дæт- 
ты газет уадзынæн? 
С а д у л л æ. Сымах ын, бæгуы, нæ ратдзыстут. 
Фæлæ йын чи радта, ахæмтæ дæр фæуыдзæн, ма тæрс! 
Аслæнбег. Дæ хорзæхæй, Дзанайы-фырт, поме- 
щичы цард куы кæныс, уæд ма Хетæджы-фырты фæн- 
дыры цагъдмæ цы кафыс, уый бæрæг дын нæй? 
С а д у л л æ. Помещичы цард мæн ницæмæн хъæ- 
уы, фæлæ кæд мæ бинонтæн кæрдзын хæрын кæнын, 
уæддæр лæджы хуызæн лæг цы мæгуыр адæмы æхсæ- 
нæй рацыд, уый хъуамæ рох ма кæна! Æмæ Къоста 
дæр гъеуыцы адæмыл хæры йæ уд! (Ацыд.) 
А м ы р х а н (йæ фæстæ кæсы, афтæмæй). Ничи 
хъусы амæ дæр? Уый фарс ахæцыд бынтондæр! Фæ- 
лæуут! Мах уын фæсыкк кæндзыстæм уæ фæндтæ! 
(Аслæнбегмæ.) Кахановмæ цæуын æз. Хетæджы-фыр- 
ты хабæрттæ йын ракæнон бæлвырдæй. Ам кæй уы- 
дзæнис, уый дæр ын фехъусын кæнон. 
Аслæнбег. Æз дæр цæуын, Амырхан. Лæджы 
та уæхстыл бакæндзæн æмæ та йæ артæн йæ тæккæ 
цыренмæ дардзæн. 
70 

А м ы р х а н. Дæуæн цæугæйæ нæу. Æнæ истытæ 
дзургæ та нæ уыдзæн æмæ йæм бадар дæ хъус! Бам- 
бар: тагьддæр та йæ фесафын хъæуы ардыгæй. Æцæг 
нæр%ы арвау йæ гæххæтт! Æмæ ам газет уадзын куы 
байдайа... уым зæххы кой куы скæна, уæд нæ фынæй 
кæнынмæ дæр нал æвдæлдзæн, уый зон! 
Аслæнбег. Ау, цензурæ йын афтæ суадздзæн 
йæ рохтæ? 
Амырхан. Цензурæ йын Стъараполы дæр хорз 
хæцыд йæ рохтыл, фæлæ уæддæр газет «Северный 
Кавказ»-ы Кахановы Сенькæ Людоедов схуыдта! 
Аслæнбег. Домбай та куыннæ у Хетæджы-фырт! 
Терчы облæсты хицауы инæлар-лейтенант Кахановы 
Сенькæ Людоедов схон! Куыннæ йæ аныхъуыра уыцы 
миты фæстæ? Куыд ын бары ахæм æфхæрдтытæ? 
А м ы р х а н. Æмæ йын сæ бары? Къæппæввонгæй 
йæм бады, уый зон. Фæлæ йын мах дæр хъуамæ фех- 
хуыс кæнæм. Æмæ йæм æз цæуын. Ды та ам бадар 
дæ хъус! Æмбарыс?! 
Аслæнбег. Цы æмбарын, уый æмбарын. Мауал 
саф дæ рæстæг! (Æрбацыд Шредерс.) 
А м ы р х а н. Бахатыр кæн, Варварæ Григорьевнæ! 
Фæлæ ма æз æрбауайдзынæн. Иу суды хъуыддаг æмæ 
мæ Владислав Петрович æхсызгон хъæуы. 
Ш р е д е р с. Табуафси, табуафси! Уæдмæ кæд зы- 
нид Владислав Петрович дæр! (Амырхан ацыд. Иу- 
варсмæ.) Æгайтма ацыд. (Хъæрæй.) Господа! Куы 
æрсабьш стут, уый? Ленæ! Æрцæгъд ма иу дзæбæх 
вальс! Кафгæ уæдлæр акæной нæ уазджытæ. (Ка<Ьт 
та ногæй стынг ис. Дуары дзæнгæрæджы хъæр фæцу.д). 
Хъæлæс (æдде). Уазæг уадзут, фысымтæ? 
Ш р е д е р с. Константин Леванович! Господа... 
Константин Леванович! (Шредерс æддæмæ ауад. Адæм 
71 

сæ кафт фæуагътой. «Къоста», «Къоста», зæгъгæ, ны- 
хас ацыд. Æрбацыдысты Шредерс, Къоста, ноджы ма 
чидæртæ. Къостамæ дидинджыты букет. Адæм йæ раз- 
мæ фесты). 
Къоста. Зæрдæбынæй дын арфæ кæнын, мæ зы- 
иаргъ Варварæ Григорьевнæ. Фидæнмæ дыл ноджы 
рæсугъддæрæй цæуæд дæ бæрæгбон! 
Ш р е д е р с. Бузныг, мæ хæлар! Дæ арфæтæ уæл- 
дай зынаргъдæр сты мæнæн, Къоста. Бузныг! Бузныг! 
(Цæхæрадонæй æрбацыдысты Алыксандыр, Гаппо, 
иннæтæ). 
Г а п п о. Мæнæ ис, хорз адæм! Нæ хæххон уари... 
нæ ныфс... нæ фæндырдзæгъдæг! Стахт та йæ райгуы- 
рæн бæстæм... Æмæ та нын йæ сызгъæрин уадындзæй 
йæ диссаджы зарджытæ кæндзæн. 
К ъ о с т а. Фæуадз уал дæ базырджын ныхæстæ, 
Гаппо. Сæ къухтæ уал райсон мæнæ адæмæн. Æгас 
цу, Алыксандыр! Дæу дæр куы нæма федтон, Садул- 
лæ. (Йæ хъæбысы йæ акодта.) Сыбайы-фырт, ам та 
куы дæ ды дæр! Уе ’гасæн дæр уе ’зæртæ хорз уæнт, 
хорз адæм! (Сæ къухтæ сын исы. Æрбацыдысты Аня 
æмæ Дзамболат. Аня æмæ Къоста исдуг кæрæдзимæ 
кæсгæйæ баззадысты. Дзамболат йæхи фæтигъ кодта). 
Аня. Æгас цу, Къоста! 
К ъ о с т а. Аня!.. Ам дæ ды дæр? 
А н я. Знон папæимæ Пятигорскæй ссыдыстæм. 
Къоста. Стыр æхсызгон мын у дæ фенд, Дзах- 
соры-фырт, инæлар ысу ды дæр. (Сæ къухтæ сын исы.) 
А л ы к с а н д ы р. Æгайтма та дæ райгуырæн бæс- 
тыл дзæбæхæй сæмбæлдтæ, Къоста! 
К ъ о с т а. Ды дæр, Алыксандыр, ды. Нæ хорз хæ- 
лары хæдзары та сæмбæлдыстæм мæнæ. 
Ш р е д е р с. Аст азы фæстæ!.. 
72 

К ъ о с т а. О, аст азы фæстæ! Æмæ уымæй кæрон 
куыннæуал уыдис, уыцы аст азæн! 
Садуллæ. Дæумæ бакæс, Къоста... Цы ми код- 
тай цымæ, ногæй та Иры зæххыл куы æрлæууыдтæ, 
уæд. . 
Къоста. Нал ын æфсæстæн йæ хæхтæм кæсы- 
нæй, Садуллæ. Нал йæ дон, нал йæ уæлдæфæй. Иæ 
алы бæлас, йæ алы кæрдæджы хал ын мæ хъæбысы 
кодтон. 
Ш р е д е р с. Райгуырæн бæстæйæ адджындæр, 
æвæццæгæн, æмæ ницы ис, Къоста. 
К ъ о с т а. Хуыцау мæ Ирыстонæй макуыуал фæ- 
хицæн кæнæд. Кахановæн та йе ’буалгъ ми æз хатыр 
никуы ныккæндзынæн. г 
Алыксандыр. Æнæуи куыд дæ, Къоста? Дæ 
къах, æнхъæлдæн, дзæбæх у фæс операци! 
К ъ о с т а. Бетъырбухæй куы цыдтæн, уæд мын мæ 
хæлæрттæ хорз куывд скодтой. Æмæ ма уым каф- 
гæ дæр фæкодтон. 
Ш р е д е р с. Уæдæ хъуамæ абон мæ бæрæгбоны 
дæр фæкафай. 
Къо с т а. Æнæмæнгæй, Варварæ Григорьевнæ. Ды 
та куыдтæ цæрыс, Аня? 
А н я. Бузныг, Къоста. Юля æмæ дæм Ленæ дæр 
салæмттæ æрвыстой! 
К ъ о с т а. Ме ’стыр хæлæрттæ сты уыдон. Уæл- 
дайдæр Юля Александровнæ. Мæ иу писмо дæр мын 
æнæ дзуаппæй нæ ныууагъта. 
А н я. Гъемæ хыл кодтой демæ, Бетъырбухæй цæу- 
гæйæ, дам, Пятигорскмæ куыд нæ фездæхти! 
А л ы к с а н д ы р. Афтæ, Къоста, афтæ. Æнхъæл- 
мæ дæм кастыстæм. 
73 

К ъ о с т а. Бузныг, Алыксандыр. Фембæлдзыстæм 
та дæ дзæбæх хæдзары дæр. 
Г а п п о. Алыксандыр, уæддæр дæ къæсхуыр Аню- 
тæ ахæм чызг сси, уый мæ ныр дæр нæма уырны. 
Æхсин, хорз адæм, æхсин! Бакæсут-ма йæм, уæ хор- 
зæхæй! 
Шредерс. Уымæй ахуыргæнæг, госпрда. Пяти- 
горскы гимназы! 
А н я. Æгæр дын стауынц дæ чызджы, папæ. Исты 
сын зæгъ. 
А л ы к с а н д ы р. Уадз æмæ дæ стауой, мæ чызг. 
Мæнæн дæр æхсызгон у, кæй дæ стауынц, уый. Цы 
йæ æмбæхсон, хорз адæм! 
А н я. Нæ, нæ, папæ! Æз уæд бынтондæр алидз- 
дзынæн! (Фæцæуы иннæ уатмæ). 
К ъ о с т а. Лидзгæ нæ, Аня. Фæлтау нын исты 
ацæгъд. Æз-иу дын дæ цæгътытæм хъусын бирæ уарз- 
тон! 
Шредерс. Æз дæр, Аня! Господа! Байхъусæм 
не ’гас дæр Аняйы цагъдмæ! 
(Шредерс, Къоста, Алыксандыр, Садуллæ, бирæтæ 
иннæ адæмæй Аняимæ дыккаг уатмæ ацыдысты. Уыр- 
дыгæй Чайковскийы «Баркароллæ»-йы мыртæ æрбай- 
хъуыстысты. Гыццыл фæстæдæр Къоста фæстæмæ 
æрбаздæхт, æрбадт тъахтиныл æмæ арф хъуыдыты 
аныгъуылд). 
Ш р е д е р с (æрбацыд). Къоста... Æнкъардæй 
куы бадыс уый! 
Къоста. Кæйдæр æмбисонд мыл æрцыд, Варва-- 
рæ Григорьевнæ... Пятигорскмæ уымæн нæ бацыдтæн, 
цæмæй ма фенон Аняйы... Ссыдтæн ардæм... æмæ ам 
мæ размæ фæци. 
III р е д е р с. Æмæ? Æхсызгон дын куы у йæ фенд! 
74 

Къоста. Тынг æхсызгон! Фæлæ цы ис уымæй? 
Мæ зæрдæ та мын куынæ барухс кæндзæн Аня! 
Ш р е д е р с. Кæд ныхас кодтай йемæ фæстаг 
хатт? 
К ъ о с т а. Фарон... Бетъырбухмæ цæуыны размæ 
йæм Пятигорскмæ бацыдтæн. 
Ш р е д е р с. Æмæ? 
Къоста. Æрыгон, дам, дæн нырма... Иу дзырдæй 
æфсæнттæ та мын скодта. 
Ш р е д е р с. Ды та йæ уарзыс... Кæддæр æй куыд 
уарзтай, афтæ! Нæ? 
К ъ о с т а. Фылдæр, Варварæ Григорьевнæ! Фыл- 
дæр! Æмæ мын зын дæр уымæн у... Æрмæст мæм хæ- 
лары цæстæй кæй кæсы, гъеуый... 
Ш р е д е р с. Афтæ хорз нæу, Къоста! Каерон скæ- 
нын хъæуы хъуыддагæн. 
К ъ о с т а. Гъемæ йын а изæр скæндзыстæм кæ- 
рон. Æгайтма ам фæци Аня. (Зæлинæ æвиппайды 
уатмæ æрбацыд, ракæс-бакæс кæны. Къостайы куы 
ауыдта, уæд æм йæхи баппæрста. Рæсугъд æмæ егъау 
чызг сси Зæлинæ). 
Зæлинæ. Къоста! Æз дæу куы агурын! 
К ъ о с т а (исдуг Зæлинæмæ кæсгæйæ баззад). Чи 
у? Бацамонут мын æй. 
3 æ л и н æ. Нал мæ зоныс?.. Къоста!.. 
Къоста. Зæлинæ!.. Ахæм чызг сдæ, Зæлинæ?.. 
(Зæлинæйы йæ хъæбысы акодта.) 
Ш р е д е р с. Ахæм, Ахæм! Æз ма йæ феныи 
æмæ йыл алы хатт дæр фæцин кæнын. 
К ъ о с т а. Цæй куыд дæ? Кæм дæ?.. Зæлинæ!.. 
3 æ л и н æ. Куы дæм фыстон, Къоста. Нары 
ахуыргæнæгæй кусын. 
Къоста. Фыстай, фыстай! Нæ, Варварæ Гри- 
Я 

горьевнæ, нæ тох Кахановимæ дзæгъæлы нæ уыд не 
скъолайы сæрыл. Кæм уыдаид ныр махæн ахæм ахуыр- 
гонд.чызджытæ? 
III р е д е р с. Дæ руаджы, Къоста. Æндæр нал 
бафтыдаид уыцы скъола ирон адæмы къухы! Цæй, 
аныхас уал кæнут Зæлинæимæ! Æз иннæ уазджытæм 
бакæсон! (Ацыд.) 
Къоста. Хабæрттæ кæн, Зæлин^!. (Сбадтысты.) 
Гыцци мын куыд у? 
3 æ л и н æ. Æнхъæлмæ дæм кæсы. Кæд, дам, æр- 
бацæудзæн? Кæд, дам, ма фендзынæн Годтайы? 
Къоста. Мæхæдæг дæр, зæгъ, афтæ бæллын дæ 
фендмæ, Гыцци. Æмæ раст иннæ бон линейкæйы сбад- 
дзыстæм æмæ Уæлладжыры кæмтты Нармæ бафар- 
дæг уыдзыстæм. Фæлæ цыдæр æнкъард дæ! Исты æр- 
цыд, миййаг? 
3 æ л и н æ (æрæджиау), Бабайы та æрцахстой, 
Къоста! 
Къоста. Мæнæ замана! Цы та кодта дæ баба? 
3 æ л и н æ. Уый аххос нæ уыд. Цæрæнбонты адæм 
суг цы хъæдæй хастой, уый къазна йæхи бакодта. 
Адæмы йæм æввахс дæр нал уадзынц... Баба та хи- 
цауадмæ балæбурдта....Æмæ йæ знон Салыгæрдæны 
ахæстонмæ æркодтой. 
Къоста. Æтайтма мыл амбæлдтæ. Кахановмæ 
цæудзынæн райсом. Æмæ та йæ кæд исты амæлттæй 
скъахиккам. Ныр та афтæ бакæнæм, Зæлинæ, æмæ 
не ’нкъарддзинадæй нæ фысымты циндзинад ма ха- 
лæм. Разы дæ? 
3 æ л и н æ. Дæн, Къоста. Æгайтма дæ федтон. 
Аняйы дæр ма фенон. 
Къоста. Фен, фен. Аня дæр æндæр чызг сси. 
Щ 

(Зæлинæ ацыд. Æрбацыдысты Алыксандыр; Гаппо, 
Садуллæ, Аслæнбег.) 
Къоста. Сыбайы-фырт, уый пъагонджый дæр 
куы сдæ æмæ дæ куынæ æрхъуыды кодтон. 
А с л æ н б е г. Æмæ цы зæгъынмæ хъавыс, Къос- 
та? Нæ мыл фидауынц, миййаг? 
К ъ о с т а. Хорз дын, зæгъын, æнтысы размæ. Аф- 
тæмæй тагъд банчы директор дæр суыдзынæ. 
Аслæнбег. Чи зоны, Хетæджы-фырт. Уæздан 
мыггаджы хъæбулæн алцыдæр æнтысы! 
Къоста. Уæздан мыггаджы хъæбул, и? (Ком- 
коммæ Аслæнбегмæ бакаст, афтæмæй.) 
— Ох-хай, гъе! -г- сæрджын саг уызынмæ дзуры: 
Мах саг мыггагæй уæздандæр нæ уыд, 
Ныр кæд дæ хуызæттæ махмæ дæр гуыры, — 
Афонмæ дæр нæ фæцæгъдын куы хъуыд!.. 
А с л æ н б е г. Омæ? Цы зæгъинаг дæ уымæй? 
Къоста. Куы ницы. Фысымтæм, уал зæгьын, 
куы фæкæсис. Кæд тагъддæр фынджы уæлхъусмæ ба- 
хæццæ уаиккам! 
А с л æ н б е г. Табуафси! Æз уæ нæ бахъыгдардзы- 
нæн. (Иуварсмæ.) Сау калм! Фæлæуу, æз та дыл мæ- 
хи асæрфтытæ кæндзынæн! (Ацыд, фæлæ-иу рæстæ- 
гæй-рæстæгмæ къæлидоры фæзынд. Бæрæг уыд, Къос- 
тайы ныхæстæм йæ хъус кæй дары, уый.) 
К ъ о с т а. Нæ уарзын ацы лæджы. Афтæ мæм 
кæсы, цыма нын нæ арфæйы гæххæтт дæр уый баны- 
мыгъта! 
Садуллæ. Æнæ зæрдæ ’хсайгæ нæу, фæлæ йын 
цы кæнæм. Йæхи афтæ не ’хсæн фæтъыссы! 
Алыксандыр. Исты хабæрттæ кæн, Къоста. 
Хъæуты, дам, уыдтæ, зæгъынц. 
77 

Къоста. Уыдтæн, Алыксандыр, уыдтæн! Хъуы- 
бадты-фырт цы адæмы фæсырдта, уыдон куыдтæ цæ- 
рынц, уый уынынмæ фæцыдтæн. Æмæ иу-цалдæр хъæ- 
уы бабæрæг кодтон. 
А л ы к с а н д ы р. Æмæ? Куыдтæ цæрынц? 
Къоста. Зæххæй у адæмы цард... Уый не’гас 
дæр зонæм. Афтæмæй бирæ адæм ныры онг æнæ зæх- 
хæ’й хъизæмар кæнынц. 
Г а п п о. Мауал тыхс, Къоста. Бафтдзæн ныр зæхх 
адæмы къухы! Хорз мадзæлттæ аразын æз уый тых- 
хæй! 
К ъ о с т а. Цавæр мадзæлттæ? 
Г а п п о. Алы хъæуы дæр банк арæзт æрцæудзæн... 
Æхсæны банк! Ольгинскæйы хъæуы йæ аразгæ дæр 
скодтам! 
Къоста. Æмæ? Зæххытæ уардзысты уыцы бан- 
чытæ? 
Г а п п о. Æфстау æхца дæтдзысты! Зæхх кæй хъæ- 
уа, уый-иу уырдыгæй æхца райсдзæн... Æмæ-иу зæхх 
балхæндзæн! 
К ъ о с т а. Рæдийыс, Гаппо! Рæдийыс! Мæгуыр 
лæг сæ фæстæмæ фидгæ та цæмæй бакæндзæн? Æви 
ма дæ уый дæр фæнды, цæмæй йæ Сыбырмæ феса- 
фой... банчы æхца нæ фидыс, зæгъгæ. Нæ, Гаппо, аф- 
тæмæйты мæгуыр адæмы къухы зæхх нæ бафтдзæн. 
Г а п п о. Куыдæй бафтдзæн уæдæ дæумæ гæсгæ 
зæхх сæ къухы? 
Къоста. Байсын æй хъæуы. Тыххæй! Æлдæрт- 
тæй æмæ зæхджынтæй! 
Г а п п о. Къоста, Къоста! Æрра сдæ, гормон? Æн- 
дæр ныхæстæ-иу куы кодтай зæххы тыххæй! 
Къоста. Рæдыдтæн, Гаппо. Фæлæ ныр уынын: 
æнæ тыххæй байсгæйæ никуы æрхаудзæн зæхх мæгуыр 
73 

адæммæ. Гъестæй уыдон мæ ныхæстæ дæр ие ’сты. 
Уæрæсейы х>ыздæр адæмтæ дзурынц афтæ. 
Г а п п о. Нæ, нæ, нæ! Ирон адæмæн сæ фæндаг 
æндæр у! Ныттуджджынтæ уыдзысты афтæмæй. Æмæ, 
дæ хорзæхæй, мауал кæн ахæм ныхæстæ. 
К ъ о с т а. Газет уадзæн дæр иын нæй, Гаппо? 
Дыууæ хатты дæм куы фыстон, уый тыххæй... Æмæ 
мын иу дзуапп дæр куы нæ радтай! 
С а д у л л æ. Газет уадзын хъæуы. Æхца дæр ын 
æмбырд кæндзыстæм не’хсæн! 
Алыксандыр. Æрмæст æй ам ма ныууадзут, 
уæ хорзæхæй! Хицауадæй дарддæр куы уа, уæд хуыз- 
дæр уыдзæн! 
К ъ о с т а. Ам æй хъæуы уадзын, Алыксандыр. 
Хуыздæр хæццæ кæндзæн ардыгæй кæсæг, мæхъхъæл, 
нæхи ирон адæммæ! 
Г а п п о. Иу ран дæр æй нæ хъæуы уадзын, æмæ 
иннæ ран дæр!.. Ницæмæн нæ хъæуы хицауады къа- 
хын!.. Гыццыл, æнæбон адæм стæм æмæ цы бакæнæм, 
уый сабырæй. 
К ъ о с т а. Дыккаджы Евсеев! Гыццыл стæм, зæгъ- 
гæ, уый тыххæй йын алы æбуалгъ митæ баринаг стæм? 
Æркæс-ма мæнæ! (Йæ тары дзыппæй гæххæтт систа 
æмæ йæ Гаппойы разы æрæвæрдта. Аслæнбег та 
къæлидоры фæзынд.) 
Гаппо (кæсы гæххæтмæ). Æнæхъæн статья! 
«Неурядицы Северного Кавказа». Гъемæ дын ай кæ- 
цы газет рауадздзæн, Къоста, Терчы облæсты хица- 
уæн та дзы йæ фæрстæ куы ныххостай, уæд? 
Къоста. Æз та йæ Бетъырбухы газеттæй иуы 
рауадздзынæн! Хуыздæр куыд æркæсой Сенькæ Лю- 
доедовы хъуыддæгтæм, афтæ. Гъестæй ам нæхи газет 
дæр кæй уадздзыстæм, уый дæр дæ уырнæд, Гаппо. 
79 

С а д у л л æ. Уадздзыстæм, Кьоста, уадздзыстæм. 
Дæ ирон æмдзæвгæтæн дæр рауадзын афон у!.. Æх- 
сызгон хъæуынц адæмы! 
Г а п п о. Гъеуый — раст хъуыддаг! Гъе ууыл æз 
дæр «нагъ» нæ зæгъдзынæн. 
Къоста. Табуафси. Мемæ сты уыдон дæр. Рын- 
чындоны дæр ма сыл фæцархайдтон, цæмæй аивдæр 
суой. (Стъолыл папкæ æрæвæрдта. Алыксандыр, Гап- 
по, Садуллæ дзы фæйнæ цалдæр сыфы айстой. Кæ- 
сынц сæ). 
А л ы к с а н д ы р. Диссаджы хæзна. Ирон адæм 
дæ цæрæнбонты нæ ферох кæндзысты, Къоста. Фæлæ 
ма каст цæмæ у? Цæмæн сæ æхгæдæй дарæм къæ- 
бицы? 
К ъ о с т а. Чи сæ рауадза, Алыксандыр? Мæн цен- 
зурæ, типографитыл рацу-бацу кæнынмæ не ’вдæлы. 
Садуллæ. Гаппойæ хуыздæр ничи сарæхсдзæн 
уыцы хъуыддагмæ! 
Алыксандыр. Афтæ, Гаппо! Айс æй дæхимæ! 
Бакæн æй ирон адæмы тыххæй! 
Г а п п о. Стыр зæрдиагæй, Алыксандыр. Гъе, æр- 
мæст дзы иуæй-иу æмдзæвгæтæ бынтон æнæзæрдæх- 
сайгæ не ’сты. Æмæ уыдоны бынтондæр сисæм, Къос- 
та. Хуыздæр уыдзæн, бауырнæд дæ. 
К ъ о с т а. Кæцытæ? Цæмæй зæрдæхсайгæ сты? 
Г а п п о. Зæгъæм, мæнæ «Додой»-йæ! Каерæй-кæ- 
ронмæ хицауады ныхмæ арæзт у! «Салдат» дæр аф- 
тæ. Ис ма дзы ахæмтæ! 
Къоста. Æз сæ сисии, Ганпо, фæлæ нæ комынц 
исын, нæ! Уымæн æмæ нæ бæстæйы сагъæстæ сты! 
Нæ сидзæрты, нæ мæгуырты хъарджытæ! Нæ, Гаппо, 
нæ бакæндзынæн æз мæ хъæбулы дæ бар! Æнæ къах, 
80 

æнæ къух мьш æй фæкæндзынæ æмæ мын æй афтæ* 
мæй былæй аппардзынæ! 
А л ы к с а н д ы р. Бафидаут, Къоста... Гаппо!.. 
С а д у л л æ. Гаппо дзырд раттæд, кæй сæм нæ 
бавналдзæн, уый тыххæй. Уæддæр ма бакъуылымпы 
кæнут хъуыддаг! 
Къоста. Гъемæ раттæд дзырд. Мæнæ ам, уæ 
цуры! 
Г а п п о. Хорз, Къоста! Мæнæ дын мæ фыды къух, 
куыд сты, афтæмæй сæ кæй рауадздзынæн, уый тых- 
хæй!.. 
Къоста. Гъе уый лæджы ныхас у, Гаппо. (Дæт- 
ты Гаппомæ йе умдзæвгæты папкæ.) 
Алыксандыр. Уæ цæрæнбонтæ бирæ уæ дыу- 
уæйæн дæр. Рагацау уын арфæ кæнын ирон дзыллæ- 
йы иомæй! 
(Æрбацыдысты Шредерс æмæ Аня). 
Шредерс. Господа! Скувæм мæ зæды хайæн. 
Кæннод ме ’ввахс цæугæ дæр нал æркæндзæни! 
Къоста. Фæцæуæм, нæ зынаргъ Варварæ Гри- 
горьевнæ. 
(Шредерс, Къоста, Гаппо, Садуллæ — ацыдысты. 
Алыксаидыр æмæ ма Аня фæсте аззадысты). 
Алыксандыр (Анямæ). Цы кæныс, мæ чызг? 
Цæуыл тыхсыс? Æгæр фæлурс дæ. 
Аня. Куыннæ тыхсон, папæ? Куы та мæ фæрса 
Къоста, цы йын зæгъдзынæн уæд? 
Алыксанд ы р. Цы дын зæгъон, мæ хур? Къос- 
та — Къоста у. Дыккаг ахæм Ирыстоны нæй! Æмæ 
йемæ царды фæндагыл фæцу — уый гыццыл кад нæу. 
Фæлæ бæллиццаг нæу йæ цард Къостайæн. Æмæ 
куынæ бафæразай тых цæрдтытæ кæнын. 
А н я. Папæ... Мæ мæт куы кæныс æрмæст! 
6 Къоста 
81 

А л ы к с а н д ы р. Кæй мæт ма кæнон уæдæ? Сы- 
мах йедтæмæ цы ис зæххыл мæнæн дæр? 
А н я. Хорз цæрдтытæй та мын Дзамболат æвæ- 
ры зæрдæ... 
А л ы к с а н д ы р. Цы дын зæгъон уымæй дæр? 
Стыр мыггаг... хъæздыг... æрыгон... афицер, фæлæ... 
(исдуг фæхъус, уый фæстæ.) Къостайы тыххæй арф* 
дæр ахъуыды кæн уæддæр. Æмæ дын дæ зæрдæ цы- 
дæриддæр зæгъа, гъеуый-иу уымæн дæр зæгъ! Гъеуый 
дын мæ фæстаг ныхас. Ныр та цом. Адæм махмæ 
кæсынц. 
А н я. Ныртæккæ, папæ! (Алыксандыр ацыд.) 
А н я (иунæгæй). Дæ зæрдæ, дам, цы зæгъа, гъе- 
уый! Æмæ йæ зонын, цы зæгъы мæ зæрдæ, уый? 
Иуырдыгæй Къоста... йæ зарджытæ, йæ тох... йæ уар- 
зондзинад! Иннæрдыгæй Дзамболат... кæд дзы папæ 
цæмæйдæрты разы нæу, уæддæр... (Исдуг бадгæйæ 
баззад.) 
Дзамболат (æрбацыд). Аня!.. Кæрон нæй мæ 
амондæн, Аня!.. 
А н я. Æгайтма афтæ амондджын дæ, Дзамболат. 
Фæлæ цæмæй? 
Дзамболат. Æнæхъæн изæр демæ дæн!.. уы- 
иын дæ... кæсын дæм!.. Æрмæст тæрсын, мæ амонд 
куы атæха, уымæй, Аня! 
А н я. Кæдæм тæхы? Афтæ мæнгæфсон у? 
Дзамболат. Къоста дыл куыд æнувыд у, уый 
уынын. Дæхæдæг дæр æм æнæ зæрдæхсайгæ нæ. дæ! 
А н я. Ныууадзæм Къостайы, Дзамболат! Куы ни- 
цы хъыгдары дæу дæр æмæ мæн дæр! 
Дзамболат. Куыннæ, Аня! Куынæуал дæ иста 
æрдæбон йæ цæстытæ. Ды дæр йæ ныхасмæ уайтагъд 
пианинойы уæлхъус куы абадтæ! 
Ж 

А н я. Омæ цы? Мæхицæн дæр æхсыягон уыд Къос- 
тайæн исты æхсызгондзинад бакæнын. 
Д з а м б о л а т. Уыдæттæ кæнын д е æз нал ба- 
уадздзынæн, Аня. Фæрсмæ дæр хъуамæ макæмæуал 
кæсай ныр! 
А н я. Цы-ы? Нæ, Дзамболат... Ницы бар мæм да- 
рыс нырма. Æмæ мын ахæм ныхæстæ дæр ма кæн. 
Къостайы тыххæй уæлдайдæр! 
Дзамболат. Къоста дæр иннæтæй уæлдай ни- 
цы у. Сыстыр æй кодтат, æндæр. 
А н я. Цæргæс у Къоста! Бæрзæндты чи тæхы... 
Дæрдтыл чи уыны. Гъемæ кæд уый не’мбарыс, уæд 
æз демæ ныхас дæр нал кæнын. (Фæцæуы.) 
Дзамболат (Аняйы раз æрлæууыд). Æмба- 
рын æй. Фæлæ йæм æгæр здахыс де ’ргом. Æмæ мын 
гъе уый хъыг у, Аня! 
А н я. Уый дæр дын хъыг ма уæд, Дзамболат! Хæ- 
лары зæрдæ никуы фехалдзынæн æз Къостамæ! 
(Рацыдысты Къоста, Шредерс, Гаппо, Алыксандыр, 
Садуллæ, Аслæнбег, Зæлинæ, Ленæ, иннæтæ. Се ’гасæн 
дæр сæ къухты нуазæнтæ). 
Къоста. Дзамболат... Аня!.. Æмæ сымах Вар- 
тяарæ Григорьевнæйы цæрæнбонты тыххæй нæ нуазут? 
А н я. Нуазæм, Къоста! Æрмæст ды хъуамæ æм- 
дзæвгæйæ гаджидау зæгъай. 
(Дзамболат æмæ Анямæ дæр нуазæнтæ радтой). 
К ъ о с т а. Варварæ Григорьевнæйы тыххæй æз 
цынæ бакæндзынæн, Аня! 
Æнувыдæй бирæ кæй уарзæм, ч 5 
Нæ зæрдæтæ чи кæны рухс, 
Мах цингæнгæ уый тыххæй нуазæм 
Варварæ, дæхæдæг нæм хъус! 
83 

Уæнт хъæлдзæг-дæ бон æмæ де ’хсæв, 
Ныббар нын — вæййы нæм рæдыд! 
Ныббар нын, нæ буц хо, кæд не ’хсæн 
Нæ баййафыс хатгай рæвдыд! 
Нæ кæсыс мæгуырмæ бæрзондæй, 
Дæ лæггадæн нал ис зæгъæн. 
Æмæ дын нæ хæхбæсты номæй 
Зæрдæбынæй арфæ кæнæм 
Ш р е д е р с. Бузныг, Къоста. Бынтон мын мæ бæ- 
рæгбон срæсугъд кодтай. Стыр бузныг уе ’гасæй дæр, 
господа! Æрцæгъд, Ленæ! (Пианинойы цагъдмæ се. *гас 
дæр сæ нуазæнтæ анызтой). 
Къоста. Фæсивæд, гъе ныр та хъазгæ, кафгæ. 
Аня, демæ мын мазуркæ æнæ скафгæ нæй! 
(Алыксандыр, Гаппо, Шредерс æмæ ма иу-дыууæ 
адæймагæй фæстæмæ иууылдæр кафынц. Кæнынц 
алыхуызон европæйаг кæфтытæ). 
С а д у л л æ. Нæхи ирон кафт та, Къоста! 
Къоста. Нæй мын уымæн дæр ныууадзæн! Та- 
буафси, Аня! (Къоста æмæ Аня кæсгон кафт кæнынц. 
Ракафыдысты Дзамболат æмæ Зæлинæ дæр. Фæци 
сæ кафт). 
К ъ о с т а. Уæ цæрæнбон бирæ уе ’гасæн дæр. Ра- 
гæй нал баййæфтон ахæм хъæлдзæгдзинад. . 
Ш р е д е р с. Мах дæ ноджыдæр схъæлдзæг кæн- 
дзыстæм, Къоста! Ленæ, Къостайы æмдзæвгæ кæсинаг 
куы уыдтæ. 
К ъ о с т а. Мæ кæцы æмдзæвгæ, Ленæ? 
Л е н æ. «Лермонтовы цырты раз!». 
Къоста. Уымæ зæрдиагæй байхъусин æз. Æр- 
мæст бадпæ скæн^ем не ’гас дæр! 
84 

(Се’гас дæр сбадтысты Ленæмæ лæмбынæг 
хъусынц). 
Ленæ (дзуры). 
Торжествуй, дорогая отчизна моя, 
И забудь вековые невзгоды,— 
Воспарит сокровенная дума твоя, — 
Вот предвестник желанной свободы! 
Она будет, поверь — вот священный залог, 
Вот горящее вечно светило, 
Верный спутник и друг по крутизнам дорог — 
Благородная, мощная сила!.. 
К мовзолею искусств, в храм науки святой 
С ним пойдешь ты доверчиво, смело, 
С ним научишься ты быть готовым на бой 
За великое честное дело. 
Не умрет, не поблекнет в тебе уж тогда 
Его образ задумчивый, гордый, 
И в ущельях твоих будут живы всегда 
Его лиры могучей аккорды... 
Возлюби же его, как изгнанник — поэт 
Возлюбил твои мрачные скалы, 
И почти, как святыню, предсмертный привет 
Юной жертвы интриг и опалы!.. 
(Къухæмдзæгъд. Хъæлæстæ: «браво!», «браво!». 
Къоста исдуг бадгæйæ баззад, гъестæй сыстад æмæ 
Ленæйы ныхæн апъа кодта). 
Къоста. Стыр чызг а у, Ленæ! Цыма та ногæй 
Лермонтовы цырты раз æрлæууыдтæн... æмæ та йæ 
дуне дзыллæйы æхсæн бакастæн, афтæ мæм фæкаст. 
Г а п п о. Хорз у, Къоста, фæлæ та иу хъуыддаг... 
85 

Къоста. Цавæр хъуыддаг та у, Гаппо? 
Гаппо. Лермонтовимæ цæуын кæныс ирон мæ- 
гуыр адæмы ахуырмæ... аивады рæсугъддзинæдтæм... 
сæрибар цардмæ! 
К ъ о с т а. Æмæ? Зæгъ æххæст дæ хъуыды. 
Г а п п о. Æмæ, зæгъын, æндæр у ирон адæмæн сæ 
фæндаг. Сæхи национ аивад сын хъуамæ æххуыс кæ- 
на царды! 
К ъ о с т а. Чи сын исы сæ национ аивад, Гаппо? 
Сæхи нæ уыдзæн? Фæлæ куыд æмæ цæмæн атигъ кæ- 
нæм нæхи Уырысы стыр аивадыл дæр? Пушкин, Лер- 
монтов, Грибоедовы стыр нæмттæ тæмæнтæ кæм ка- 
лынц!.. Глинкæ, Чайковскийы диссаджы мыртæ зы- 
ланг кæм кæнынц! Дæхæдæг та рæдийыс, Гаппо. 
Къахвæндагыл цæуын кæныс мæгуыр ирон адæмы. 
Афтæмæй сын ис цæуæн фæтæн æмæ рæсугъд фæнда- 
гыл! 
Аслæнбег. Уыцы фæндæгтæ дæу йедтæмæ ни- 
чи уыны, Хетæджы-фырт? Ирон адæмы хъысмæт бын- 
тондæр дæхимæ куы райстай? 
Дзамболат. Къоста уал уыцы домбайæ йæхи 
хъысмæты кой куы бакæнид! 
Г а п п о. Гъе уый дын зæгъын æз дæр, Къоста. 
Æдзух хицауадимæ тох кæныс... Кахановы æфхæрыс, 
фæлæ уыдон дæр афтæ аххосджын не ’сты, уый бам- 
бар. 
К ъ о с т а. Чи ма у уæдæ аххосджын, Гаппо, чи? 
Чи нæ кæны ныры онг мæгуыр адæмæн зæххы кой? 
Чи сын стигъы сæ царм стърафтæй æмæ хъалонтæй? 
Гыццыл ницæйы тыххæй дæр сæ чи сафы Сыбырмæ. 
Рухсмæ кæныны бæсты сæ чи дары талынг скъæтты? 
10 азы дæргъы бады облæсты хицауæй Каханов, фæ- 
лæ цы бакодта хорздзинадæй адæмæн? Иæ кæцы дзæ- 
86 

бæхдзинæдтæ лæудзысты сæ зæрдыл, куы ацæуа йæ 
бынатæй, гъе уæд? 
А с л æ н б е г. Хорз æххæст кæны Каханов йæ хæс- 
тæ, махæн бæсты ницы цæуы, æндæр... 
Къоста. Куыннæ нын.цæуа бæсты... Адæмæн сæ 
хурхытыл кæй хæцы, сæ удтæ сын кæй. ласы, уый! 
Æмæ ма нæ кæмæндæрты пъагæттæ кæй садзы, цæ- 
мæй йын уыдон дæр æххуыс кæной, уый тыххæй. 
Г а п п о. Уæддæр бæстæ ды нæ афæлдахдзынæ, 
Къоста! Æмæ фæсабыр кæн дæ тох! Дæхицæн дæр дæ 
цард мауал æнад кæн! 
Къоста. Уыцы ныхæстæ æз раджы фехъуыс- 
тон, Гаппо! Дæуæй... Сыбайы-фыртæй... Амырхантæ 
æмæ Созырыхъотæй. Дзахсоры-фырт дæр уæ фарс 
фæци мæнæ. «Æрсабыр у!.. Дæхи дæр æнамонд ма 
кæн!» Гъемæ сымахтæ цæрут сабыр æмæ амондджы- 
нæй. Мæхи тыххæй та уын æз раджы загътон мæ 
ныхас: 
Мне вашего счастья не нужно, 
В нем счастья народного нет!.. 
. В просторных хоромах мне душно, 
Меня ослепляет их свет. 
Оставьте пустое стенанье, 
Советы и вздохи по мне!.. 
Коль вам не понятно сказанье: 
«Не думай о завтрашнем дне», — 
Служите слепому кумиру, 
А мне не мешайте служить 
Всеобщему братству и миру... 
Отдайте мне посох и лиру, — 
Хочу на свободе пожить!.. 
(Ацыд цæхæрадонмæ. Йæ фæстæ — Аня, Зæлинæ, 
ноджыма чидæртæ. Аслæнбег дæр иннæ уатмæ ацыд.) 
8? 

Ш р е д е р с. Дæ хорзæхæй, мауал тых дзырд кæн 
йемæ, Гаврил Васильевич! 
Алыксандыр. Бынтондæр ацу, Гаппо. Тæр- 
сын, исты куы æрбахъуыды кæна Къоста æмæ нын йæ 
чиныг фæстæмæ куы байса! 
С а д у л л æ. Раст хъуыды у гъеуый, Гаппо! 
Г а п п о. Цæуын, цæуын. Мæхæдæг дæр нал лæу- 
уын. 
Алыксандыр. Мах дæр цæуæм, Варварæ Гри- 
горьевнæ. Нæ фысымтæ нæ кæннод сæхимæ нал ба- 
уадздзысты. 
Ш р е д е р с. Анютæйы иу æхсæв махмæ дæр уадз, 
Александыр Иванович. 
А л ы к с а н д ы р. Цы кæны, лæууæд! Дзамболат, 
мемæ ма фæзивæг кæн, дæ хорзæхæй! Æгæр талынг 
вæййынц уынгтæ! 
Дзамболат. Табуафси, Алыксандыр... 
А л ы к с а н д ы р. Хорз бæрæгбонтæ æрвит, Вар- 
варæ Григорьевнæ! 
Ш р е д е р с. Фæндараст, мæ хæлæрттæ! Бузныг 
уе ’гасæй дæр, господа! 
(Алыксандыр, Гаппо, Дзамболат — ацыдысты). 
Ш р е д е р с. Нæ уазджытæ бынтондæр æрæнкъард 
сты. Ленæ, æрцæгъд та ма иу вальс. 
(Вальсы цагъд та райхъуыст. Шредерс, Садуллæ — 
чидæртæ ма ноджы — дыккаг уатмæ ацыдысты. Фыц- 
цаг уат исдуг афтидæй аззад. Аслæнбег æрбацыд). 
Аслæнбег (иунæгæй.) Так, Хетæджы-фырт, так! 
Æз дæр та дын лыстæг дæ хъуыддæгтæ æрнымайдзы- 
нæн (гæххæтт, кърандас систа, фыссы). Фыццаджы- 
дæр —ам газет уадзынмæ хъавы... йæ зарджытæ — 
иннæ ахæм. Цæмæй адæмы бынтондæр сæрра кæна, 
88 

уый тыххæй... Æртыккаг — статья ныффыста... «Неуря- 
дицы Северного Кавказа». Рауадздзæн æй Бетъырбу- 
хы... Сæрæй-бынмæ — Кахановы ныхмæ... Зæхх дæр 
тыххæй исын кæны... хицауад ын — стигъæг... æргæв- 
дæг... Каханов йæхæдæг — хъуырыл хæцæг! Так, мæ 
лымæн лæг, так!.. Фондз азы фаг та дын сты! Сыба- 
йы-фырт — Кахановмæ! 
(Аракæс-бакæс кодта, гъестæй тагъд-тагъд ацыд. 
Вальсы цагъд стынг ис. Иу-цалдæр кафæджы фыццаг 
уатмæ дæр рацыдысты, фæлæ та кафгæ-кафын фæс- 
тæмæ ацыдысты. Къоста æмæ Аня дæр кафгæ рацы- 
дысты, иу-цалдæр зылды акодтой, гъестæй сæ кафт 
фæуагътой. Музыкæ дæр фæсабыр.) 
Къоста. Сбад, Аня. Æххæст ма демæ дæр фæ- 
хыл уон æмæ гъеуæд никæмæйуал ницы дардзынæн! 
(Сбадтысты дыууæйæ дæр.) 
А н я. Райдай, Къоста, кæд дæ мемæ дæр хыл кæ- 
нын хъæуы, гъеуæд! 
Къоста. Куыннæ, Аня, куыннæ? Авд мæйы дæр- 
гъы мæм иу писмо куыннæ ныффыстай рынчындонмæ? 
А н я. Раст нæ дæ, Къоста. Юляйы писмойы-иу 
дæм æз дæр цыдæртæ афыстон! 
Къоста. О, «цыдæртæ»! «Мæнæй дæр салæмт- 
тæ», зæгъгæ! Æмæ, чи зоны, искæмæн-иу æгæр дæр 
ма уыдаиккой, фæлæ-иу мæнæн та мæ низыл ноджы 
низ бафтыдтой. 
А н я. Уый зонгæйæ дæм-иу бынтондæр ницы фыс- 
таин! 
Къоста. Уæд та мæ бынтон амардтаис, Аня! 
Аня. Цы дын зæгъон, уæдæ, Къоста?.. Нæ зонын!.. 
Къоста. Нæ, Аня! Ацы изæр дын æнæ исты 
зæгьгæ нæй. Цы йæ æмбæхсон,,. Зоныс æй æнæуи 
89 

дæр... Аст азы дæргъы дывыдон арты кæй судзын... 
мæ алы хъуыды, мæ алы улæфт дæуимæ баст кæй 
сты!.. Гъемæ кæрон скæнæм ацы хъуыддагæн, Аня! 
А н я. Зын мын у дзурын. Æгæр стыр хъуыддæгтæ 
домыс ды адæймагæй! 
Къоста. 0, домын! Цæмæй æз кæй уарзын, уы- 
цы адæймаджы зæрдæ дæр мæ зæрдæимæ æмдзæф 
кæна(! Æдзух мæ цуры уа... уынон æй..„ хъусон ын йæ 
улæфт! Цæмæй тохы размæ ме’мцыд кæна!.. Фæлæ та 
куы ницы дзурыс, Аня! 
А н я. Барæй æнæ дзургæ нæ дæн... Дæ рæсугъд 
бæллицтæ дын фæсайдзынæн, Къоста! Фыдæнхъæл дæ 
фæкæндзынæн!.. 
Къоста. Фæдивæн ныхæстæ кæныс, Аня. Ком- 
коммæ «Нагъ», зæгъын дæм зын кæсы. 
Аня. Нæ, Къоста! Мæхи цæстæй куы уынын дæ 
тох Кахановимæ! Кæй бон бауыдзæн ахæм тох сама- 
йын паддзахы æрвыст лæгимæ? Иæ риуы стыр зæрдæ 
кæмæн ис... йæ тых, йæ хъарутæн кæрон кæмæн нæй... 
йæ мæгуыр адæмы йæ удæй фылдæр чи уарзы, ахæм 
адæймагæн. Æмæ ды ахæм дæ. Æз та? Нæ, Къоста! 
Де ’стыр домæнтæн дын аккаг дзуапп раттын мæ бон 
нæ бауыдзæн! 
Къоста. Бауыдзæн, Аня! Дыууæ уарзон адæй- 
магæн сæ тыхтæ дæр дывæр свæййынц. Дæ зæрдæйы 
дуар мын байгом кæн æрмæст. 
А н я-. Уымæй дæр дæ куы фæсайон. Æз дæ рагæй 
дæр уарзын... куыд поэт... нывгæнæг... Нæ бинонты 
хуыздæр хæлары... Дис-иу дын кодтон дæ тохыл... фæ- 
лæ æндæр хуызы бахæлар уæм — уыцы хъуыды ни- 
куы айста ныры онг мæ зæрдæ. 
К ъ о с т а. Гъемæ йæ айсæд, Аня, айсæд! Хуыцау 
мæ нæ хъæздыг фæкодта, нæ уындджын, нæ конд- 
90 

джын... Мæ царды уавæртæ дæр мын уыныс мæнæ. 
Цы бон, цы сахат мæ аныхъуырдзысты, уый бæрæг 
нæу. Фæлæ та дæм æз уæддæр мæ ных æрбахастон;.. 
Æрмæстдæр уымæн æмæ дæ æнæкæрон бирæ кæй уар- 
зын. Æмæ аргъ скæн мæ дзырдæн! Фæлæ кæд мæ цар- 
ды уагæй тæрсыс... Кæд мæ зондахаст, мæ тохимæ ра- 
зы нæ дæ, уæд царды мидæг не ’хсæн иумæйагæй ницы 
ис, Аня! 
Аня. Царды зындзинæдтæй æз дæр нæ фæтæр- 
син, Къоста! 
К ъ о с т а. Уæдæ зæгъ дæ разыйы ныхас. Æмæ 
æрлæууæм фæрсæй-фæрстæм царды... тохы... Дыууæ 
ирон интеллигенты... Ахъуыды ма кæн, цас хорздзи- 
нæдтæ саразын бауид махæн нæ бон нæ мæгуыр, не 
’фхæрд адæмæн, Аня! (Дуары дзæнгæрæг тынг ныц- 
цагъдæуыд) 
К ъ о с т а. Чи та мын бахæлæг кодта мæ амонд- 
мæ! (Æдде къæхты хъæр æмæ хъæлæстæ стынг сты. 
Къоста æмæ сæм Аня хъусынц.) 
Лæджы хъæлæс (æдде). Бахатыр кæн, гос- 
пожа Шредерс... Господин Хетагуров хъæуы мæн. 
Ш р е д е р с (æдде). Господин Хетагуров раджы . 
ацыд ардыгæй! 
Лæджы хъæлæс (æдде). Æз æй хъуамæ мæ- 
хæдæг бабæрæг кæнон... 
Ш р е д е р с (æдде). Æнафоны уæ æз мæ хæдза- 
ры джигул кæнын нæ бауадздзынæн! 
Къоста. Мæ «хæлæрттæ» та куы сты, уыдон! 
(Æддæмæ.) Рауадз сæ, Варварæ Григорьевнæ! Нæ дæ 
ныууадздзысты, уæддæр! (Æрбацыдысты Шредерс, 
полицмейстер, городовой, Ленæ, Зæлинæ.) 
Къоста (полицмейстермæ). Рагæй дæ нал фед- 
тон, Сергей Петрович! Æгас цу! 
91 

Полицмейстер. Господин Хетагуров... Æз 
дын хъуамæ Терчы облæсты хицауы приказ бакæ- 
сон!.. 
К ъ о с т а. Цавæр приказ та у? 
Полицмейстер. Байхъус æм! (кæсы). «Ныв- 
гæнæг Хетæгкаты Леуаны фырт Къоста адæмы кæй 
змæнты, хицауады ныхмæ сæ кæй лæууын кæны, тых 
митыл сæ кæй ардауы, се’хсæн сын, чи не’мбæлы, 
&хæм зарджытæ æмæ фыстытæ кæй уадзы, уый тых- 
хæй фондз азы æмгъуыдмæ хаст æрцæуæд Терчы об- 
лæстæй Курскы губернимæ!». 
(Городовой Къостайы уæлхъус хæстон лæуд акодта.) 
Ш р е д е р с. Цавæр у? Нырма гъеныр куы ссыд 
йæ иу хастæй? Æви бынтондæр йæ цæсгом бахордта 
Терчы облæсты хицау? 
Къоста. Кæмæй мын агурыс цæсгом, Варварæ 
Григорьевнæ? Лæгхор Сенькæ йæ æз хуымæтæджы 
схуыдтон?! 
Полицмейстер. Господин Хетагуров... йæ иу- 
уыл бæрзонддзинады приказ хъуамæ æххæст æрцæуа 
æвæстиатæй! 
К ъ о с т а. Гъе уый та дын мæ амонд, Аня! Фæлæ 
уæддæр сæрыстыр дæн æз мæ хъысмæтæй. 
А н я. Мæ дзуапп дæм æз уырдæм ныффысдзынæн, 
Къоста! 
К ъ о с т а. Куыд дæ фæнды, афтæ-иу бакæн. Хæрз- 
бон, Варварæ Григорьевнæ. Хæрзбон, мæ хорз хæ- 
лæрттæ. 
Ш р е д е р с. Фæндараст, Къоста. Зон, дæ хæ- 
лæртты зæрдæтæ кæмдæриддæр демæ кæй уыдзысты, 
уый! 
Къоста. Бузныг, Варварæ Григорьевнæ! 
3 æ л и н æ. Нармæ цæуинаг куы уыдыстæм, Къос-. 
92 

та! (Йæхи кæугæйæ Къостамæ баппæрста.) 
К ъ о с т а. Бацæудзыстæм, Зæлинæ! Гыццийæн 
дæр-иу зæгъ: зындзæн дæм, зæгъ, иуахæмы Годта! 
(Ацыд Зæлинæимæ. Йæ фæстæ полицмейстер, горо- 
довой, Аня, Шредерс, Садуллæ, иннæтæ). 
Æмбæрзæн. 
6-æм НЫВ 
Дзæуджыхъæу. Парк. Бандон. Иуварс егъау дур. Зынынц æф- 
сæн хид, Терчы былтæ, хæдзæрттæ. Хъæд дардæй сау дары. 
Хæхтæ сæхи уæлæмæ-уæлæмæ систой. Уалдзыгон хурбон, æмæ 
Хъазыбеджы хох бæрзондæй урс-урсидæй зыны. Садуллæ тагъд- 
тагъд парчы аллейыл суайы. Ракæс-бакæс кæны. 
С а д у л л æ (иунæгæй). Цы фæуыдаид лæг? Парк- 
мæ, дам, ацыд! Афтæмæй ам дæр нæй! (Фæзынд Аня) 
Аня! Ам дæ ды дæр? 
А н я. Къоста ссыд, Садуллæ! Шредерстæм бацыд, 
йæхи адзæбæхтæ кодта, гъестæй, дам, кæдæмдæр аив- 
гъуыдта. 
С а д у л л æ. Хæсты æз уыдтæн, Аня... мæ хабæрт- 
тæ та мын ды кæныс! 
Аня. Æцæг? 
С а д у л л æ. О, поездмæ йæ размæ ацыдыстæм, 
Шредерстæм æй бакодтам, фæлæ йæм цалынмæ фæс- 
тæмæ здæхтыстæм, уæдмæ, æцæг, раивгъуыдта. 
А н я. Омæ кæдæм? 
С а д у л л æ. Æхсызгон дæ фæнды, йæ фенын? 
Аня, Фенин æй... Цыхуызæнæй ссыд цымæ хас- 
тæй! 
С а д у л л æ. Банхъæлмæ йæм кæсæм, Аня. Кæд 
03 

пар.чырдæм рацыд, уæд ын ардæм æнæ ’рбацæугæ нæй. 
Йæ уарзон бынат рагæй дæр ай у. «СтрелкаЫ 
Аня. Зæлинæ дæр æй агуры, æмæ уал æз уый 
фенон. (Аня ацыд. Садуллæ бандоныл æрбадт. Суа- 
йынц дыууæ чызджы.) 
С а д у л л æ. Чызджытæ! Кæдæм уайут, кæ? 
1-аг чызг. Къостайы агурæм. 
1С а д у л л æ. Æмæ кæй чызджытæ стут? 
2-а г ч ы з г. Ирон чызджыты приютæй стæм мах. 
С а д у л л æ. О-о! Къоста сымахæн уæ фыд у. Фæ- 
лæ йæм афтидæй куыд æрбацыдыстут! 
1-аг чызг. Дидинджытæ дæр нæм уыдзæн. Не 
’мбæлттæ сæ тонынц. Мах уал æм уынынмæ æрбацы- 
дыстæм. 
С а д у л л æ. Марадзут, уæдæ. Дидинджытимæ æр- 
бацæут. Къоста хъуамæ тагъд æрбацæуа ардæм. 
1-аг чызг. Цом, Мæдинæт! Байрæджы кæндзыс- 
тæм. (Чызджытæ азгъордтой, æртæ лæппуйы арф 
улæфгæйæ æрбацыдысты). 
С а д у л л æ. Сымах та кæцæй фестут, лæппутæ? 
1-аг лæппу. Ирыхъæуæй... Къоста, дам, ссыд 
æмæ уый уынынмæ æрцыдыстæм. 
С а д у л л æ. Ирыхъæумæ дæр схæццæ хабар? 
2-а г л æ п п у. Кæрæдзимæ рауай-бауай каенынц. 
«Къоста ссыд, Къоста ссыд», дзурынц. 
С а д у л л æ. Ссыд, зæгъ, ссыд! Стахти та, зæгъ, 
нæ хæххон цæргæс. Йæ зарæг ын нæ зонут, лæппутæ? 
3-а г л æ п п у. Зонæм! Фæлæ йæ уым хуыздæр чи 
зоны, ахæмтæ ис! 
С а д у л л æ. Марадзут, æркæнут сæ, æмæ Къоста 
куы æрбацæуа, уæд-иу æй ныззарут! Хорз? 
Л æ п п у т æ. Зарын мах бар уадз! (Лæппутæ ацы- 
дысты. Садуллæ та бады. Æрбацыд Аслæнбег.) 
94 

А с л æ н б е г. Цы хабар у, Дзанайы-фырт? «Къос- 
та, Къоста» куы кæнынц адæм! 
"?- С а д у л л æ. Къоста ссыд! Гъеуый хабар, Сыба- 
йы-фырт. 
Аслæнбег. Аипп ма уæд бафæрсын: кæцы аз у 
ацы аз? 
С а д у л л æ. Цы зæгъинаг дæ уымæй? 
Аслæнбег. Уый æмæ 1900 аз у нырма. Къоста 
та 1904 азы онг у хаст. Ома — цыппар азы йæ абадын 
хъæуы нырма Херсоны. 
С а д у л л æ. Кахановы йæ бынатæй фесхъиуын 
кодта, уый дæ уырны? 
Аслæнбег. Уый ма цы уырнинаг у? Версты 
дæргъæн статья йыл рауагъта. Уый дæр кæм? Бетъыр- 
бухы! Æмæ лæгæн йæ тъæпп уæртæ Туркестаны фæ- 
цыд! 
С а д у л л æ. Уæдæ йæхи дæр суæгъд кæнын код- 
та, Сыбайы-фырт... Æмæ ссыд. Дæуæн та гъеуый зæ- 
гъын æмæ рагацау дæхи айс. Йемæ фембæлд дын пай- 
да нæ уыдзæн, уый зон. 
Аслæнбег. Зиан дæр мын цæмæн хъуамæ уа? 
Цы йын кодтон? 
С а д у л л æ. Зонæм дын дæ цъаммар митæ, 
æдзæсгом адæймаг; Æмæ фесæф! Мауал цу не ’ввахс. 
Дæу хуызæттæй загъта Къоста йæхæдæг дæр: 
Ыстур дæр ма йæхи рæгъау 
Хуыздæр хоны кæйдæр хъомæй... 
Æхсины лæг цъæх хæрæгау, 
Ту нал сæрфы йæ цæсгомæй. 
(Ацыд.) 
Аслæнбег (иунæгæй). Ничи кæсы хуызисæг- 
мæ! Бынтондæр Къостайы æвзагæй дзурын байдыдта! 
95 

Ард мæ хæдзары бацæуæд, æз дæуæн дæр уый хал 
куынæ ахæрын кæнон! (Фæцæуы, фæстæмæ фездæхт.) 
Хетæджы-фырт! Æрбацæуы! Æцæг та ратыдта йæ 
хъадамантæ. Æмæ та схæццæ йе’мгъуыдæй раздæр. 
Раст зæгъы Дзанайы-фырт. Уыимæ мæнæн æмбæлгæ- 
йæ нæу. (Тагъд-тагъд иннæуылты ацыд. Цъиутæ уа- 
сынц. Сабыргай лæдзæджы æнцæйтты, къуылых йæ иу 
къахыл, афтæмæй æрбацыд Къоста.) 
К ъ о с т а (иунæгæй, йæ алывæрстæм ракæс-ба- 
кæс кæны, афтæмæй). Дуне рæсугъд... цъиутæ уасынц... 
Хур тæмæнтæ калы... Мæнæн та æрæгвæззæг скодта 
бынат мæ зæрдæйы. Æмæ дзы куыннæ скæна бынат? 
Фæхæссон ма, загътон, уæддæр 
Фæстæмæ мæ иунæджы сæр 
Мæ Ирмæ, мæ райгуырæн бæстæм... 
Мæ цæстысыг донау мызти, 
Мæ зæрдæ фырцинæй рызти, — 
Куы скастæн нæ цъитиджын хæхтæм. 
Æрцыдтæн... мæхицæй фыддæр 
Мæгуырæй куы ссардтон дæу дæр, 
Мæ уарзон, мæ иубæстон адæм!.. 
Нæ хæхтæй, нæ тыгъд быдыртæй 
Æмхуызон нæ иуæн дæр нæй, — 
Кæм кусæм, кæм цæуæм, кæм бадæм!.. 
3 æ л и н æ (тагъд-тагъд æрбауад). Ам куы дæ, 
Къоста. Æмæ адæм та дæу куы агурынц! 
К ъ о с т а. Кæм сты? Æгас Ирыстоны мæ хъæбы- 
сы куы ныттухин æз! (Фæцæуы, фæлæ йæ къахыл фæ- 
хæцыд. Схъæрзыдта.) 
3 æ л и н æ. Æрбад уал. Дæ къах дæр та куы рис* 
сы... фæллад„к фæлмæст! 
96 

Къоста. Æххæст дæн алцæмæй дæр, ма тæрс! 
(Æрбадт.) Цæй, куыд, Зæлинæ? Гыцци ма мæм æн- 
хъæлмæ кæсы? 
3 æ л и н æ (æрбадт Къостайы фарсмæ). Гыцци 
уый куы зонид æмæ ды ссыдтæ, уæд цъиу фестид, 
Къоста, æмæ дæм ардæм æртæхид! 
Къоста. Цал хатты-иу æй æрымысыдтæн мæхæ- 
дæг дæр! Цал хатты-иу мæ фæндыд йæ цуры абадын 
æмæ йæ дæрзæг къух мæ къухы бакæнын. Фæлæ йæм 
ныр бацæудзыстæм. Габо та? Сыбыры уазал дæттæ 
ма нуазы? 
3 æ л и н æ. Нуазы, æмæ сæ, æвæццæгæн, бирæ фæ- 
нуаздзæн нырма! 
Къоста. Гæнæн нæй, мæ хур! Ахæм у а заман. 
Æгас Уæрæсейы адæмты хъуыртыл ныххæцыд пад- 
дзах... æмæ сæ нæ сулæфын уадзы, нæ сызмæлын. 
Æндæр ма дæм цы хабæрттæ ис, Зæлинæ? Цы хъуыд- 
даджы фæдыл та æрцыдтæ Нарæй? 
3 æ л и н æ. Чингуытæ æлхæнынмæ, Къоста! Æмæ 
уал фыццаджыдæр дæ чиныгæй 20 экземпляры бал- 
хæдтон. 
Къоста. Уыцы чиныджы кой мын мачи кæнæд! 
Мæ бон куы уаид, уæд ын йе ’ппæт экземпляртæ дæр 
æрæмбырд кæнин... цырен арт скæнин æмæ сæ гъеуым 
басудзин! 
3 æ л и н æ. Цæмæн, Къоста? Гаппо дзы иу-цалдæр 
æмдзæвгæйы аппæрста, фæлæ йыл уæддæр адæм тынг 
цин кæнынц! 
Къоста. Бæгуы йыл кæндзысты цин. Ирон æв- 
загыл чиныг рацыд. Уый стыр хъуыддаг у. Фæлæ йын 
Байы-фырт цы фыдмитæ бакодта, уый адæм цæмæй 
зонынц. 
3 æ л и н æ. Херсонмæ дæм нырвыста чиныг? 
Къоста 
97 

Къоста. Херсонмæ. Æмæ хуымæтæджы цин ба- 
кодтон, постхæссæг мæм æй куы æрбалæвæрдта, уæд! 
Фырцинæй ма йын мæ фæстаг сомырдæг дæр авæрд* 
тон. Фæлæ йæм куы æркастæн, уæд.мæ куы федтаис! 
Мæ хъæр, ме ’рдиагмæ мæ фатеры хицау рауад. Загъ- 
та — лæг сæрра ис! 
Зæлинæ. Йæхи йын нæма федтай? (Æддæрдæм 
фæкаст.) Æрбацæуы дæлæ! 
Къоста. Ма мæм æвдисæд йæхи. Хуыздæр ын 
нæ уыдзæн. 
Зæлинæ. Æз уал ацæуон, Къоста (ацыд). 
Г а п п о (дардæй ныхасгæнгæ æрбацæуы). Къос- 
та, дам, ам æнæхъæн сахатæй фылдæр бады. Мах та 
йæм æнхъæлмæ кæсæм! Дзæбæхæй нæм цæуай, Къос- 
та, кæддæриддæр! Дзæбæхæй... 
(Къостамæ йæ къух бадардта. Уый йын æй нæ исы). 
Къ о ст а. Куыд мæм дæттыс дæ къух, Гаппо? Дæ 
цæсгом та йæ куыд х;ьæцы? 
Г а п п о. Цы кодтам, Къоста? Цы æрцыд ахæмæй 
не ’хсæн, цæмæй кæрæдзимæ нæ къухтæ мауал дæт- 
тæм? 
Къоста. Цы ма вæййы? Куыд бадзырдтам фа- 
рон Шредерсы фатеры? 
Г а п п о. Нæ уыд чиныгæн афтæмæй рауадзæн, 
Къоста. Нæ йæ уагъта цензурæ. 
К ъ о с т а. Фæуæд афтæ! Цензурæ «Додой»-ы, «Сал- 
дат»-ы, «Шинел»-ы ма уадзæд. Фæлæ мын æнæхъæн 
рæнхъытæ та цæмæн аппæрстай ме ’мдзæвгæтæй? Цæ- 
мæн мын ивтай мæ ныхæстæ дæхи ныхæстæй? Мæ риф- 
мæтæ — дæхиуæттæй? 
Г а п п о. Къоста... Ирон æ.взаджы æгъдауæй бын- 
тон рæвдз нæ уыдысты де ’мдзæвгæтæ. Æмæ сæм нæ 
уыд æнæ бавналгæ. 
98 

Къоста. Куыд? Ирон æвзаг ды мæнæй хуыздæр 
зоныс? Нæ, Гаппо, æз дæ ирон æвзаджы Пушкиныл, 
кæнæ Гроттыл нæнымайын. Æз æй адæмæн йæхи дзы- 
хæй ахуыр кодтон, уый зон! Афтæмæй мын ды ме 
’мдзæвгæтæн дæхи сдæсны кодтай... Фехæлдтай сæ... 
æмæ мын мæ цард дæр сæнад кодтай уымæй. 
Г а п п о. Чиныг уæддæр йæ хорзы куыст кæны, 
Къоста. Цыдæр ивддзинæдты тыххæй мæсты ма 
кæн. 
К ъ о с т а. Хъуыддаг ныхæстæ æмæ рифмæтæ аив- 
дыл нæу. Фæлæ мын уыцы ивддзинæдтимæ мæ хъуы- 
дытæ дæр аивтай. Чиныгæн йæ аивдзинад фехæлдтай! 
Йæ уд ын сластай, уый бамбар. 
Г а п п о. Фæрæдыдтæн. Дæ чиныджы бæрны кæй 
бацыдтæн, уымæй. Дыккаг хатт мæхиуыл ахæм рæ- 
дыд нал æруадздзынæн. 
Къоста. Дыккаг хатт мæ чиныг дæумæ нал ба- 
хаудзæн. Фæлæ дæ курын, мæнæ «Гæлæбу», зæгъгæ, 
цы чиныгыл сæвæрдтай, ахæм чиныг дæр-иу макуал 
рауадз! 
Г а п п о. Уымæ та цы ссардтай æвзæрдзинадæй? 
К ъ о с т а. Ницы дзы ис хорздзинадæй æмæ гъе- 
уый! Нæ хъуыды, нæ рæсугъддзинад, нæ фыссыны 
дæсныйад! Æгæр ’стæмæй дзы нывыл рифмæ дæр нæй, 
рифмæ. Ахæм чингуытæ уадзыны бæсты нæм фæлтау 
сæдæ азы дæр ма рацæуæд чиныг. 
Г а п п о. Иудзырдæй — ардыгæй фæстæмæ чинæ- 
уал фæрæдидзæн, уый Байаты Гаппо (ацыд.) 
К ъ о с т а (иунæгæй). Иæ рæдыдтыл нæ сæтты, 
фæлæ ма ноджы тæргæйттæ кæны! Афтæмæй мах мæ- 
гуыр не ’стæм... Ахæмтæм æнхъæлмæ чи кæсы! (Фæ- 
цæуы. Дардмæ кæйдæр ауыдта. Фæлæууыд) 
К ъ о с т а (иунæгæй). Аня!.. Цæмæн та бахоста мæ 
99 

зæрдæ йæхи мæ риуы къултыл? Цæмæн та дзы ра- 
фыхт цæтджинагау туг... йæ фæстаг ныхас мæм æр- 
гомæй куы ныффыста, уæд? (Йæ лæдзæджы æнцой 
лæугæйæ баззад.) 
Аня (æрбауад). Къоста!.. 
К ъ о с т а. Аня! (Хæстæгдæр æм бауад, æрæ- 
джиау.) Дæ дзырд нæ фæсайдтай, Аня. Бузныг де 
’ргом ныхæстæй... Сбад, дæ хорзæхæй! (Сбадтысты.) 
Аня. Æфсæрмы дæ кæнын, Къоста... Æмбарын 
æй, куыд зын дын уыдаид, мæ дзуапмæ куы æркастæ, 
уæд! 
Къо с т а. Зын — уый ницы ныхас у, Аня! Дунейы 
рухсæй мæм судзины бынæй цы фæзыны, гъеуый дæр 
нал зындис. Фæлæ ма ныр цæмден æрцыдтæ? Куы мын 
загътай дæ ныхас. 
А н я. Фæсмон никæмæ æрцæуы, Къоста? Æрцыд 
мæнмæ дæр фæсмон. 
Къоста. Фæсмон?! Цæмæн? Цæуыл? 
Аня. Зæрдæниз йедтæмæ дын кæй ницы уыдтæн 
уал æмæ уал азы, ууыл! 
К ъ о с т а. Æмæ? Зæрдæ æнцой мын суай — уыцы 
фæнд дæм ма æрцæуæд. 
Аня. Æрцыд, Къоста! Кæд мыл цыфæнды худт 
кæныс дæхинымæр, уæддæр! 
К ъ о с т а. Байрæджы кодтай, Аня! Байрæджы! 
Цалдæр азы размæ дæ хъуыд равдисын уыцы хъару... 
Уыцы зæрдæйы уаг! 
А н я. Иумæйаг амонд аразинаг куы уыдтæ кæд- 
дæр царды... тохы. Æви дæ уарзондзинад бамынæг ис 
дæ зæрдæйы? 
Къоста. Нæ, Аня, нæ! Фыццагау цыренæй су- 
дзы мæ риу. Æмæ йæ æз мæрдтæм дæр мемæ ахæс- 
дзынæн. Фæлæ кæсыс? Бадомдтой мæ паддзахы фæс- 
100 

дзæуинтæ... Басастой мын мæ хъарутæ! Æмæ нал ис 
нæ дыууæйы амондæн иу кæнæн, нал! 
Мæ нуазæн нозт фæци мæнæн, 
Дæуæн та йемыдзагæй лæууы нырма! 
Æмæ афтæмæй æз дæу æнамонд цæрдтытыл баф- 
тауон? Нæ, Аня! Ахæм хиуарзон никуы уыдтæн æз! 
Аня. Къоста!.. 
К ъ о с т а. Фæндараст, Аня! Фæндараст. Хорз 
амонд дæ хай. Æндæр дын ницы у мæ бон зæгъын! 
(Æрбадти, йæ лæдзæгыл йæ сæр æркъул кодта æмæ 
афтæмæй бадгæйæ баззад. Аня исдуг йæ цуры лæу- 
уы. Гъестæй сабыргай йæ цæстытысыгтæ сæрфгæ 
ацыд). 
Къоста (фестад, аракæс-бакæс кодта, хъæрæй). 
Аня!.. Куыд царæфтыд дæн... Цæмæн амбæлдтæн дæ- 
уыл, мæ иунæг сæры бон!.. Цæмæн?.. (Æрбадт та фæс- 
тæмæ æмæ та исдуг бадгæйæ баззад. Æддейæ зарæг 
æрбайхъуыст) 
Л æ п п у т æ (æдде ныззарыдысты. Къоста йæм 
лæмбынæгæй хъусы). 
Гъей, гъей æмæ, дам, Тмены хъæуы Додтайы барæг! 
Гъей, ныккæнæм, лæппутæ, Хетæджы-фырт Къостаны 
зарæг! 
Гъей, цæрай æмæ бирæ фæцæрай, Хетæджы-фырт Къоста! 
Гъей, гъей æмæ, дам, ацы азы кæрдæг калмау куы 
хæры! 
Гъей, æмæ, дам, Къостайы гæххæтт арвау куы нæры! 
Гъей, цæрай æмæ бирæ фæцæрай, Хетæджы фырт 
Къоста. 
Къоста (иунæгæй). Уыцы зарæг... 
Гъей, Куырттаты комы, дам, мын балоны гуысыра. 
Рахæссут, дам, мын хæлæрттæ, гъей, мæ тохы тырыса! 
Цæрай æмæ бирæ фæцæрай, Хетæджы-фырт Къоста! 
101 

Къоста (иунæгæй). Рахæссут, дам, мын мæ то- 
хы тырыса! Адæм мæм цæмæдæрты æнхъæлмæ кæ- 
сынц нырма. Æз та мæхи æруагътон! Æмæ æнæ адæм, 
æнæ тох цæрæн ис мæнæн? 
С а д у л л æ (æрбацыд, фæстæмæ дзуры). Къоста 
мæнæ ис, Сардион... Ардæм рацæут! 
(Æрбацыдысты дыууæ, æртæ зæронд лæджы, Хъаны- 
мæъ. Уыдон фæстæ Цæголты Георги, Къубалты Алык- 
сандыр, Зæлинæ, ноджы ма чидæртæ). 
Зæронд лæг. Æгас нын цу, Къоста! Нæ сæ- 
рыл хæцæг... нæ зæлдаг сæрбос. Мах Ирыхъæуы адæм 
рарвыстой... æмæ дын арфæ кæнæм се’гасы номæй. 
Æгайтма та дзæбæхæй сæмбæлдтæ дæ райгуырæи 
бæстыл. 
Къоста. Бузныг, Сардион... Стыр бузныг уе 
’гасæй дæр! (Адæмы къухтæ исы.) Хъанымæт, æгайт- 
ма та дæу дæр уынын!.. 
X ъ а н ы м æ т. Мæн дæр нæ адæм рарвыстой, 
Къоста. «Æгас цу», дам, зæгъ мах номæй Къостайæн. 
Къоста. Бузныг, Хъанымæт, бузныг! Цæголы- 
фырт... Къубалы-фырт! Сымахты федтон! 
(Шредерс чызджытимæ æрбацыд. Чызджытæм 
дидинджытæ). 
Ш р е д е р с. Къоста, дæу уынынмæ æрбацыдысты 
приюты чызджытæ! 
(Чызджытæ Къостамæ базгъордтой. Уый сæ æд 
дидинджытæ йæ хъæбысы æрбакодта). 
Къоста. Уæ, стыр чызджытæ ауат! Уæ цæрæн- 
бонтæ бирæ æрбауой!.. Бузныг, мæ хуртæ, бузныг! 
Æгайтма ахæм хорз чызджытæ стут! 
1-а г ч ы з г. Нæхимæ дæр-иу нын æрбацу, Къоста! 
Къоста. Æнæмæнгæй. Хъуамæ уæ фенон. Куыд- 
102 

тæ цæрут... Куыд ахуыр кæнут! Уæ, хуыцау, кæд ис- 
куы дæ, уæд мæ мауал фæхицæн кæн мæ бæстæ, мæ 
адæмæй!.. 
X ъ а н ы м æ т. Æгайтма нын Кахановы дæр фæ- 
сурын кодтай, Къоста. Кæд ныр бафтид адæмы къухы 
зæхх. 
К ъ о с т а. Не ’нхъæл дæн, Хъанымæт. Æвæццæ- 
гæн, æнæ тыххæй байсгæйæ, зæхх уæ къухы нæ бафт- 
дзæн. 
X ъ а н ы м æ т. Оу, мæнæ замана. Мах уæдæ цæ- 
мæдæрты æнхъæлмæ куы кастыстæм! 
Георги. Гаппо дæ хъастгæнгæ ацыд, Къоста! 
Стыр хыл, дам, фæци мемæ! 
К ъ о с т а. Уымæй раст зæгъы. Мæнæ тагъд дзы 
нæ ферох уыдзысты мæ ныхæстæ. 
А л ы к с а н д ы р. Мæнмæ дæр, дам, хæцыдтæ, 
Къоста! Мæ кадæг «Æфхæрдты Хæсанæйы» тыххæй. 
Къоста. Хæцыдтæн, Къубалы-фырт! Мæнæ Цæ- 
голы-фыртмæ дæр. Рæдиут цæмæйдæрты. Æмæ уый 
тыххæй бæлвырддæр аныхас кæндзыстæм! Ныр та 
уын уый зæгъинаг дæн: фыссут хорз уацмыстæ. Рæ- 
сугъд хъуыдытæ чи æфтауа адæмы зæрдæты, ахæм- 
тæ. Хорз хъуыддæгтыл сæ ахуыр чи кæна. Сæрибар- 
дзинадмæ сæм чи сида! Фæзмут Уырысы стырдæр 
фысджыты... Пушкин, Лермонтов, Некрасовы. Ног 
æмбисонды фыссæг — Горькийы! Уыдон уæ рæдийын 
нæ бауадздзысты. 
Георги. Архайдзыстæм, Къоста. Нæ хъарутыл 
нæ бацауæрддзыстæм! 
А л ы к с а н д ы р. Дарддæр дæхæдæг та цы ми 
кæнинаг дæ, Къоста? 
К ъ о с т а. Тох кæнын дарддæр дæр! Уæддæр 
103 

къуамæ газет са^азон. Æмæ та тох! Тох сæрибардзй- 
надыл! Адæмы амондыл! 
Хъанымæт. Омæ кæдмæ уыдзæни дæ тох, 
Къоста? Кæд нал цæудзæн адæмæн сæ хъизæмары 
уынæр? Де ’нкъард зарджытæ кæд нал кæндзынæ ды 
дæр? Æви æппын кæрон не ’рцæудзæн уыцы рæстæ- 
гæн? 
К ъ о с т а (дуры сæр лæууы, афтæмæй). Æрцæу- 
дзæн, Хъанымæт, æрцæудзæн! Цагъайраджы æфсондз 
аппардзысты адæм сæ бæрзæйтæй! Сæрибары хур сыл 
скæсдзæн. Тугæйдзаг кæрдтæ дард фехсдзысты сæхи- 
цæй æмæ æфсымæрдзинад сфидар уыдзæн се ’хсæн. 
Амондджынæй, худгæбылæй кæсдзысты дунейы рухс- 
мæ. Мæ фæндыры хъистæ аивдзынæн æз дæр, Хъаны-. 
мæт, гъеуæд... Æмæ цины, хæлары, уарзондзинады 
зарджытæ каендзынæн сæрибар адæмæн! 
(Дыууæ чызджы æд дидинджытæ Къостайы цурмæ 
схызтысты. Уый сæ йæ дæлæртты æрбакодта). 
Хъæлæстæ. Дæ цæрæнбонтæ нын бирæ уæд, 
Къоста! Дæ цæрæнбонтæ! 
Л æ п п у т æ (заргæ æрбацыдысты). 
Гъей, цæрай æмæ нын бирæ фæцæрай, 
Хетæджы-фырт Къоста! 
Æмбæрзæн. 
К æ р о н. 


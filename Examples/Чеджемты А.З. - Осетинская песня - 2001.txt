^^г 
^5^ 

ИР0Н 
ЗАРЖР 

84 Осет 
4-20 
Чеджемты Æ. 
Ч—20 Ирон зарæг — Дзæуджыхъæу: Ирыстон, 2001—400 с. 
Чеджемты А. 3. 
Осетинская песня 
84 Осет 
© Чеджемты А. 3., 2001 
© Чеджсмты Г. 3., оформление, 2001 
ч 4603000000-10 Безобъявд, 
1Я?(ОЗ)-20О1 

(•) =^^3= ф 
Мæн адæмимæ цæрын æмæ Ирыстоны 
уарзыныл чи ахуыр кодта, мæ уыцы мад 
æмæ фыд Верычкæ æмæ Зæкæриайы ном 
арын ацы чиныгæй. 
АВТОР 
ÆЗ ДЗЫЛЛÆЙЫ ЗÆРДÆ КУЫ ССАРИН... 
Æз дзыллæйæ къаддæр куы дарин, 
Куы бафидин искуы мæ хæс. 
Къоста 
Бонтæ цæуынц æмæ сæ алкæцы дæр цыдæр гыццыл рухс 
ахæссы цæстытæй æмæ цыдæр гыццыл мæт ныууадзы 
зæрдæйы. Бонтæ, сыгъзæрин фестой, кæй йæ царды 
уалдзæгмæ хæстæгдæр кæнынц, кæй йæ царды стыр 
фæззæгмæ, кæй та йæ уазал зымæджы урс къæсæртæм. 
Фæлæ куыд фæнды ма уæд, алчи дæр цæры йæ райсомы 
ныфсæй. Райсом арвыл рæсугъддæр хур скæсдзæн. Райсомы 
бон йемæ фылдæр удæнцой æрхæсдзæн æмæ уæд цæрын 
æнцондæр уыдзæни. Афтæ хъуыды кæны адæймаг. Афтæ 
хъуыды кодтой, æз кæм райгуырдтæн æмæ схъомыл дæн, 
уыцы фæрныг хъæуы хистæртæ дæр. Лæг та дуры сæр куы 
райгуыра, уæддæр ын уыцы дур зынаргъ у. Æнæ уарзгæ йын 
нæй. Мæнæн дæр зынаргъ æмæ уарзон у Заманхъул. Зынаргъ 
— йæ нæудзар бæрзонд рæгътæ. Зынаргъ — йæ ныллæг па- 
рахат быдыртæ. Уымæн æмæ ам ис мæ уидаг. Ам ареыс- 
той сæ цард мæ фыдæлтæ æмæ ацы зæххыл ныууагътой сæ 
къахвæд. Зарæггæнджыты хъæу хуыдтой Заманхъулы. Адæм 
ам фыдæй-фыртмæ сæ хуыздæртыл кодтой кады æмæ 
5 

тæригъæды зарджытæ æмæ сын уымæй æнусон кодтой сæ 
ном. Заманхъуйлæгтæ сæрыстыр уыдысты сæ фосыкæнд, 
сæ зад хоры хуымтæй. Фидауцджын уыдысты сæ ирон 
æгъдау, се ’фсармæй. Уæдæ сын зæрдæ та ахæм зæрдæ уыд 
æмæ зарын, кафынæй фæллайгæ нæ кодтой. Ацы фарны 
хъæубæстæй стахтысты æмæ æгас Ирыстонæн сæхи базо- 
нын кодтой Хъæстуаты Хъазыбеджы, Цорæты Алиханы, 
Кодзырты Дзæрæхмæты, Цæлыккаты Хъантемыры, Дзу- 
саты Ибрагимы æмæ æндæр хъæбатырты зарджытæ. 
Заманхъулы хуыдтой цыртгæнджыты хъæу дæр. 
Уæвгæ, цырт дæр зарæг у, дур чи фестади, ахæм зарæг. 
Сæ конд цыртыты фæрцы æрмдæснытæн сæ ном уæлæ- 
уыл баззад. Аивады уыцы хуызы бирæ фæллой бакодта 
мæхи фыд Чеджемты Зæкæриа дæр. Уый-иу цыртыл нывæф- 
тыдтæ куы æвæрдта, уæд-иу мæ кæстæр æфсымæр Геор 
йæ цурæй нал цыд. Лæмбынæг ын каст йæ алы нывмæ дæр. 
Фæстæдæр ын йæ къухæй райста йæ сарт æмæ йæ дзæбуг. 
Афтæ сывæллон лæппуйæ Геор (Гæвди) фæцалх ныв кæны- 
ныл æмæ йæ фыды фарн ахаста дарддæр. 
Цæгат Ирыстоны чингуыты рауагъдады 1960 азы мы- 
хуырæй рацыд чиныг: «Осетинский орнамент». Нæ хъæуб- 
æсты цыртгæнджыты тыххæй дзы фыст ис афтæ: «Вы- 
дающимися художниками-резчиками по камню в сел. За- 
манкул были Кудаков Агубечир Османович, Сидаков 
Саламджери Пшиевич, Ещереков Алихан Джериханович, 
Ещереков Гази Джериханович, Ещереков Ибрагим Гази- 
евич, Чеджемов Закария Хасакоевич, братъя Фриевы — 
Салам и Сабаз, Фриев Умар Сабазович, Кастуев Мурти 
Кизилбекович, Кусов Знаур Темболатович, Айларов Ха- 
дзимат, Милъдзихов Рамазан, Кастуев Баби и другие. 
Работы этих мастеров можно встретитъ по всей Осе- 
тии». 
Мæ фыдæлты кой кæнгæйæ æз сæрыстыр дæн, æгъдау 
æмæ курдиатæй рæсугъд адæмтæ кæм цард, фæллой 
æмæ’лæджы æхсар кадджын, намысджын кæм уыдыс- 
ты, мæ уыцы райгуырæн хъæуæй, мæ зынаргъ, мæ уар- 
зон Заманхъулæй. 
6 

Мæ Заманхъул! 
Æнæ дæу мын — 
Сæрдыгон бон дæр — уазал, 
Мæ царды фæззæг — 
Хоркæндæй мæгуыр. 
Дæуимæ та 
Фæсалмусонг дæр — Галуан, 
Къуындæг æнæ дæу — 
Арвыйас быдыр. 
Хорздзинадæй кæд мæ уды исты æвæрд ис, уæд уый 
æппæты фыццагдæр у мæ мад æмæ мæ фыдæй рахæсгæ 
хорздзинад. Уыдон куыд тынг бирæ уарзтой ирон зарæг 
æмæ нæ ирон фæндыры цагъд! Фæлæ æз уæд не ’мбæрстон, 
фæндырдзагъдмæ хъусгæйæ-иу сæ зæрдæтæ уынгæг 
цæмæн кодтой, сæ цæстытæ доны цæмæн зылдысты. Уый 
сын фæндырдзагъды хуызы, сæ фыдæлты царды уидæгтæ 
змæлын кодтой сæ зæрдæты къалиутæ, æмæ зæрдæйæ 
цы цæуа, зæрдæмæ дæр уый хъары. Æз бæлвырдæй 
зонын, зарæг æмæ фæндыры цагъд цы адæмы æхсæнæй 
нал хъуыса, уыцы адæм сты æнæртæх кæрдæджы хуы- 
зæн. Æнæртæх кæрдæг та йæ хуыз тагъд ивы æмæ 
тагъд хус кæны. Ноджыдæр бæлвырдæй зонын: адæм 
адæм уæд систы, сæ хистæртæ æмæ сæ хъæбатыртæн, 
æгас сын чи нал у æмæ мæрдтæм бирæ цæссыг чи 
ахаста, сæ уыцы хæрззæрдæ хотæ æмæ æфсымæртæн кад 
кæнын æмæ æгъдау дæдтын куы базыдтой. 
Цардæн ис дыууæ хъæлæсы: цины хъæлæс æмæ, 
зæрдæйы арфæй чи ссæуы, ахæм уæззау хъыджы 
æрхæндæг хъæлæс. Уыцы дыууæ æнкъарæнæй гуырынц 
æмæ уыцы дыууæ хъæлæсæй дзыллæтæм хъуысынц нæ 
зарджытæ. Зарæг та нæ фыдæлты цæсты бæрзонд æвæрд 
уыд æмæ дзы кад дæр кодтой, æгъдау дæр лæвæрдтой 
кады аккаг æмæ æгъдауы аккаг лæгтæн. 
Уæдæ ацы зæххыл куыннæ царди рæсугъд адæм: 
рæсугъд зæрдæйæ, кондæй æмæ зондæй, æгъдауæй æмæ 
курдиатæй. Уыдоны артдзæстæй абон æртхуыз стæм мах 
дæр. Уымæн æмæ сæ фарн семæ нæ ахастой, сæ фарн 
уæлæуыл махæн ныууагътой, кæрæдзийы фылдæр уар- 
7 

ЗЫНæН, кæрæдзийы хуыздæр æмбарынæн. Уыцы цæрын- 
хъуаг рæсугъд адæм иууылдæр уыдысты мæ хотæ æмæ ме 
’фсымæртæ. Цардысты Ирыстоны зæххыл алырæтты, алы 
рæстæджы, уæддæр мæм афтæ кæсы, цыма сæ алкæй дæр 
зыдтон, цыма сæ уыдтон æмæ сын кæддæр хъуыстон сæ 
ирон дзыхыныхас. Уыдон ирон фæндыры цагъдмæ кафынæй 
нæ бафсæстысты, нæ ирон зарæгмæ — хъусынæй, афтæмæй 
сын афонæй раздæр зæххы сау дуар байгом. Фыдæлты загъ- 
дау, ахæм уыд сæ ныхыфыст, ахæм уыд сæ хъысмæт. Фæлæ 
махæй дард нæ ацыдысты: уыдон зæххæн —йæ дæлварс, мах 
— йæ хурварс. Æвæццæгæн-иу нæ хистæртæ уымæн загъ- 
той: «Къахы уæлфадмæ цы нæ хъуысы, уый мæрдтæм хъуы- 
сы».Адæймаг та цардæй куы ацæуы, уæд йемæ цыдæр ахæс- 
сы. Ахæм цыдæр, зæххыл ссарæн кæмæн нæй. 
Æгас чи нал у, мæ уыцы ирон хотæ æмæ æфсымæртæ! 
Æз сымах фаг фæлмæн рухс мæ зæрдæйы не ссардзынæн. 
Сымах аккаг кад æмæ æгъдæуттæ мæ къухы нæ бафтдзæн, 
фæлæ бирæ цы райгуырæн зæхх уарзтат, уыцы фæрныг 
зæххыл, мæ фадат цас амоны, уый бæрц ирон дзырд, ирон 
зарæджы зæлтæй уе ’дзард нæмттæн цæрæнбон радтыныл 
мæ уд хъарын. 
Хур скаст æмæ аныгуылд,— афтæ цыбыр у адæймаджы 
цард. Арвы астæуæй ратахт тæмæнтæкалгæ стъалы æмæ 
æхсæвы тары æрбайсæфт. Тæхгæ стъалыйæн та ноджы 
цыбырдæр у йæ фæндаг. Ноджы цыбырдæр у йæ цард. Сымах 
уыдыстут ацы зæххы тæхгæ стъалытæ æмæ цалынмæ ирон 
ныхас æмæ ирон зарæг цæрой, уæдмæ ацы уарзон зæххыл уæ 
номы рухс нæ бамынæг уыдзæн. Уæ номы мæсыг лæудзæн 
æмæ уæ рæсугъд цыбыр цард кæд нæ ферох уаид Ирыстоны 
кæстæртæй. 
Мæнмæ та мæ царды ис иунæг бæллиц: мæ дзыллæйы 
зæрдæ куы ссарин æмæ йын йæ фæлмæн хъæдгæмттæ куы 
бадзæбæх кæнин ирон зарæджы зæлтæй. Сæдæ цъиуы цы 
бæласыл зарынц, уыцы бæлас, дам, йæхæдæг дæр заргæ кæны. 
Æз сæдæ зарæджы лæвар кæнын дæуæн, мæ уарзон Ирыс- 
тон. Лæвар сæ кæнын Чырыстийы ныхæстæ мæ зæрдыл 
даргæйæ. Уый хор таугæйæ дзырдта: «Кæд, миййаг, уæд та 
иу хоры нæмыг ныххауид искæй зæрдæмæ». 
8 

ХЖУРЖ 
ЦЖУРЖ 
мжеыр 
<Яу мæлæт Хуыцауæй дарын...* 
(Æмбисопд) 

СТЪАЛЫЙЫ МАД 
Нарыхъæуы, зæгъынц, уазæгмæ лæвæрдтой æртæ нуа- 
зæны иумæ æмæ сидт хуындис: «Самты хос, Сагом æмæ 
Рагон Уастырджи». Уыдонæн уæ сæ хорзæх уæд, фæлæ 
афтæ алы зарæгæн дæр тæхынмæ æмæ адæмы зæрдæ сса- 
рынмæ йæ базыртæ сты æртæ: ныхæсты хорз, мелодийы 
аивдзинад æмæ зарæггæнæг цас зæрдæбынæй зары, уый. 
Зæххыл хорзæй цы ис, уый та адæймаг сфæлдыста йæ 
зæрдæйы рæсугъддзинадæй æмæ уыцы æртæ хорздзина- 
ды кæм баиу вæййынц, уыцы зарæг зæрдæйы дуæрттæ гом 
кæнгæ цæуы хъæуæй-хъæумæ, хæдзарæй-хæдзармæ. 
Зарæг «Ныййарæгæй амонд» ныффыссын мæ хъуыдыйы 
11 

кæрон дæр нæ уыд, фæлæ алы хорздзинад дæр, æвæццæгæн, 
Хуыцауы лæвар у. Иу бон мæм мæ хорз æмгар, мæ цæди- 
сон æмбал Моргуаты Эльбрус æрбацыд æмæ афтæ зæгъы: 
«Рагæй дæр хæлар æмæ уарзонæй куы цæрæм, мæ курди- 
ат мын сæххæст кæн. Æз, мады рæвдыд циу, уый нæ зонын 
æмæ мын мæ сидзæры бонтыл зарæджы ныхæстæ ныф- 
фыс». Мæнмæ куыддæр æнахуыр фæкаст мæ хорз æмга- 
ры курдиат æмæ йын ницы бæлвырд ныхас загътон. Куы- 
нæ йæ зонын, цы ныффыссон, сидзæр лæппуйы зæрдæйы- 
уаг куы никуы банкъардтон, мæн мæ сызгъæрин мад йæ 
хъарм базыры бын буцæй æмæ рæсугъдæй куы схаста, 
уæд куыд ныффыссон... 
Цы уыди, уæддæр Эльбрус мæ уæгъд нал суагъта. Уæд 
иу бон хъуыды кæнын: фæлæуу-ма, зæгъын, фæлæуу. Иунæг 
Эльбрус у, йæ мады чи нæ зоны, ахæм? Мæ фыд дæр-иу 
афтæ куы дзырдта, мæ мадæн йæ рæвдыд нæ, фæлæ йæ 
хуыз дæр куы нæ зонын. Уый дæр афтæ фод, фæлæ мæнæ 
диссаг, Къоста дæр куынæ зыдта йæ мады æмæ, зæгъынц, 
сыхаг устыты куы фарста: «Мæ мад цы хуызæн 
уыд? » 
Иудзырдæй, хъуыды хъуыдыйы фæдыл æмæ, Къостайы 
чи зыдта, уыдоны мысинæгтæ ног æмæ ног куы бакастæн, 
уæд ноджы хуыздæр мæ цæстыты размæ сыстадысты йæ 
сидзæры бонтæ. Царды æцæг хабæрттæ фыдæлтæй цæ- 
уынц фæлтæрæй фæлтæрмæ. Туаты Иван Къостайы не 
’рыййæфта, фæлæ йæхи цæстытæй федта æмæ ныхас код- 
та, Къостайы хорз чи зыдта, ахæм хистæртимæ. 
Уыдонæй иу уыд Туаты Гæдули. Фæцард сæдæ иу азы. 
Гъе æмæ Гæдули æмæ Хетæгкаты Леуан та æмсиæхстæ 
уыдысты, Гуыбаты сиæхстæ, æмæ тынг хорз зыдта канд 
Къостайы нæ, фæлæ йæ хистæрты дæр. Уыцы рæстæг, 
зæгъы, дохтыртæ кæм уыди хæхбæсты, æмæ Къоста куы 
райгуырд, уæд йæ мад фæрынчын æмæ æвæгæсæгæй амард. 
Уыцы рæстæг ма хæхбæсты уыд ахæм æгъдау: мадимæ 
чырь^ны æвæрдтой йе ’нахъом сабийы дæр. Уæд, зæгъы, 
Дзапарты чындз Чендзе Гуыбианы сывæллон Годтайы йæ 
хъæбысмæ систа, бахаста йæ йæ мады уæлсынтмæ æмæ 
12 

ард бахордта йæ цæссыгтæ калгæйæ: «Æз дæ сидзæр сы- 
вæллоны схъомыл кæндзынæн мæхи хъæбулы хуызæн æмæ 
йæ хи мадау рæвдаудзынæн. Мæрдтæй йæм дæ зæрдæ ма 
’хсайæд, дæ уæлион зæрдæ ныл куыд никуы аивай, 
афтæмæй фæндараст фæуы де ’нусон бæстæмæ». 
Чендзейы ныхæстæм мæрддзыгой сылгоймæгтæ ныккуыд- 
той. Ууыл Чендзе ахаста сывæллоны, йæхицæн уыдис 
дзидзидай сывæллон æмæ сæ йæ урс æхсырæй цух нæ уагъ- 
та. Чендзе сывæллоны йæхи хъæбулау хъомыл кодта. 
Лæппуйыл афæдзы æрдæг куы рацыд, уæд æй Чендзе 
йæ мады ингæны размæ ахаста, дидинджытæ æртыдта 
æмæ сæ ингæныл сæвæрдта. Чендзе, саби йæ хъæбысы, 
афтæмæй кæугæйæ дзуры ингæнмæ: «Мæнæ дæ хъæбулмæ 
ракæс, дзæбæхæй-æнæнизæй рæзы æмæ йыл цардауыдæн 
кæн...» 
Къостайы сывæллонæй чи хъуыды кодта, уыдон дзырд- 
той: «Зындарæн сывæллон нæ уыд. Æвæццæгæн, зыдта 
йæ сидзæрыбон æмæ уыдис сабыр. Дыууæ азы йеддæмæ 
йыл нæма цыдис, уæддæр, зæгъы, йæ фæлмæн зæрдæйæ, 
йæ æмбаргæдзинадæй йæхи уарзын кодта. Тæригъæдгæ- 
наг зæрдæ уыд Къостайæн, йæ кары куы бацыд, уæд дæр. 
Цы æхцайы муртæ-иу æм уыд, уыдон дæр-иу мæгуыртыл 
байуæрста, уыдон махæй тыхстдæр сты, зæгъгæ. 
Иу хатт Нарæй горæтмæ Къоста Дзанайты Садуллæимæ 
рацæйцыд бæхуæрдонæй. Иу чысыл куы рауадысты, уæд 
сыл амбæлд иу ус бызгъуыртæ дарæсы, ихсыд дзабырты. 
Йе ’ккойы хаста фугæйы сугты æргъом. Къоста йæ куы 
федта, уæд фенкъард æмæ загъта: «Цымæ кæд фервæз- 
дзысты нæ хæххон адæм ацы хъизæмары цардæй?» 
Усы куы ’рбаййæфтой, уæд Къоста бавнæлдта Садул- 
лæйы къухмæ, бозимæ, баурæдта бæх, уæрдоны йын 
сæвæрдта йе ’ргъом, стæй йæ дзыппыты фæцагуырдта æмæ 
дзы цы фæстаг фондз сомы ссардта, уыдон ын радта, 
дæхицæн дзы исты дарæс балхæн, зæгъгæ. Ахæм зæрдæ 
уыд Къостайæн. 
Фыдæй-фыртмæ нæ фыдæлтæ сæ райгуырæн хæхты 
амадтой кады мæсгуытæ. 
13 

Бирæ мæсгуытæ уыд Ирыстоны хæхты, фæлæ Къоста 
цы намысы мæсыг самадта, уымæн æмбал дзы нæй. 
«Зæрдæбын ныхас хур у, дæрзæг ныхас — тæрккъæв- 
да»,— афтæ дзырдтой нæ фыдæлтæ. Фæскъæвда хур боны 
хуызæн сты Къостайы зарджытæ ирон зæрдæ, ирон 
ЗссХХссН. 
Æмæ кæддæр Нары уæзæгыл Ирыстонæн ахæм лæппу 
чи балæвар кодта, уыцы сызгъæрин мады ном мысынæн 
ныффыстон æнкъард зарæджы ныхæстæ. Афтæ рай- 
гуырд æмæ адæмæн йæхи бауарзын кодта зарæг «Ныййарæ- 
гæй амонд». Алы рæстæджы йыл æвæрд æрцыд æртæ 
хуызы мелодитæ. Фæлæ йæ адæм базыдтой æмæ бауарз- 
той, фæндырдзæгъдæг Мыстулаты Ирæ æмæ йæ 
зарæггæнæг Илурты Риммæ адæмы размæ куыдæй рахас- 
той, афтæмæй. 
НЫЙЙАРÆГÆЙ АМОНД 
Нæ базыдтон никуы, циу мады рæвдыд, 
Мæ сабидуг сидзæр, æвæгæсæг уыд. 
Сæууон хур цъæх арвæй 
Мæн тавта йæ хъармæй, 
Æмæ мæм уый касти мæ мады рæвдыд. 
Фæзынди мæм фыны уæд иу хатт мæ мад, 
Æнкъард уыд йæ хъуыды, фæкодта мæм загъд. 
Дæхи, дам, цы марыс, 
Дæ цæссыг цы згъалыс, 
Хæцыд мæм рæвдаугæ мæ сызгъæрин мад. 
Ныййарджыты фæдыл æнкъардæй кæсын, 
Мæ риуæн йæ арфы мæ сагъæс хæссын. 
Нæ бафсæстæн хурæй, 
Зæрдæрыст, сæркъулæй 
Ныййарджыты фæдыл æнкъардæй кæсын: 
14 

Цымæ дзы кæцы у мæ мады æнгæс, 
Цымæ дзы кæмæн ис мæ мады хъæлæс? 
Йæ бахудт, йæ кастæй, 
Йæ цин æмæ уарзтæй 
Цымæ дзы кæцы у мæ мады æнгæс? 
Ныййарæгæй амонд... Цæй диссаг у, цæ! 
Уый æрдзы хæрзтимæ нæ кæны хæццæ. 
Æмæ йæ буц дарут, 
Ныййарæгæн барут. 
Ныййарæгæй амонд... Цæй диссаг у, цæ! 
•у% 

МАДЫ ФÆДЗÆХСТ 
Адæймагæн йæ мад æмæ йæ фыд йæ зæрдæйы базыртæ 
сты. Зæрдæйæн базыртæ куы уа, уæд та цæрын æнцон у, 
мæ хуртæ. Уыдон фæндагамонæг сты æмæ нæ цардæн йæ 
рæсугъддæр, йæ бæрзонддæр рындзтæм хонынц. Мæ 
зæрдæйæн йæ сыгъзæрин базыртæ рагæй нал сты, уæддæр 
сæ мысын æмæ сæ кæддæры хъармæй абон дæр ма цæрын. 
Мад æмæ фыд — хур æмæ зæхх. Хуры хъарм нæ тавы, 
зæххы фарнæй цæрæм. Æз ногæй ницы æрхъуыды код- 
тон. Мæ мад æмæ мæ фыдмæ хорздзинадæй цы уыд, уыдон 
зæрдæ йæхимæ райста мæ рагбонты æмæ мын абон дæр 
сты уарзон æмæ зынаргъ. Мæ фыд йæ уды бæрц уарзта 
16 

ирон зарæг, æмæ ирон зарæг мæнæн дæр мæ уды рæбын 
æрцард. Мæ мад фæндыры цагъд бирæ уарзта, йæ зæрдæ 
йæм уынгæг кодта æмæ уыцы зæрдæйыуаг рахастон æз 
дæр. Мæнæн, мæ куыстмæ гæсгæ, иунæг бон дæр ахæм нæ 
уыд, æз фæндыры цагъд кæнæ зарæгмæ кæд нæ хъуыстон, 
уæддæр уынгты цæугæйæ искæцæй фæндырдзагъд айхъуыс- 
тон, зæгъгæ, уæд æрлæууын æмæ йæм джихæй хъусыныл 
фæвæййын. Уый циу, цæмæн афтæ у? Ирон фæндыры 
цагъдæй мæ зæрдæ куынæ ’фсæды, мæ уд куынæ фæллайы, 
уæд ай цы диссаг уа? Стæй мæхæдæг мæхицæн фæзæгъын: 
«Уый, æвæццæгæн, мады лæвар у, мады лæвар та зынаргъ 
æмæ уарзон у.» 
Ацы дуне стыр у, фæлæ мадæн зæрдæйы цы рæсугъд 
бынат ис, уый та мæнмæ ноджы стырдæр кæсы. 
Иу сæрдыгон бон нæ горæты Стыр уынджы æрцæуын. 
Кæсын æмæ иу бæрзонд хæдзарæн йæ дыккаг уæладзы- 
джы рудзгуытæ — гом, æмæ дзы Суанты Кимы зарын хъæ- 
рæй хъуысы: 
Æз федтон хур дæ къухтæй хуыд хæдоны, 
Дæ хуыд дзабырты базыдтон цæуын. 
Уæд мæ акомкоммæ иу ацæргæ фыдындгомау лæг 
æрлæууыд, цыдæр æууадхуыз уæлдзарм худ йæ сæрæй 
систа æмæ мæм дзуры: 
— Ирон нæ дæ? 
— Ирон дæн. 
Лæг,' зарын кæцæй хъуысти, уыцырдæм, гом рудзгуытæм, 
скаст æмæ афтæ зæгъы: 
—Хуыцауæй дæ бауырнæд, ацы зарæгмæ куы фæхъу- 
сын, уæд мæ сæрыхъуынтæ арц сбадынц. Раст цыма мæныл 
фыст у, афтæ мæм фæкæсы: бинонты хъуыддаг куы ба- 
кодтон, уæддæр ма мæ мады хуыд дзабырты цыдтæн. 
Æнæзонгæ лæг зарæгмæ хъусгæйæ иу гыццыл алæу- 
уыд, стæй сомыгæнæгау афтæ: 
— Хуыцауыстæн, ацы рухс дунейардыстæн, мæнæн цы 
мад уыд, ахæм мад ацы зæххыл никæмæн уыд... 
Мæнмæ æнæзонгæ лæджы ныхас куыддæр худæгау 
фæкаст: ацы фыдынд лæджы мад уагæры цавæр уыд, 
2 Ирои эархг 
17 

зæгъгæ. Иннæмæй та йæ ныхæстæм мæ зæрдæ уынгæг код- 
та: уæдæ, зæгъын, цард цæй диссаг у, мæ мадæй æз дæр 
афтæ куы хъуыды кæнын. Сызгъæрин фестай, Мад! Куын- 
нæ рох кæнынц дæ бирæ фæлмæн ныхæстæ, дæ къухты 
хъарм, дæ рæвдыд цæстæнгас. Цас фылдæр азтæ цæуы, 
уый бæрц зæрдыл тынгдæр куы лæууыс... Бирæ æхсызгон 
хабæрттæ æмæ сабибонты нывтæ æнусмæйы хæзнатау баз- 
задысты мæ зæрдæйы мидæг. 
Уый тынг раджы уыд. Цыдаид мыл авд-аст азы бæрц. 
Иу райсом хурыскастыл нæ сыхы лæппутимæ фæраст дæн 
æрыскъæфдзау Лæбырды Сæрмæ. Къуыбырты фæхстыл 
хурмæ сырхæрттывд чи кодта, ахæм æрыскъæфтæ фæтыд- 
там. Сæ хæрздæфмæ нæ сæртæ зылдысты, афтæмæй æрыс- 
къæфы стыр пуцæлттимæ хъæуы балæууыдыстæм. Рага- 
цау мæ цæстытыл уади: адджын æмæ хæрздæф æрыскъæф- 
ты пуцал мæ мады къухты куыд авæрдзынæн, уый йæ 
мидбылты куыд худдзæни æмæ нæ дыууæ дæр куыд цин 
кæндзыстæм. Фæлæ ме ’намондæн хæдзæртты дуæрттæм 
иурæн-иннæран зæронд устытæ бæлæсты бын аууæтты 
бадтысты æмæ та-иу мæм фæдзырдтой: «Уæртæ дзæбæх 
лæппу, де ’рыскъæфтæй-ма нын авæр». Цалынмæ хъæуас- 
тæумæ нæхимæ хæццæ кодтон, уæдмæ мæ сырх пуцалæй 
ницуал аззад æмæ æнкъардæй нæхимæ бацыдтæн. Мæ мад 
Верычкæ хабар куы бамбæрста, уæд ыл цыма исты хорз 
æрцыд, уыйау бацин кодта. Мæнмæ та диссаг уый фæкаст: 
кæйдæр устытæ адджын æрыскъæфтæ бахордтой, мæ мад 
та ууыл цин кодта. Стæй мын æрæджиау зондамонæгау 
загъта: «Ды мын коммæгæс æмæ фæлмæнзæрдæ лæппу 
кæй дæ, уый цыфæнды адджын æрыскъæфтæй, цыфæнды 
диссаг хæзнатæй дæр хуыздæр у. Адæмы уарзын йæхæдæг 
хæзна у, зæрдæйы хæзна.» 
Мады ацы ныхæсты æцæг мидис фæстæдæр бамбæр- 
стон кæронмæ. 
Æмæ ма ноджыдæр иу мысинаг ме ’взонг бонты царды 
нывФæй. Абон дæр мæ нæ рох кæны, цыппар-фондз рæсугъд 
æмпъузæны æвæрд кæуыл уыди, мæ уыцы хæдон. Иу бон 
мыл не скъолайы кæрты амбæлди мæ ахуыргæнæг Хуыцъи- 
18 

статы Надзирæт, лæмбынæг мæм бирæ фæкасти йæ мид- 
былты худгæ, стæй мын рæвдаугæ загъта: «Дзæбæхæй 
байрæз, Æхсар, дæ мад æмæ дæ фыды фæндиаг». Дыккаг 
бон Надзирæт мæ мад Верычкæйæн дзырдта: «Цы дисса- 
джы æмпъузæнтæ сæвæрдтай Æхсары хæдоныл — барæй 
арæзты хуызæн, рæсугъд...» Æмæ ахæм æмпъузæнтæ Ве 
(фырбуцæй йæ афтæ хуыдтам) æвæрдта йæ фондз сабийæ 
алкæйы дарæсыл дæр. 
Сæрдыгон хъæууон фæндæгтыл нын дзабыры уафс нæ 
лæууыди, уайтагъд-иу аихсыд. Мад-иу йæхи бамæгуыр- 
хуыз кодта: «Йарæби, уæ къæхтæ-ма бæрзонддæр исут 
æмæ уæ дзабыры бынтæ зæххыл ма хафут, æрчъирæхсæн 
кæнын мæ бон куынал у...» Æз — æфсымæрты хистæр, 
мадæн тæригъæд кæнгæйæ-иу фылдæр хатт мæ дзабыртæ 
мæ дзыппыты авæрдтон æмæ-иу бæгъæввадæй уадтæн. Ве 
уыцы хабар нæ зыдта æмæ-иу мæ хатгай раппæлыди ме 
’фсымæртæн цæвиттоны хуызы: «Æхсар мын йæ дарæс 
хуыздæр дары, йæ дзабыртæ дæр фылдæр фаг кæнынц...» 
Мæ мад Верычкæйы, цæмæдæр гæсгæ, æнцад бадгæ нæ 
хъуыды кæнын: куы-иу хъуг, кæнæ сæгътæ дыгъта, куы кæрт 
марзта, куы хъæдындзы хуымтæм зылди, куы кæрдзинаг 
нартхор дымгæмæ дардта кæрты. Фæлæ мын-иу уæлдай 
æхсызгондæр уыди, Ве арынджы уæлхъус куы архайдта, 
Хуыцауæхсæв-иу æртæ сойдзæст уæлибæхы куы кодта... 
Мысинæгтæ, мысинæгтæ, мысинæгтæ... Мæнæ ма но- 
джыдæр сæ иу ме ’рыгон бонты царды нывтæй. Уæд ма 
пединституты студент уыдтæн. Иу хуыцаубон та нæхимæ, 
Заманхъулмæ æруадтæн. Ве бадти кæрты, хæдзармæ схизæн 
къæсæрыл æмæ цыдæртæ хуыдта. Мæ кæстæр æфсымæртæ 
та хæдзары цар æфснайдтой æмæ дзы зæронд дзаумæттæ 
æмæ хæррæгътæй цы уыд, уыдон дæлæмæ, кæртмæ калд- 
той. Асинты цурмæ æрхауд дыууæ гыццыл дзабыры. Мæ 
мад сæм кæсæнцæстыты сæрты дисхуызæй кæсы æмæ афтæ: 
— Æхсар, адон цавæр дзабыртæ сты, уый зоныс? 
— Цавæр? 
— Авдæнæй куы рахызтæ, уæд дын фыццагдæр цы дза- 
быртæ бахуыдтон, адон уыцы дзабыртæ сты. 
19 

Æз сæм кæсын æмæ сæм кæсынæй не ’фсæдын: мæнæ 
ацы дыууæ гыццыл дзабыры — мæ къæхтыл, афтæмæй 
æрхызтæн не стыр зæхмæ авдæцæй. Иу каст дзабыртæм 
кодтон, иннæ каст мæ мадмæ, стæй æваст мæ зæрдæйы 
цин æмæ дисы æнкъарæнтимæ февзæрыдысты, фæстæдæр 
зарæджы чи æрцард, ахæм дзырдтæ: 
Дæ хуыд дзабырты базыдтон цæуын. 
Афтæ райгуырд, бирæ азты дæргъы Ирыстоны сæрмæ 
чи зæлы, адæм кæй базыдтой æмæ бауарзтой, уыцы зарæг 
«Мады ном». 
Уæдæй абонмæ Терчы бирæ дон аивылд, фæлæ мын мæ 
мад цы дзырдта, цы фæдзæхста, уыдон зæрдæ рох кæнын 
нæ зоны, рæстæджы бар сыл нæ цæуы. 
Горæтмæ ахуыр кæнынмæ куы цыдтæн, уæд мын Ве- 
рычкæ загъта: «Мæнæ дæ райгуырæн хæдзарæй царды 
фæндагмæ рахызтæ æмæ йыл амондджын бæлццон у. Ма- 
куы ферох кæн дæ хъæубæстæ, дæ хистæрты. Æгæддзи- 
над сæм макуы æрхæсс. Дурджын Бæрзонды бынæй цæ- 
уыс æмæ Лæгтыдзуары фæдзæхст у. Цу, мæ хур, æз дæ 
фæдыл кæсдзынæн. Мæ зæрдæ йæ зоны: дæ фæндаг рухс 
æмæ амондджын уыдзæн.» 
Мæ фæндаг æцæгдæр рауад амондджын фæндаг. Бирæ 
хорз адæмты базыдтон, сывæллон-лæппуйæ йæ ном кæмæн 
хъуыстон, ахæм зындгонд фысджытæ мæ хорз зонгæтæ 
систы. Сæхицæн мæ дзæбæх кæстæр хуыдтой. 
Фондз азы фæстæ каст фæдæн институт. Хъæбулы цин- 
дзинад мадæй æхсызгондæр кæмæн у, æмæ тагъд кодтон 
мæ райгуырæн хъæумæ, мæ мадмæ. Дардæй йæм худгæ 
бацыдтæн, мæ хъæбысы йæ акодтон, стæй загътон: «Кæсыс, 
азтæ атахтысты. Дæ лæппу каст фæци институт, арфæ 
йын ракæн». Мадыл цины базыртæ базад. Нæ сæрдыгон 
хæдзары хъæлдзæг зилæнтæ кæнгæ æртæ чъирийы ракод- 
та. Стæй кæсын æмæ арахъхъы дурынимæ архайы, буц 
уазæгæн куыд кодта, афтæ мыдамæзт арахъхъы нуазæ- 
ныл хъырмыз кæны. Æз дисы бацыдтæн, хæдзары нæлгой- 
маг-хистæртæй куы ничи ис, уæд ацы буц нуазæн кæмæн 
цæттæ кæны, зæгъгæ. Йæ æртæ чъирийæ Хуыцауы ном ссард- 
та, нуазæн та мæнмæ авæрдта. 
20 

— Мæнæ Хуыцауы диссæгтæ!— загътон æз.— Æмæ 
цæрæнбонты афтæ куы дзырдтай, арахъхъ ма нуазут, 
æвзæр митæ уæ сæрмæ ма хæссут, зæгъгæ, уæд мæм арахъ- 
хъы нуазæн дæхæдæг куыд дæттыс? 
Ве цыдæр æнахуыр разы æмæ ныфсджынхуызæй афтæ: 
«Ныр дыл мæ зæрдæ дарын, ныр нал фæрæдидзынæ, фæлæ 
дæ бузныг кæй дæн, уымæ гæсгæ мын мæ къухæй нуазæн 
айс.» 
Æз райстон нуазæн. Æппæт ныхæстæ нал хъуыды 
кæнын, фæлæ йын фæстагмæ загътон: «Дæ фондз æнгуыл- 
дзау дæ дæле фондз кæстæры стæм, цыппар лæппуйы 
æмæ иу чызг, дæ конд кæрдзынæй схъомыл стæм, дæ 
хуыд дзабырты фæцыдыстæм æмæ мах фæндиаг бирæ 
фæцæр. Йæ мады фæллой никуы ничи бафыста, мах дæр 
æй нæ бафиддзыстæм, фæлæ бæлвырд у иу хъуыддаг: дæ 
кæстæрты тыххæй мæнæ ацы къонамæ, нæ фæллад фыды 
хæдзармæ адæмæй уайдзæфы ныхас не ’рцæудзæн. Фыц- 
цаг хатт мæм дæ нуазæн дæттыс æмæ ацы адджын нозт 
дæ цæрæнбоны тыххæй, ды нын бирæ фæцæрайы тыххæй 
нуазын.» 
Банызтон мады нуазæн æмæ цыдæр æхсызгондзинад ме 
уæнгты ахъардта. Æвæццæгæн æй мады худгæ цæстæнгас 
æмæ цинимæ иумæ кæй нызтон, æхсызгоны удæнцой мын 
уыцы æнкъарæн лæвæрдта... 
...Фæлæ, ехх, цард цард у. Хурыскаст куыд вæййы, афтæ 
хурныгуылæн заман дæр æрцæуы. Ныгуылгæйæ дæр ма 
Мад йæ цоты мæт кодта: 
Чи уын-иу судздзæн æхсæв уæ цырагъ, 
Сæумæрайсомты арт уын чи кæндзæн... 
Мад æмæ фыд... Уыдон æцæгдæр зæрдæйы сыгъзæрин 
базыртæ сты. Уый чи раздæр бамбары, чи — фæстæдæр. 
Фæлæ амондджын уый у, уыцы æцæгдзинад раздæр чи 
бамбары йæ царды мидæг. 
21 

ВЕРЫЧКÆЙЫ ЗАРÆГ 
Уæлладжыры ком — мæ райгуырæн зæхх, 
Уым куы федтон фыццаг хурыскаст. 
Фервитут-ма мын Дурджынбæрзондмæ, 
Кæд мын мæ низæй иучысыл айсид. 
Донысæрмæ тулдзкъох рæбынты 
Куыд бирæ уарзтон кæрдæгджын фæхстæ. 
Охх, цы кæнон, фервитут-ма сæм, 
Кæд мын зын сахат баххуыс кæниккой. 
Фæлæ тыхст мады зæрдæйы фæдис 
Хохмæ нæ фехъуыст, кæрдæг нæ зоны. 
Цæрынхъуагæй йæм удхæссæг æртахт, 
О, удхæссæг, дæ мад амæла. 
Бинонты амонд — хæдзары æфсин, 
Йе ’нкъард хотæм афтæ куы дзуры: 
— Арв мыл нытталынг, æнхъæлдæн, сæфын, 
Мæ иунæг ныстуан — мæ цот уæ фæдзæхст. 
Мæ бирæ цот уыл, бæргæ, фæдзæхсын, 
Фæлæ сын уæддæр тæрсгæ куы кæнын. 
Хуры тæвдæй сæ куы нæ бахизат, 
Куы мын фæриссой уазал фæндæгтыл. 
Сидзæр мæгуыр у, сидзæр мæгуыр у, 
Уайдзæфæй дæр мын рынчын кæндзысты. 
Сидзæр мæгуыр у, сидзæр мæгуыр у, 
Исчи сæм, мыййаг, тызмæг куы сдзура. 
Чи уын-иу судздзæн изæр уæ цырагъ, 
Сæумæрайсомты арт уын чи кæндзæн? 
Охх, цы кæнон, охх, цы кæнон,— 
Уæлæуыл уемæ уадзын мæ зæрдæ. 
11 

Таутиаты 
Солæман 
ИРОН ТЕАТРЫ ФИДАУЦ 
Ирон театралон аивад фыццагдæр йæ адæмы цæсты чи 
скадджын кодта, бæрзонд æй чи систа æмæ йе стыр кур- 
диаты рухсæй адæмы зæрдæтæм рухс чи хаста, Ирыстоны 
уыцы номдзыддæр лæппутæй иу уыд Таутиаты цæхæрцæст 
Солæман. Уымæн æрдз балæвар кодта æппæт дæр: конд 
æмæ уынд, лæджыхъæд æмæ рæсугъд ирон зæрдæ, фæлæ 
йын æрдз ноджы парахатдæрæй цы балæвар кодта, уый 
та уыди курдиат. Адæм цин кæуыл кодтой, ирон театрмæ 
бæрæгбонмæ цæуæгау кæмæ цыдысты, ахæм тæмæнтæ 
калгæ курдиат. Солæманæн ирон сценæйы бирæ сурæттæ 
саразын йæ къухы нæ бафтыд, цыбыр уыд йæ цард, фæлæ 
23 

цы сурæттæ сарæзта, уыдонæй æнусон фæд ныууагъта ирон 
театралон аивады. 
Диссаг уыдис Таутиаты Солæман Къостайы ролы 
хъазгæйæ! Бæстæ хъæр-хъæлæба сси. Уалынмæ æрбай- 
хъуыст цины уац: «Къоста! Къоста æрбахæццæ!» 
Адæм æваст фæхъус сты, стæй ныггуылф кодтой поэты 
размæ æмæ йæ сæ къухтыл хæссæгау æрбакодтой. Куыд 
цин кодта Къоста! Куыд амондджын уыди! Йæхи загъдау: 
«Йæ зæрдæ фырцинæй рызти, йæ цæстысыг донау мыз- 
ти», куы скасти «нæ цъитиджын хæхтæм...» 
«О ме ’фхæрд, мæ сæрыстыр адæм, æрцæут-ма мæм 
тагъддæр, æз уæ мæ хъæбысы ныккæнон»,— дзурынц йæ 
сау цæстытæ, йæ фæлмæн хъæлæсы зæлтæ, йæ алы 
фезмæлд. Театрдзаутæй залы чи цин кæны, чи кæугæ, чи 
та джихæй баззад... 
Таутиаты Солæман ирон театры сценæйы номдзыд 
поэты сурæт куыд сарæзта, уый тыххæй драматург Те- 
мыраты Давид йæ мысинæгты афтæ фыссы: «Къостайы 
ролы хъазыдысты Тæбæхсæуты Бало, Цырыхаты Петя, 
Икъаты Мæирбег, æз мæхæдæг дæр, фæлæ Къостайы 
сурæт Солæман куыд сарæзта, уымæн æмбал дзы нæ 
уыд». 
Афтæ дæсны æмæ арæхстджынæй Солæман ахъазыд 
иннæ спектаклты дæр. Иу иннæйы фæдыл ирон театры 
сценæмæ цыдысты, номдзыд актер дыккаг цард кæмæн 
радта, уыцы хъæбатыртæ. Ныннæрыд Хъылцыхъойы 
хъæлæс: «Цæв хъадамантæ æмæ ныппырх уой!» (Бры- 
тъиаты Е. «Дыууæ хойы»). 
Райхъуыст Хазбийы хъæлæс: «Куыд æнхъæл дæ, хæхтæн 
сæ бынатæй фезмæлæн ис? Хурæн йæ фæндагæй фезмæлæн 
ис? Фидар сты! Мæ фæнд дæр афтæ фидар у!» (спектакль 
«Хазби»). 
Иронау сдзырдта уарзондзинады пехуымпар Дон Гуан 
(А. Пушкин. «Дурын уазæг»). 
И^ыстоны фыццаг адæмон артист, адæм ирон театры 
фидауц кæй хуыдтой, уыцы цæхæрцæхст Солæманæн мæнæ 
ахæм аргъ кодтой аивады дæснытæ: 
24 

«Нырыккон сценикон аивады сæйрагдæр рахæцæнтæй 
иу у, актер обрæзы бацæуынмæ куыд арæхсы, уый. Æмæ 
уыцы хъуыддаджы Таутдатьх Содæманæн æмбал нæ уыд — 
уыдис æппæты ирддæр æмæ курдиатджьдндæр». 
К М. Раевский, Советон Цæдисы адæмон артист. 
«Ирон театры артистты æхсæн æппæты æрттивагдæр 
стъалы уыд Цæгат Ирыстоны фыццаг адæмон артист Тау- 
тиаты Солæман. Уый арф фæд ныууагъта нæ республи- 
кæйы театралон аивады, нæ зæрдæты йæ диссаджы 
хъазтæй, йе стыр курдиат, йæ ху!>щæтæг æмæ хъæздыг 
удыхъæдæй». 
Икъаты Серафин, УСФСР-иы адæмон артисткæ. 
«Олеко у, Солæман цы образтæ сарæзта, уыдоны хуыз- 
дæр. Цæхæрцæст, сывæллонау æргомзæрдæ хæстон-ре- 
волюционеры сурæт сфидауцджын кодта ахъаззаджы 
курдиатæй. Ацы сп^|ктакль^ Солæманы абарæн ис æлвæст 
æрдыны босимæ ». 
Е Г. Маркова, режиссер. 
«Æрмæстдæр дæс азы дæргъы рухс кодта Солæман йæ 
диссаджы аивадæй театрдзауты зæрдæтæ. Йæ уындæй 
нæма бафсæстыстæм, афтæмæй нæ сидзæрæй ныууагъта. 
Æрныгуылд нæ театры Сæууон стъалы». 
Цæлыккаты Мæирбег, режиссер. 
Ирон театралон аивады йæ зæрдæйы фарн æмæ йæ уды 
рухс чи байтыдта, уыцы цæхæрцæст Солæманы ном æну- 
сон уыдзæн Ирыстоны зæххыл. 
25 

ТАУТИАТЫ СОЛÆМАНЫ ЗАРÆГ 
Елхоты сæрмæ нын ыстъалы ферттывта, 
Ыстъалы ферттывта, гъей. 
Уый, зæгъы, ыстъалы нæ уыди, лæппутæ, 
Нæ уыди, лæппутæ, гъей. 
Таутиаты Солæман — цæхæрцæст ирон гуырд,— 
Тæмæнкалгæ курдиат, гъей. 
Нæ ирон театры зæрин хур ыссыгъта, 
Зæрин хур ыссыгъта, гъей. 
Фыдæлты æхсарæй æхсарджын чи уыди, 
Æфсармджын чи уыди, гъей. 
Нæ Иры цæргæстæй бæрзонддæр чи стахти, 
Бæрзонддæр чи стахти, гъей. 
Таутиаты Солæман, нæ номдзыд Солæман, 
Нæ театры фидауц, гъей. 
Йæ царды уалдзæджы, æрттивгæ кадæджы, 
Йæхи зынгæй басыгъд, гъей. 
Нæ Иры хистæртæ бæрзонд кæмæй хастой 
Сæ кадджын урс сæртæ, гъей. 
Æрфæны фæдау нын йæ фæд кæмæн баззад 
Фыдæлты хорз зæххыл, гъей. 
Таутиаты Солæман, о де сконд артдзæстæн 
Æрхуыссæн макуы уа, гъей. 
Æнусæй-æнусмæ дæ рухс ном фæцæра, 
Нæ Иры бæстæйы, гъей. 

Иу æнкъард зарæджы ахæм ныхæстæ ис: 
Стъалы атахт... 
Мæн та нæ уырны, 
Мæн та нæ уырны. 
Абон дæр мæ нæ уырны, Ирыстоны æрттивгæ стъалыйæн 
йæ арвыхай æнустæм сау талынгæй кæй баззади... 
Йæ мыггаг Уататæй уыд, йæ ном — Бимболат, Бибо. 
Фæлæ æгасæйдæр нæртон Æхсæртæггатау уыди: иудзыр- 
дон, иузæрдион, æхсарджын. 
Æз кæй æрыййæфтон æмæ мæ рæстæджы чи царди, 
уыдоны æхсæн куыннæ уыди кадджын, адæмæн уарзон 
27 

лæгтæ, фæлæ йæ ирон зæххыл Уататы Бимболат æндæр 
хуызы æрттывта. Æрдз ын балæвар кодта стыр курдиат 
æмæ ирон рæсугъд зæрдæ. Уæдæ конд æмæ уындæй та, 
цыма нæ фыдæлты Уастырджийæн йæ кæстæр æфсымæр 
уыд, афтæ фидыдта дзыллæйы астæу. Бибо афтæ фидауц- 
джын уыди кино æмæ театралон аивады дæр. Адæм æй 
хонгæ дæр кодтой Ирон театры фидауц. Уый æцæгæй дæр 
уыди афтæ. Æз æй бирæ хæттыты федтон ирон сценæйы 
къарол Лиры, Чермен æмæ Хазбийы цардæй цæргæйæ æмæ- 
иу æдзухæй дæр театруарзджытæн йæ фенд уыди бæрæгбо- 
ны хуызæн. 
Адæм-иу сыстадысты æмæ лæугæйæ дæргъвæтин 
рæстæг æмдзæгъд кодтой сæ уарзон артистæн. Бибо та 
зæрдæпарахатæй худти йæ мидбылты æмæ сын куывта 
йæ сæрæй. Уыцы къухæмдзæгъд æмæ адæмы цæсгомыл 
уыцы стыр циндзинад бирæ цæуылдæртыл дзурæг уыдыс- 
ты. Фыццаджы фыццагдæр та, ирон номдзыд актер æмæ 
ирон рæсугъд-зæрдæ адæмы уарзондзинад иу кæй у, ууыл. 
Уыцы рæстæг-иу адæм цин кодтой, хъæлдзæг уыдысты, 
мæнæн та-иу циндзæссыг раивылд: мæнæ, зæгъын, Хуы- 
цауы диссаг, мæнæ иу адæймаджы бон цас у æмæ цас 
цин æрхаста йæ адæмы зæрдæмæ. 0, мæрдты сызгъæ- 
рин талатæ суадзой дæ сызгъæрин мад æмæ фыд, ду- 
нейы рухсмæ ахæм арфæйаг гуырд чи рауагъта æмæ йæ 
ирон адæмæн уарзон хъæбул чи балæвар кодта цырагъ- 
дарæн. 
Бибойы æз федтон йæ хорз æмгæртты æхсæн заргæйæ 
дæр. Зарæггæнæг нæ уыд, фæлæ мæ царды æз нæ 
сæмбæлдтæн дыккаг ахæм адæймагыл, ирон зарæг уый 
хуызæн зæрдæбынæй чи кодта. Æвæдза, Бибо зарæджы 
рæсугъдæй æвдыста, зарæг та Бибойы фидыцджын кодта. 
Алыккаты Хазбийы зæрæг-иу йæ фыццагон хуызы куы 
систа, уæд-иу йæ цæссыг йæ рустыл згъæлди æмæ афтæмæй 
зарыд. Иу изæр Бибо уыди нæ хæдзары, Заманхъулы, ме 
’хсай азы бæрæггæнæн бон, æмæ уым дæр, адæм фынгты 
уæлхъусæй куы сыстадысты, уæд нæ кæрты дуармæ нык- 
кодта Уастырджийы зарæг. Фысымæй-уазæгæй иууылдæр 
28 

йæ алыварс æрбалæууыдысты æмæ чи хъырнгæ кодта, чи 
та йæм кæсынæй æмæ хъусынæй не ’фсæст æмæ йыл цин 
кодтой. 
Мæнæн та уæд мæ зæрдыл мæ фыд æрлæууыд. Ехх, 
зæгъын, иуварсæй уæддæр куы ’рбакæсис, мæнæ абон дæ 
хæдзары цæй бæрц уазджытæ ис æмæ уæртæ йæхæдæг 
зæххон зæды æнгæс чи у, уыцы лæппуйы зарæг куы фехъу- 
сис: зарын бирæ куы уарзтай. 
Æз уæд æнхъæл уыдтæн, зарæггæнæг æмæ зарæг æну- 
сон сты ацы зæххыл. Бибойы кад Ирыстоны арвыл, йæ 
цалхы дзаг чи свæййы, ахæм мæйы хуызæн у æмæ нырма 
бирæ азты дæргъы калдзæн тæмæнтæ. Ацы дуне нæ 
фыдæлтæ мæнгард дуне хуыдтой. Æхсæвæй райсоммæ цы 
’рцæудзæн, уый ничи зоны. Æваст Ирыстоны арвыл Хур 
баталынг æмæ Ирыстонæн йæ кады стырдæр мæсгуытæй 
иу рафæлдæхт, йæ бынат та баззади мæсыгуатæй. Абон 
дæр мæм кæсы фынфенæгау: Ирыстоны фидыц, Иры 
номгæнæг лæгмæ фæдисы куыд уадысты алы бæстæтæй 
йæ бирæ æрдхæрдтæ цæссыгивылдæй, уæдæ нын Бибо цы 
кодта, цы йыл æрцыди, зæгъгæ... 
Бибо сидзæр уыди, нæ зыдта мад-фыды рæвдыд. Йæ 
схъомылгæнæг мад — Ирыстон — уымæй дæр фаг рæвдыд 
нæ федта. Фæлæ йыл Бибойы зæрдæ никуы фæхудти, 
уымæн æмæ зыдта: рынчын у йæ гыццыл мад, йæ гыццыл 
Ирыстон. Йæ æцæг хъæбулты нал иртасы йæ кæнгæ 
фырттæй. Æмæ йæ базырты бын — йæ мæнг фырттæ, 
æцæг хъæбултæ — æддæсонд, рæвдыдцух... Фæлæ мад 
мад у: адджын æмæ уарзон. Æмæ йæ Бибо дæр уарзта 
æцæг хъæбулы уарзтæй: дард балцы уа, хæстæг балцы — 
ироны ном кад æмæ радимæ хаста... Бибойæн йæ хурны- 
гуылæн бон Ирон Театры кæрты йæ гуырдзиаг æрдхорд, 
Гуырдзыстоны адæмон артист Зурапп Кипианидзе арвмæ 
хъæргæнæгау уымæн дзырдта: «...Бибо — великий осе- 
тин!» 
Зæрдиаг ныхас мæрдтæм дæр хъуысы, арвмæ дæр хъуы- 
сы. Фæлæ цымæ Ирыстоны зæрдæмæ фехъуыст? Нæ зо- 
нын, нæ зонын... 
29 

Абон нæ дзыллæйы уæлдай æхсызгондæрæй хъæуы 
Бибойы хуызæн гъæйт-мардзæ лæгтæ, йæ адæмы æцæг 
хъæбултæ. Адæм æнæ фæтæг, æнæ раздзæуæгæй куырм 
лæгау æнæбон сты: хурбон дæр нæ уынынц сæ развæндаг. 
Æвæццæгæн, ахæм уынгæг рæстæджы загъта Къоста дæр 
нæ дзыллæйæ: «Кæдæмдæр ма хилæм куырмæй...» 
Фæлæ кæдæм хилæм? Сæрсæфæнмæ... Кадсæфæнмæ... 
Номсæфæнмæ... Æмæ цæмæн хилæм сæрсæфæнмæ? Уымæн 
æмæ «хилæм куырмæй». Уымæн æмæ нæма райхъал ыстæм. 
Фынæй адæймаг та сывæллонæй уæлдай нæу æмæ йæ «иу 
бахъахъхъæнæг дæр нæй!» Ау, æгас дзыллæйы астæу куын- 
нæ ис зондæй уынаг, зæрдæйæ хъусаг лæгтæ? Æвæццæгæн 
ныл Хуыцауы зæрдæ фæхудти æмæ, нароны загъдау: 
Лæджы хуызæн лæг нæм — ыстæм, 
Бæрæг дæр нæ нал ис, цы стæм... 
Фыдæлты зæрдиагдæр арфæ уыди: «Нæ мыггаджы 
лæджы хуызæн лæгтæ бирæ куыд уа! Дунейы фарн нæ 
бахизæд лæгагур цæуынæй...» Фыдæлты арфæйы ныхас 
сæмбæлди Хуыцауы къæсæртыл: Бимболат канд иу мыг- 
гаджы лæг нæ уыди, уый йæ ирон дзыллæйæн уыд æнувыд 
хъæбул, разагъды лæг. Уымæн йæ риуы уыдис фæтæджы 
зæрдæ. Уый йæ дзыллæйы астæу царди Бибо—Чермен— 
Хазбийы цардæй. Æртæ гъæйт-мардзæ лæгæн — Уататы 
Бибо, Тлаттаты Чермен æмæ Алыккаты Хазбийæн уыди 
иунæг ирон зæрдæ. Уыцы ирон зæрдæ фæдисы хъæр код- 
та, сидти æмæ абон дæр сиды йæ дзыллæмæ: «Райхъал ут! 
Нæ фæндаг сæрсæфæны фæндаг у æмæ йыл æгъгъæд у 
«хилын куырмæй...» 
Фæлæ, æвæццæгæн, тарф фынæй у нæ дзыллæ. Бибо йæ 
фæстаг бон Ирон Театры фæзæй цæугæ куы кодта... сау 
зæххы хъæбысмæ нæ, фæлæ уæларвы зæдбадæн бæстæм 
æмæ Бибойы уынгæг зарæджы зæлтæм ирон дзыллæ 
цæссыгивылдæй куы куыдтой, уæд уыцы рæстæг бирæтæ 
æнцад-æнцойæ се ’рвылбоны царды хабæрттæ кодтой: ба- 
зартæм згъордтой, фæндæгтыл уадысты сæ зынаргъ 
хæдтулгæты, кæрдæгхуыз уæрæх стадионы нæ фæсивæд 
30 

цъæхнæу быдыры урс пуртийыл цинтæ кодта... Бибо та 
атахт уæларвы бæстæм, Хуыцау йæ æртæ чъирийы кæм 
кувы, уыцы зæдбадæн бæстæм. Бæрзонд уæларвæй дæр 
нæм хъуысдзысты йæ уынгæг зæрдæйы, йæ парахат 
зæрдæйы зарæджы зæлтæ. Фæлæ Бибойы зарæджы зæлтæ 
фæлтæрæй-фæлтæрмæ хъусдзысты, цæстæй уынаг, хъусæй 
хъусаг, зæрдæйæ æнкъараг чидæриддæр у, уыдон: ирон 
дзыллæйы хæрзæджытæ, ирон адæмы æцæг хъæбултæ. 
ИРЫСТОНЫ УРС ЗАРÆГ 
Уæд, дам, Хуыцауы фæндонæй уæлæ Уарппы Бæрзондмæ 
Зæдтæ-дауджытæ ’ртахтысты 
Сæ зæлдаг базыртыл уæларвы кæрæттæй: 
Абон Стыр Хуыцау кувдзæн йæ сойдзæст æртæ чъирийы, 
Æмæ мах дæр йæ фарсмæ балæууæм, зæгъгæ. 
Сыгъдæг Уастырджи йæ цъæх бæхæй куы æргæпп ласы, гъей, 
Арфæтæ ракæны цæстæй худгæ зæдтæ ’мæ дауджытæн, 
Гъе стæй сæ фæлмæн куы афæрсы: 
— Ам Хуыцауы фæндонæй куы стæм, 
Уæд нæ зæххон æфсымæртæй 
Ам куыд ничи ис, мæ хуртæ, гъей. 
Бонырухс æмæ æхсæвы мæйдар 
Кæрæдзийæ куыд хицæн кодтой, зæгъынц, 
Афтæ сæ уæлхъус алæууыд, 
Сæ уæлхъус алæууыд зæдтæ-дауджытæн 
Нæ зæххон минæвар Бимболат Уататы, гъей. 
Йе ’гъдау, сæууон хурау, йæ ныхыл хæсгæйæ, 
Зæрдиаг цин куы бакæны, зæгъынц, 
Зæдтæ-дауджытыл нæ хæрзконд ирон гуырд, 
Нæ дзыллæйы фидауц, гъей. 
— Махæн нæ фыдæлтæ æртыгай чъиритæ 
Сымахæн табугæнгæ куывтой, 
Табу-лæгъстæгæнгæйæ,— 
Æз та уæ, мæнæ диссæгтæ, мæхи цæстæй уынын, 
Уæ рынтæ бахæрон, гъей. 
31 

Уæд, зæгъы, сæ дæллаг фарс куы рабады кæстæриуæггæнгæ, 
Табу уæхицæн, зæгъгæ, йæ сыгъзæрин зæрдæ, 
Йæ фæлмæн хъæлæсæй зæдты куы бабуц кæны. 
Уæд Уарппы Бæрзондыл зарын куы бацайдагъ вæййы, 
Зарын куы бацайдагъ вæййы Бибойæн 
Æмæ о, йæ рынтæ бахæрæм, Сыгъзæрин Уастырджийæн. 
Фыдæлты зарджытæ кæнгæйæ Бибо цæ цæссыг æркалдта, 
Гъей, гъей, йæ зæрдæйы цæссыгтæ. 
— Заргæйæ кæугæ та цæмæн кæныс, мæ зæххон æфсымæр?— 
Фæрсы йæ Уастырджи, гъей. 
— Фарн дæм бадзура, фæрнæйдзаг Уастырджи, 
Фæлæ дæуæн дæ фыдæлты зæххыл 
Дæ фыдæлты кад ныгуылгæ куы цæуид, 
Лæгæн та лæджы кад куы нал уаид, 
Уæд ды цы зæрдæйæ зарис, гъей? 
Зæххон лæппуйы зæдтæ сæхи æфсымæрау 
Куы бауарзынц æмæ йæм уæд афтæ куы дзурынц: 
— Уæдæ кæд афтæ у, уæд-ма, зæгъы, цом махимæ 
Æмæ, зæгъы, æрдхорд-æфсымæртæй 
Цæрдзыстæм уæларвон бæстæйы, гъей. 
Уæд Уататы æмгарджын Бимболат 
Урс зарæг куы фесты, зæгъынц, 
Æмæ урс æврæгътимæ куы баиу вæййы, 
Куы баиу вæййы Ирыстоны урс зарæг, гъей. 
Гъей, гъей, нæ ирон зæххы фидауц Уататы Бибо!— 
Дæ царды стъалы дыл цæй тагъд ахуыссыд. 
Гъей, гъей, нæ ирон театр, нæ ирон дзыллæ 
Дæ фæстæ æнкъард æмæ сидзæрхуызæй баззадысты. 
Дæуæн хæрзбон зæгъын цæй зын у, Бимболат, 
Гъей, гъей, нæ уарзон æфсымæр. 
Нæ бæрзонд урс хæхтæ цæссыгивылдæй 
Ныр ацы сау зæхмæ джихæй куы кæсынц, гъей. 

ИРОН КАФТЫ ЧЫЗГ-ПАДДЗАХ 
Адæм сæ хорз адæмтæй адæм сты. Уыдоны кад æмæ 
номæй кадджын æмæ номдзыд вæййынц æгас адæм дæр. 
Йе ’рыгон бонтæй фæстæмæ Ирыстонæн йе стыр курди- 
атæй хорз кæстæриуæг чи фæкодта, йæ аивадæй ирон 
сылгоймаджы кад бæрзæндты чи хаста, уыдоны 
зынгæдæртæй иу уыд Уæрæсейы Федерацийы адæмон ар- 
тисткæ, Ирыстоны хæрзконд æмæ хæрзуынд чызг Байаты 
Альбинæ. Уый мидæг сиу сты æрдзон рæсугъддзинад æмæ 
кафыны курдиат. Рæсугъд адæймаг кондæй, зондæй, зæрдæйæ, 
фæлæ Альбинæ адæймагмæ ноджы рæсугъддæр касти 
кафгæйæ. Йæ алы уæнгæй дæр куыд тынг хорз æнкъардта 
3 Ирон эарæг 
33 

ирон фæндыры цагъд, раст цыма ацы дунемæ кафынæн 
райгуырд. 
Махæй ничи федта нарты Сатанайы, фæлæ Альбинæйы 
конд æмæ уынд адæймаджы уырнын кодтой: ахæм уыд нарты 
Сатана дæр: кондджын, уындджын. Кафгæйæ та цыма уыд 
ирон кафты паддзах. Италийы уыди фольклорон кæфтыты 
Æппæтдунейон фестиваль. Уым ирон кафты аивдзинад 
æвдыста ансамбль «Алан» æмæ йæ къухы бафтыд стыр 
уæлахиз. Адæм сыл дис дæр кодтой, стæй цин дæр. Фести- 
валы президент Ирыстоны минæвæрттæм дзургæйæ йæ ны- 
хас райдыдта афтæ: æз, зæгъы, æппæты фыццагдæр арфæ 
кæнын уæ фыдæлтæн, сымахæн уæлæуыл ахæм рæсугъд 
аивад чи ныууагъта, уыцы номдзыд хистæртæн. Дыккаг арфæ 
та, уыдоны рæсугъддзинад царды дарддæр кадджынæй чи 
хæссы, уыдонæн—сымахæн. Уæ фыдæлты фарн æмæ амонд 
хæсгæйæ, зæгъы, бирæ фæцæрут. 
Æмæ йæ фыдæлты цæсгом фарн æмæ амонды хуызы 
дунейы дзыллæтæм рæсугъдæй чи æвдыста, ирон адæмæн 
ном чи кодта, уыцы аивдæр æмæ курдиатджындæр зæххон 
адæймæгтæй иу уыд Байаты Альбинæ. Уый йæ фæстæ ирон 
аивады ныууагъта рæсугъд фæд. Стъалыйау фæзынд, стъа- 
лыйау ферттывта, стъалыйау атахт. Ирыстоны йæ ном 
макуы ферох уæд! 
Мæрдтæм сæ хуыздæртæн кад чи нæ кæны, уыцы адæм 
мæгуыр сты. Хуыцау нæ мæгуыр ма скæнæд. 
АЛЬБИНÆ 
Иры рæсугъд хъæбул, Иры сæууон хур уыд, 
Ир та у не ’ппæты мад. 
Байаты Альбинæ ацы ирон зæххæн 
Скодта æгъдау æмæ кад. 
Йе ’рттивгæ курдиатæй дунейы дзыллæтæн 
Хаста йæ зæрдæйы цин. 
Афтæ хæрзвидауц ма Нарты Сатана уыд, 
Нарты бæркадкъух æфсин. 
34 

Кафты ирон паддзах — урсдари разгæмтты, 
Скъæфта йæ фæндыры цагъд. 
Худæнбыл, хурдзæсгом, амондджын зæлтимæ 
Зæд цыма арвæй æртахт. 
Денджызы урс хъазы урс бæрзонд улæнтæй, 
Раст цыма стæхын фæнды. 
Афтæ-иу аивадуарзджытæм кастæ уæд, 
Байаты Альбинæ, ды. 
Иры бæрæгбæтты кафгæ ’мæ симгæйæ 
Урсриу бæлонау зындтæ. 
Фæндыры цагъдмæ та зилахар кæнгæйæ 
Ноджы рæсугъддæр уыдтæ. 
Ацы ирон зæххыл цинтæ кæм байтыдтай, 
Баззад уым рухсæй дæ фæд. 
Царды дæ хорз номæй мæнæ дæ иунæг чызг 
Амондджын, намысджын уæд! 

КУРДИАТЫ БАЗЫРТЫЛ 
Йæ райгуырæн бæстæ йæ зæрдæйы бынæй чи уарзы, 
кад æмæ йын намыс дæр уый кæны: чи йæ курдиатæй, чи 
йæ лæгдзинад, йæ зондæй. Хаситы Алик уыд, саджы фи- 
сынтыл амад кæмæй фæзæгъынц, ахæм лæппу. Æрдз ын 
радта курдиат кафынмæ, растдæр зæгъгæйæ та, кафты ба- 
зыртыл тæхынмæ æмæ рæсугъд зæрдæ æмгæрттимæ 
цæрынмæ. 
Йæ рæстæджы Аличчы фарсмæ æрбалаууыдысты, ирон 
аивад сæ уды бæрц чи уарзта, ахæм курдиатджын 
хистæртæ, аивады дæснытæ Тотыккаты Гидта æмæ Сæлби- 
ты Батырбег. Уыдон ын, афтæ зæгъæн ис, фæндаг байгом 
36 

кодтой аивады бæрзæндтæм. Цæргæсæн зæххæй йæ зын 
йе стæхын, æндæр æй арвыл иууылдæр фенынц. Хаситы 
Аличчы уыцы хæрзконд æмæ хæрзуындæй адæм фыццаг 
хатт сценæйы куы федтой, уæд бæрæг уыд, хуымæтæджы 
кафæг кæй нæу. Зындгонд артисттæ Сопойты Батырбег, 
Сланты Æхсар æмæ Уарзиаты Хадзысмел та йæ фырцинæй 
сæ хъæбысы æрбакодтой æмæ йын хорз хистæр æфсымæр- 
тау алы ран дæр фæндаг лæвæрдтой. 
Ансамбль «Алан»-ы Хаситы Алик кафыд Уæрæсейы 
адæмон артисткæ Байаты Альбинæимæ. Сæ тæккæ æры- 
гонæй, сæ тæккæ рæсугъдæй. Уыдонæй дзæбæхдæр-ма 
адæймаг цæмæ бакастаид. Мæнмæ гæсгæ, уыдон уæд уыдыс- 
ты уæларвæй æруадзгæ рæсугъд дыууæ ирон адæймаджы 
æмæ цыма сæ аивадæй адæмæн æрхастой сæ фыдæлты 
зæрдæйы рухс æнусты сæрты. Уыдон стыр ныхæстæ не 
сты. Уый æцæгæйдæр уыди афтæ. Аивады бæрзæндтæм чи 
стахт, ирон фæндыры цагъдмæ йæ къах кæмæн нæ фæллад, 
уый иу æнамонд бон тæхгæ-тæхын лæгъз фæндагыл 
фæкалд. Диссаг куыд нæу хъысмæты ныв... 
ХАСИТЫ АЛИЧЧЫ ЗАРÆГ 
Нæ ирон аивад 
Йæ райгуырæн зæххыл бæрзонд чи хаста, гъей, 
Уыцы хорз æмгарæн 
Йæ рухс ном нæ Иры цæргæйæ баззад, гъей. 
Хаситы хорз Алик... 
Йæ цардбæллон зæрдæ арвыл кæмæн тахт, гъей, 
Уый ахæм лæппу уыд,— 
Фæндыры цагъдмæ-иу йæ къах нæ фæллад, гъей. 
Йæ фезмæлд, йæ кафтмæ 
Иры фæрныг дзыллæ цингæнгæ касти, гъей. 
Уый алы бæстæты 
Нæ уарзон Ирыстон кадджындæр кодта, гъей. 
37 

Ацы хатт, ныййарæг, 
Дæ кафаг буц хъæбул дард балцы ацыд, гъей. 
Æнхъæлмæ кæсгæйæ 
Мæнæ дæ кæрты дуар гомæй куы баззад, гъей. 
Хаситы хорз Алик, 
Цæй мæгуыр уыдзысты де ’ртæ буц хойы, гъей, 
Де ’мбæлттæн сæ фæдыл 
Æфсымæр мысгæйæ джихкаст чи кæндзæн, тъей. 
Фæндыры цагъдмæ-иу 
Ды кафгæ нæ, фæлæ цæргæсау тахтæ, гъей. 
Цæргæс та йæ мæлæт 
Тæхгæйæ ыссары, тæхгæйæ, мæ хур, гъей. 

МЫЗУРЫ ЗАРÆГ 
Уæлладжыры ком... Афтæ мæм фæкæсы, цыма Ирысто- 
ны кæмттæн сæ хистæр у, сæ рагондæр. Ам, бæрзонд хæхты 
дæлбазыр, цардысты нæ фыдæлтæ. Махæн уæлæуыл бирæ 
хорздзинæдтæ æмæ бирæ хæзнатæ чи ныууагъта, уыцы 
куыствæллад æмæ тохвæллад кадджын фыдæлтæ. Бирæ 
хæзнатæ: æгъдауы æмæ æфсармы, кад æмæ бæркады, 
фæндырдзагъд æмæ зарæджы хуызы. Фыдæлтæ... Уыдон 
махæн нæ уидæгтæ сты, нæ ирон царды бындуртæ... Мæсыг 
та йæ зæронд дуртыл лæууы æмæ рæстæджы тымыгътæм 
йæ фæтæн риу уыдоны ныфсæй дары. 
Гъе æмæ нæ рагон фыдæлтæй йæ ном æнусты сæрты 
39 

махмæ кæмæн æрхæццæ, хæхбæсты таурæгътæ æмæ кад- 
джытæ йæхи царды хабæрттау чи зыдта, уыдонæй иу уыд 
Мæрзойты Ко. Цыма Уæлладжыры хæхтæн сæхи карæн 
уыд, ахæм зæронд лæг. Раст куыннæ сты фыдæлты ныхæстæ. 
Бирæ чи фæцард æмæ бирæ чи федта, бирæ дæр, зæгъы, 
уый зоны. Мæрзойты Ко та бирæ фæцард — 127 азы, бирæ 
федта æмæ зонгæ дæр бирæ хабæрттæ кодта. Йæ царды 
фылдæр бонтæ Ко арвыста Мызурыбын. Ко кæдыккон Ко 
уыди! 1859 азы Нары уæзæгыл Хетæгкаты Маргъо æмæ 
Леуанæн кад æмæ намысы лæппу куы райгуырд — Къоста, 
уæд Мæрзойты Койыл цыд æртиссæдз азы иу аз хъуаг. 
Уæдæ Къоста йæ дунейæ куы ахицæн, уæддæр ма Ко 
уый фæстæ фæцарди ссæдз азæй фылдæр. Уый дын 
хъысмæт. Хистæртæ-иу хохбæсты сæ кæстæртæн арфæ 
кодтой: «Мæрзойты Койы карæнмæ фæцæр». 
Мызуры тыххæй бирæ таурæгътæ баззад. Уыдон се ’ппæт 
дæр хорз зыдта Мæрзойты Ко. Сæ иуты йæ фыдæлтæй 
хъуыста, иннæтæ та, йæхи заманы чи ’рцыд, ахæм æцæг 
хабæрттæ уыдысты. 
Мызурыхъæуы равзæрды тыххæй Ко ахæм таурæгъ ра- 
кодта. 
Уæлладжырæн, зæгъы, уыди æртæ фырты: Цæразон, 
Сидæмон æмæ Мызур. Цæразон, зæгъы, æрцахста, ныртæк- 
кæйы Нузал, Бад, Нæзыджын æмæ Къорайы хъæуты алы- 
варс цы зæххытæ ис, уыдон. Сидæмон æрцахста Æрхон 
æмæ Дæйыхъæуы алыварс зæххытæ. Æртыккаг æфсымæр 
Мызур та, зæгъы, дæсны цуанон уыд æмæ иу бон Дагомæй 
ссыди цуаны, ныртæккæ Мызуры хъæу кæм ис, уырдæм, 
иу рæсугъд фæзуатмæ. Йæ бæрцы агъуды ахаста мæнæуы 
нæмгуытæ, скъахта зæхх æмæ сæ байтыдта. Мызур сырды 
фыдæй йæхи хорз федта æмæ æрцыд сæхимæ. Фæззæджы 
дæр та цуаны ацыд, бабæрæг кодта, мæнæуы нæмгуытæ 
кæм байтыдта, уыцы ран æмæ дзы æркарста мæнæуы уыгæ- 
суат. Мызур амардта саг, физонджытæ скодта æмæ та 
йæхи хорз федта. 
Хæххон цуанонæн, мæнæу кæм æркарста, саг кæм амар- 
дта æмæ цъыс-цъысгæнаг бур физонæгæй йæхи хорз кæм 
40 

федта, уыцы æмбисонды бынат йæ зæрдæмæ куыннæ ба- 
цыдаид. Фæстæмæ сæхимæ куы ’рыздæхт, уæд йæ биной- 
нагимæ бауынаффæ кодтой æмæ сæ цæрæнуат аивтой, 
Мызур цы зæхх бауарзта, уырдæм. Скодтой дзы хъæдыл- 
хынцъ хæдзар. Мызурæн уыд иунæг цъæх чызг, йæ ном 
дæр хуынди Цъæхил, æмæ лæг æмæ усыл сæ иунæг цъæх 
чызгимæ цард бацайдагъ фæрнæйдзагæй. Афтæ райгуырд 
æмæ афтæ фæзынд дунейы рухсмæ, не ’ппæт дæр бирæ 
кæй уарзæм, уыцы хъæу Мызур. Стæй ма-иу таурæгъгæнæг 
Мæрзойты Ко йæ ныхасыл бафтыдта: «Цард цæуы, мæ 
хуртæ, æмæ йемæ бирæ ивддзинæдтæ хæссы. Иу рæстæджы 
Гуырдзыстонæй рафтыд иу мæгуыр лæппу, йæ ном хуын- 
дис Тайсау. Йæ фысым уыдис Мызур æмæ сæм иу дзæвгар 
рæстæг фæцард. Мад æмæ фыдæн лæппу сæ зæрдæмæ 
фæцыд йе’гъдау, йæ уæздандзинадæй æмæ йын радтой сæ 
иунæг чызг Цъæхилы. 
Цас фæцардаиккой иумæ, Хуыцау йæ зонæг, фæлæ 
Мызурæн йæ бинойнаг амард. Æрхаста дыккаг ус Куырт- 
таты комæй, Елуаты чызджы. Цасдæр рæстæджы фæстæ 
амард Мызур йæхæдæг дæр. Уæлмæрдтæм æй куы ахас- 
той æмæ зиан йæ зæххы хайыл куы сæмбæлд, уæд Елуатæ 
ныллæууыдысты æмæ загътой, мах нæ хойы нæхимæ 
кæнæм, зæгъгæ. Уæд Мызуры бинойнаг Елуаты чызг йе 
’фсымæртæй кæстæры хъусы æфсæрмытæ кæнгæ бадзыр- 
дта: «Кæдæм мæ кæнут, мæнæн сывæллон мæ гуыбыны 
дзиу-дзиу куы кæны». Елуатæ сæ хойы нал акодтой. Сыл- 
гоймагæн райгуырд лæппу æмæ йыл сæвæрдтой ном Дзиу ». 
Фыдæлты цард... Фыдæлты таурæгътæ... Уыдон нæ ирон 
Къонайы хъармæй хъарм сты æмæ кæд зæрдæтæм æхсыз- 
гондзинад дæр уымæн хæссынц. Цæргæ-цæрæнбонты хис- 
тæры фарнæй хъæздыг у ацы ирон зæхх æмæ уыцы фарн нæ 
къухæй нæ ахаудзæн, цалынмæ нæ уидаг зонæм, цалынмæ 
нæ хорз фыдæлтæн мæрдтæм дæр æгъдау дæттын фæразæм, 
уæдмæ. Мæрдтæм æгъдау та циу? Дæ фыдæлтæ дæ зæрдæйы 
арфы бæрзонд æвæрд куы уой æмæ сын дæ фæллойæ, дæ 
цардæй кадджын куы кæнай сæ ном, сæ хорздзинæдтæ сын 
рох кæнын куынæ уадзай. Æмæ ахæм, зæрдæйæ рæсугъд 
41 

фæсивæд, Мæрзойты мыггаджы ис. Сæ фыдæлты туг 
сыгъдæгæй чи рахаста, цардмæ мулчы цæстæй нæ, цардмæ 
ирон рæсугъд æгъдау, æхсар æмæ æфсармы цæстæй чи кæсы, 
ахæмтæ: Мæрзойты Феликс, Мæрзойты Тамерлан... 
Уыдон кæстæртæ сты, фæлæ сæ фыдæлты ном кад- 
джынæй хæссынц. Сæ хистæрты буц* дарын фæразынц. 
Ирыстоны хорздзинадмæ зæрдæйæ бæллынц. Уæ 
цæрæнбонтæ — бирæ! 
Томæты Созырыхъойы чызг Верæ Мæрзойты мыгга- 
джы æхсæн хорз чындзы ном уæзданæй, кадджынæй фæха- 
ста æмæ абон дæр хæссы, кæд ыл азтæ гыццыл нæ рацыд, 
уæддæр. Мæрзойты Ко цавæр лæг уыд, цы зонд æмæ йæм 
цы æрхъуыдыдзинадтæ уыд, уый тыххæй Верæ бирæ 
хабæрттæ хъуыста йæ хистæртæй æмæ сæ бæстон фæфы- 
ста. Уадз æмæ сæ, зæгъы, кæстæртæ зоной. 
Кæстæртæ ма рох кæной сæ рагон уидаг, сæ кадджын 
хистæры. Æмбарой йын йæ зондахаст, йæ зæрдæйы уаг. 
Цард фæлтæргай у, æмæ хъуамæ иу фæлтæр исты хорз- 
дзинад иса иннæ фæлтæрæй. Мæрзойты Верæ фыссы: 
«Хъæуæй хъæуы æхсæн дæр-иу хъаугъатæ рауад. Хъау- 
гъа рауад Нузал æмæ Мызуры æхсæн дæр. Уый та рауад 
уый тыххæй, æмæ Мызуры бын белгийæгтæ сæхицæн бай- 
гом кодтой куыстуат æмæ сын сæ зæххæй кæй пайда код- 
той, уый тыххæй белгийæгтæ Мызурæн фыстой хъалон. 
Нузал уыцы хъалонæй агуырдтой хай. Мызур та хай нæ 
лæвæрдта, зæхх мах куы у, уæд уæ цæй хай хъæуы, зæгъгæ. 
Дыууæ хъæуы хъаугъа æвзæрста Калачы тæрхондон. 
Тæрхонгæнæг бафарста Мызуры æвзæрст лæг Мæрзойты 
Койы: 
— Цы зæгъдзынæ ацы хъуыддаджы фæдыл? 
— Æз дзурынмæ ницы хъавын,— загъта Мæрзойты 
Дзинджы фырт Ко,— фæлæ курын æмæ мын Нузалы 
æвзæрст лæгтæ зæгъæнт, кæуыл хъаст кæнынц, уыцы 
зæххæн йæ ном цы хуыйны? 
Нузал дзуапп радтой: «Мызурыбын». 
.Уæд Мæрзойты Ко загъта: «Уæдæ кæд Мызурыбын 
хуыйны, уæд Нузал цы агурынц?» 
Ууыл Нузал æмæ Мызуры тæрхон ахицæн. 
42 

Мæрзойты Верæ йæ хистæртæй хъуыста ахæм хабар 
дæр. Цæвиттон, зæгъы, Ходыхъæу тох кодтой зæххыл 
Мызуримæ. 
Ногхъæуы донæн йæ рахизфарс дæр æмæ галиу фарс 
дæр уыдысты Мызуры зæххытæ, фæлæ сæ Ход дæр сæхи 
хуыдтой. Уæд равзæрстой дзырддзæугæ лæгтæ, цæмæй 
сбæлвырд кæной æцæгдзинад, кæй зæхх у, уый. Уæд Хо- 
дон дзырддзæугæ лæг загъта: «Равзарæм лæг æмæ уый 
кæуылты ссæуа сомыгæнгæ, уый банымайдзыстæм æцæгыл. 
Хал ысхауд Ходон лæгыл. Зæххæй ард бахæрæд æмæ уый 
кæуылты ссæуа, уый уыдзæн æцæгæй дæр Ходы зæхх. Уыцы 
рæстæджы зæххæй ард бахæрынæй карздæр сомы нæ уыд 
æмæ нымад цыд куыд æцæгдзинад. 
Уый адыл, гæнæн нал уыд æмæ ходон лæг стыр сомытæ 
кæны: «Уæд мæ Ходы Уастырджийы фыдæх уæд, кæд æз 
Ходы зæххыл нæ лæууын». Цæуы афтæ дарддæр æмæ со- 
мытæ кæнгæ дзуры: «Кæд æз Ходы зæххыл нæ лæууын, 
уæд мæ Хуыцауы фыдæх уæд! Æз Ходы зæххыл лæууын, 
æз Ходы зæххыл лæууын, æз Ходы зæххыл лæууын». Уæд 
æм Мызуры æвзæрст лæг Мæрзойты Ко дзуры: «Фæлæуу- 
ма, хорз лæг! Ралас-ма дæ дзабыртæ». Раласын ын кодта 
йæ дзабыртæ æмæ мæнæ диссаг. Йæ дзабырты уафсæй 
гæппæлты астæу ходон ныккодта сыджыт Ходы зæххæй 
æмæ сомы кæны: «Æз Ходы зæххыл лæууын!» Афтæ 
Мæрзойты Койы фæрцы ходон лæгæн йæ хиндзинад 
сбæрæг, Мызурæн та сæ зæхх сæхицæн баззад. Йæ пис- 
мойы Томæты-Мæрзойты Вера фыссы: «Койы ном 
фысгæ кæй ныккодтон, уымæй æфсæрмы кæнын». Æвæдза, 
цæй тынг диссаг у цард. Бирæтæ æгæстæй дæр нал 
æфсæрмы кæнынц, Вера та зонгæ дæр æмæ уынгæ дæр 
кæй никуы фæкодта, уыцы хистæрæй мæрдтæм дæр 
æфсæрмы кæны. 
Фыдæлтæй баззад æмбисонд: «Урс хохæй урс дур 
хауы». Æрмæст Ко нæ, Мæрзойтæм бирæ хорз лæгтæ 
уыд æмæ адæмимæ цæрынмæ уыдоны зонд æмæ зæрдæйы 
уаг рахаста Мæрзойты Тамерлан. Уый уарзы йæ адæм, 
йæ Ирыстон, фæлæ æппæтæй фылдæр та уарзы Уæлла- 
43 

джыры рæсугъд хæхты хъæбысы йæ райгуырæн хъæу. 
Фыдæлты фарн фæлтæрæй-фæлтæрмæ куы цæуа, уæд 
адæмы амондæй рæсугъд кæны цард дæр. Кæддæр 
Мæрзойты Койы фæрцы Мызур бахъахъхъæдта йæ 
зæххытæ. 
Арфæйаг кæстæр Мæрзойты Тамерлан та йæ райгуырæн 
хъæу Мызурыл зарæг скæнын кодта. 
Уæдæ хистæры зонд æмæ кæстæры фарнæй кæд- 
дæриддæр рæсугъд уæд нæ Иры бæстæ! 
МЫЗУР 
Фыдæлтæй ардæм нæ Ирыстоны 
Ныхасæн баззад: 
Уæлладжыры ком æвзаргæ лæгтæй,— 
Нæ кæмтты раззаг. 
Мызурæн та, дам, йæ цæрæн бынат— 
Дзæнæты бæстæ. 
Нæ царды арвыл йæ хорз фæсивæд— 
Тæхгæ цæргæстæ. 
Фыдбоны фæдис кæддæр куы схæццæ 
Хæхты къæсæрмæ, 
Ирон фæсивæд кафгæ цыдысты 
Хæсты цæхæрмæ. 
Адæмы фарнæй, Къостайы загъдау, 
Къæдзæх ныннæры. 
Мызуры та нын хъæбатыры ном 
Æнусмæ цæры. 
Ирон лæппутæн Урс рагъы дзуарæй 
Сæ зарын хъуысы. 
Сызгъæрин фестой, Иры хæстонтæн 
Сæ ном чи мысы. 
44 

Дæ хорз кой, Мызур, нæ Ирыл айхъуыст, 
Нæ Ирыл ахатт. 
Ды суазæг кодтай Бæтæйы фыртты 
Сæ зыны сахат. 
Мызуры бæстæ æд Зилдухы фæз, 
Æд Къул уыгæрдæн — 
Хæрзамондимæ фæрныг цард хæссæг, 
Рæсугъд æмгæрттæн. 
Цæргæсты ахстон куыд дзæбæх зыны, 
Урс дуры комæй. 
Нæ уарзон Мызур, бирæ фæцæрай 
Хъæубæстæ ’нгомæй. 
Т 

ÆРХАСТА ИРЫ ХÆХТÆМ РУХС 
Адæм сæ хорз лæгтæй адæм сты. Уыдоны фæллой, 
уыдоны зонд æмæ хъаруйæ рæзы æмæ рæсугьд кæны цард. 
Нæ ирон хохбæсты уыд ахæм лæгтæ, æрдзæй фидар зонд 
чи рахаста æмæ йæ хæдзар, йæ бинонты разæй дæр йæ 
адæмы мæт чи кодта, йæ адæмæн исты хорздзинад сара- 
зынмæ чи бæллыд. Æмæ уыцы ирон фарны лæгтæй иу 
уыд Баймæтаты Цыппу. Адæм кæй зыдтой, кæй уарзтой 
æмæ се ’хсæн йæ зондæй бæрæг чи дардта, ахæм лæг. 
Цыппу зыдта Къостайы. Иу æмæ йын дыууæ хатты нæ 
касти йе ’нкъард æмдзæвгæтæ, фæлæ йын-иу уæлдай 
тынгдæр йæ зæрдæ фæцагайдтой мæнæ ацы рæнхъытæ: 
46 

Æхсæвæн нæм кæрон нæ вæййы, 
Тæхудиаг кæм нæ у сæрд! 
Сæнар кæмæ нæй, уый ныссæйы,— 
Цырагъ нæм чи судзы фæсхæрд?! 
Æцæгдæр, хæххон хæдзары фæсхæрд чи сыгъта цырагъ? 
Ахæм фадат никæмæн уыд. Æрмæст хистæртæ дзырдтой, 
зæгъгæ, дам-иу, Баймæтаты Цыппу схызт Дæргъæвсы 
бæрзондмæ æмæ касти Джызæлдонмæ, арф комы 
хъæбысмæ. Дисы йæ æфтыдта йæ тæхгæ уад, дисы йæ 
æфтыдта йæ тыхджын уынæр. 
Ирон фарны лæг Баймæтаты Цыппуйы зонды, 
æвæццæгæн, уæд райгуырд æмæ уæд фæзынд рæсугъд хъуы- 
ды: Джызæлдоны æнæкæрон хъаруйæ спайда кæнын æмæ 
талынг кæмттæм рухс æрхæссын. Уыцы рæсугъд хъуыды 
æнцой нал уагъта Цыппуйы. Комбæсты адæм ын йæ фæнд 
куы бамбæрстой, уæд ыл иутæ, йæ зондыл сæ зæрдæ 
даргæйæ, баууæндыдысты æмæ цин кодтой, иннæтæ та 
фæдис самадтой: ма нæ бабын кæн, ма сауаз комы дон, 
рухс дæр нæ нал хъæуы! 
Уæд, зæгъы, Баймæтаты Цыппу бахудт æмæ афтæ зæгъы: 
«Донæй нын ма тæрсут, дон цард у, мæ хуртæ. Уый ацы 
хæхбæстæм сызгъæрин рухс хæсдзæн». Æмæ Цыппу цы 
дзырдта, уый адæм сæхи цæстæй федтой. Бирæ фæллой, 
бирæ фыдæбæтты фæстæ Хъобангомы сырæзыд æмæ йæ 
тыхы бацыд Джызæлдоны ГЭС-ы арæзтад. Ацы стыр арæз- 
тад 1934 азы бабæрæг кодта Михаил Калинин. Ацы стыр 
арæзтадыл цин кодта æмæ йæ бон цæмæй уыд, уымæй 
йæм йæ цæст дардта уæды рæстæг зындгонд æхсæнадон 
кусæг Калоты Зауырбег. 
Адæмы фарн бирæ у. Адæмы фарнæй ныррухс сты та- 
лынг кæмттæ. Сæххæст Баймæтаты Цыппуйы æппæты зы- 
наргъдæр, æппæты рæсугъддæр бæллиц. 
— Рухс цард фæкæнай, нæ зонды къуыбылой, æмæ нын 
дæ ном æнустæм фæцæра,— арфæтæ-иу кодтой Цыппуйæн 
хистæртæ, комы нымад лæгтæ. Æмæ йыл сæ арфæтæ æрцы- 
дысты. Кад æмæ радимæ рухс цард фæкодта, йæ ном 
дæрдтыл айхъуыст. Æрмæст йæ мыггаг нæ, æрмæст йæ 
47 

хъæубæстæн нæ, ном скодта йæ ирон дзыллæйæн. Адæмы 
æхсæн сæ фæллой æмæ сæ ирон æгъдауæй рæсугъд 
æфсымæртæ Баймæтаты Цыппу æмæ Бабо цардысты Хохы 
Дæргъæвсы. Уарзон æфсымæртæ, кадджын æфсымæртæ. 
Цыппу æрхъуыдымæ рæвдз, Бабо та фылдæр уарзта зæххы 
куыст, йæ зæрдæ тырныдта, бирæ быдыртæ кæм уыдис, 
уырдæм. 
Быдырмæ рацæуынæн та фадæттæ, фæрæзтæ хъуыдис. 
Æмæ уæд Бабо исты муртæ бамбырд кæнынмæ ацыд Тур- 
чы бæстæмæ, Хъарсмæ. 
Фæстæмæ куы ’рбаздæхт, уæд дыууæ æфсымæры Дзæу- 
джыхъæуы балхæдтой цæрæнбынæттæ. Æрхастой бинонтæ. 
Дыууæ чындзы, файнустытæ Годзе æмæ Чабæхан иу мады 
зæнæг хотау бауарзтой кæрæдзи æмæ сыл рæсугъд цард, 
амондджын цард бацайдагъ. 
Цыппуйы хорзы кой айхъуыст Ирыстоныл. Талынг 
хæхтæм рухс чи ’рхаста, уый хуымæтæджы лæг нæ уыд. 
Уыцы рæстæджы хохбæсты Къостайы фæстæ уыди дыууæ 
номдзыд лæджы: Хъаныхъуаты Бола æмæ Баймæтаты Цыппу 
— сæ дыууæ дæр 1869 азы гуырдтæ. Сæ иу уæнджы тыхæй 
— фидар, иннæ та — зондæй. Цыппуйы адæм хуыдтой сæ 
зонды къуыбылой æмæ уый æцæгдæр уыд афтæ. 
Адæм сæ хорз хистæрты куы нал зоной, сæ уидаг куы 
ферох кæной, уæд уыдон адæм нал сты,— афтæ хъуыды 
кæны, Баймæтаты Цыппуйы кад срæсугъд кæнæм, зæгъгæ, 
ууыл зæрдиагæй чи бакуыста, уый — Базуаты Æхсар. 
Афтæ хъуыды кæны Хохы Дæргъæвсы хъæуы админист- 
рацийы сæргълæууæг Бæдтиаты Барис, афтæ хъуыды 
кæнынц Хохы Дæргъæвсы сæрæндæр лæппутæ. 
Фыдæлты фарн... Уый диссаг у æцæгдæр. Нал сты нæ 
кæддæры уæздан, æгъдауæй рæсугъд хистæртæ, фæлæ сæ 
фарн цæры. Цы нын ныууагътой хорзæй, уый нæ сæфы 
нæ фæсивæды хуыздæрты фæрцы. Фыдæлтæй баззад 
рæсугъд æгъдау: зарæг—зарæджы аккаг лæгыл. Уыцы 
æгъдау рох нæу Хохы Дæргъæвсы кæстæртæй дæр æмæ 
сæкадджын, сæ зондджын хистæр Баймæтаты Цыппуйы 
рухс ном бавæрын кодтой зарæджы зæлты. 
48 

БАЙМÆТАТЫ ЦЫППУЙЫ ЗАРÆГ 
Чызджыты хохæй уæд стъалытæ æрттывтой, 
Тæмæнтæ калгæйæ нæ Ирмæ зындысты. 
Баймæтаты Цыппу — нæ зонды къуыбылой, 
Йæ бæстон хъуыдытæ хæзнатæ уыдысты. 
Бæрхиуы куырæйттæм куыройдзау нал цæуы: 
Мæгуыр лæгмæ, Цыппу, фыдбылыз æмхиц у. 
Ма сауаз комы дон, рухс дæр нæ нал хъæуы, 
Дæ хорз фæнд, не ’фсымæр, æрмæстдæр бæллиц у. 
Баймæтаты Цыппу йæ мидбылты худгæ 
Уæд афтæ куы дзуры йæ адæмы хæрзтæм: 
«Донæй нын ма тæрсут, дон цард у, мæ хуртæ,— 
Нæ талынг хæхбæстæм сызгъæрин рухс хæсдзæн». 
Ламардойнаг дугъон... Цæй тынг ын æнтысы, 
Цыппу йыл тæхгæйæ цæфхæдтæ ныссагъта. 
«Кæсут-ма, хорз адæм, нæ хæхты хъæбысы 
Цы доны тых сæмбырд, уый амонд у»,— загъта. 
Баймæтаты Цыппу Дæргъæвсы бæрзондæй 
Джызæлдонмæ касти, йæ тагъд цыд ын уарзта. 
Нæ ирон фарны лæг йæ цард æмæ зондæй 
Нæ хохы арф кæмттæм зæрин рухс æрхаста. 
Джимарайы куырд сын нæртон кард ыскодта, 
Нæртон кард ыскодта фæсхохаг æндонæй. 
Баймæтаты Цыппу ыстыр кад ыскодта 
Нæ Иры дзыллæйæн йæ хъæубæсты номæй. 
4 Ирон эарæг 
49 

БАЗЗАД УÆЛÆУЫЛ СÆ ЗАРÆГ 
Нæ рагфыдæлты зарджытæ стæмтæй фæстæмæ амад сты 
хъæбатырдзинады бындурыл. Адæймаджы кад æмæ ном 
бæрзонд чи хаста, йæ лæгдзинады кой-иу адæмтыл кæмæн 
айхъуыст, уыдон-иу систы зарæджы хъæбатыртæ. Хъæба- 
тырдзинады бындурыл амад у зарæг «Зыхъуаты фæллад 
балц» дæр. Уæззау уыдысты хохбæсты царды фадæттæ. 
Майрæмыхъæуæй быдырмæ хор бакусынмæ рараст сты 
Зыхъуаты æфсымæртæ Къола æмæ Хъырым сæ бинонтимæ, 
куыдтæтæ цæрдзыстæм, цæмæй хæсдзыстæм нæ мæгуыр 
сабиты, зæгъгæ. 
Фæллад бæлццæттыл æрбамбæлдысты тыхгæнæг абыр- 
50 

джытæ. Æфсымæртæ æгаддзинад не ’рхастой сæ сæрмæ, 
нæ радтой сæ исбон. Æгадæй цæрыны бæсты райстой 
мæлæт. Зарæг фыдæлтыккон у, йæ ныхæстæ ссарынæн мын 
хорз æххуыс бакодта Зыхъуаты Мæдинæт. Базыдтон ма 
иу хабар. Зыхъо æмæ Алæг уыдысты æфсымæртæ, сæ 
мыггаг та уыд Æхсæртæггатæй æмæ уыцы мыггаг хастой, 
Мæдинæт йæ хистæртæй куыд хъуыста, афтæмæй Ирыс- 
тон Уæрæсеимæ куы баиу, уæды онг, ома 1774 азы онг. 
Стæй Зыхъойæ рацыд Зыхъуаты мыггаг, Алæгæй — Алæ- 
гатæ. Ам комкоммæ бастдзинад ис нарты кадджытимæ: 
«Æхсар æмæ Æхсæртæг». Йæ рæстæджы Æхсарæй ра- 
цыд Æхсараты мыггаг, Æхсæртæгæй — Æхсæртæгкатæ. 
Æхсаратæ абон дæр сты, Æхсæртæггаты мыггагон ном та 
фæцард 1774 азы онг. Зарæг «Зыхъуаты фæллад балц» 
ныффыстон фарныхъæуккаг куырм зæронд лæг Пухаты 
Темболаты ныхæстæй 1974 азы. 
Уый фæстæ йыл бакуыстон литературон æгъдауæй. 
ЗЫХЪУАТЫ ФÆЛЛАД БАЛЦ 
Ой, Арвыкомы сын, ай та цы диссаг у — 
Æнаууон нарджытæ. 
Хъырым, дам, бадзуры: 
— Акæс-ма, ме ’фсымæр, 
Уæртæ нæм æрбацæуынц æнамонд барджытæ. 
Хосдзауты фæндаг сын Хъæрмæдоны сæрæй 
Хъæнийыл æрцыди. 
Къола, дам, бадзуры: 
— Мæ сæ тæрс, Хъырым, бæлццæтты бафхæрын 
Худинаг куы уыди. 
Кæрдæджы стъалы æвæндарасты нысан у,— 
Ма рæди, мæ хистæр. 
Нал и гæнæн, Къола, 
Сифтындз дæ хæцæнгарз æмæ æрбалвас 
Хъамайы æвзист сæр! 
51 

Бæлццоны бафхæрæг æндæр хорз ма ссарæд,— 
Кæсут-ма уæхимæ. 
Ахъмазы быдыры 
Зыхъуаты æфсымæртыл уæззау тох бацайдагъ 
Тыхгæнæг сырдтимæ. 
Майрæмыхъæумæ бæрзондæй фæлгæсынц 
Хынцæджы фыййæуттæ. 
Къола, дам, бадзуры: 
— Мæ мад, мæ фыдыстæн, мах нæ ратдзыстæм 
Ахмæты фæллæйттæ. 
Арыхъы рагъыл сын 
Фæдисон æфсургъ—кæндтыты хæтæг. 
Хъырым, дам, бадзуры: 
— Нæ мæгуыр ныййарæг Зæли нын куы фæци 
Цæстытыл хæцæг. 
Гæналы урс суадон арф комы хъæлæсы 
Цæугæйæ бастад. 
Къола, дам, бадзуры: 
— Мæ бары хай Цена уæлæ сау хæхты астæу 
Кæугæйæ баззад. 
Елхоты сæрмæ сын дурджын комы 
Хъæрæмысы нарæг. 
Зыхъуаты фæллад æфсымæртæ 
Уæлæуыл ныууагътой, уæлæуыл, мæ хуртæ, 
Сæ намысы зарæг. 
т 

УЫДИ ЛÆГДЗИНАД КАДДЖЫН 
Фыдæлтæй баззад ныхас: «Мулкмæ макуы бахæлæг кæн, 
мулк у хъæды сыфтæр. Уалдзыгон рæсугъд у, фæлæ 
фæззæджы азгъæлы». Уый æмбæрстой нæ хистæртæ æмæ 
сæ цæсты мулкæй кадджындæр уыдис лæгдзинад. Сæ 
сæрмæ нæ хастой æгады цард æмæ тохы быдыры уа, æви 
лæгæй-лæгмæ хæсты, знаджы раз цудгæ нæ кодтой: гæнæн- 
иу куы нал уыд, уæд та-иу æгаддзинады бæсты равзæр- 
стой мæлæт. Мæлæт, æрмæст кадимæ. Ахæм хъæбатыр- 
тыл ирон адæм фыдæй-фыртмæ кодтой кады зарджытæ. 
Кады зарæг сæ рæстæджы фыдæлтæ скодтой Дзгойты 
Хъазыбегыл дæр, фæлæ уæдæй нырмæ рацыд бирæ бонтæ, 
53 

бирæ азтæ æмæ зарæг ферох. Хъазыбег уыд елхотаг, 
Дзгойты Хадзыйы фырт. Фæмард 1910 азы 29 сентяб- 
ры Кæсæджы фæндагыл, Кæрдоты сæрмæ кæй хонынц, 
уым. 
Цæвиттон, Хадзыйæн уыд æхсæз фырты æмæ дыууæ 
чызджы: Темырхъан, Хъазыбег, Хадзыбег, Зауырбег, Æццо, 
сæ кæстæр Цæлыкк æмæ сæ дыууæ рæсугъд хойы Дзипка 
æмæ Мызагъуæ. Уыдысты адæмимæ цæрæг, кадджын 
æфсымæртæ. Уыцы рæстæг чырæласджытæ уыд æмæ Цы- 
колайæ Елхотмæ ластой хъæддзаума. 
Дзгойты æфсымæртæн уым, Цыколайы, Лæгкутæ уыды- * 
сты сæ хорз фысымтæ. Лæгкуты чырæдзаутæн та Елхоты 
Дзгойтæ уыдысты сæ фысым. 
Уыцы рæстæг, Дзгойты æфсымæрты хорз чи зыдта, ахæм 
æмгарæн фесæфтысты йæ дыууæ бæхы. Иу бон хабаргæнæг 
фæци, зæгъгæ, бæхтæ сты Цыколайы. Уæд уый йæ елхотаг 
æрдхордимæ бацыд Дзгойтæм æмæ æфсымæрты хистæр 
Темырхъанæн афтæ зæгъы: «Хуыцауы хатыр бакæн, Цы- 
колайы дæуæн хорз фысымтæ ис, мемæ цом æмæ мæ бæхтæ 
цæмæй мæ къухы бафтой, уыцы æххуыс дæ курын». Уый 
сын афтæ зæгъы: «Ау, мæнæ цалдæр боны фæстæ Хъазы- 
бегæн чындз куы хæссæм, уæд куыд ацæуон? » Уæд та мын, 
зæгъы, Хъазыбеджы радт æмæ уый мемæ ацæуа, бирæ йæ 
нæ бафæстиат кæндзынæн. 
Цы ма загътаиккой Дзгойты уæздан æфсымæртæ. Хъа- 
зыбег йæ бæрзонд дугъоны æхтæнгтæ æнгом сæлвæста æмæ 
дыууæ æмгары иумæ балцы араст сты. 
Сæ балц фæрæстмæ: сæ хорз фысымты руаджы бæхтæ сæ 
къухы бафтыдысты æмæ фæссихор Цыколайæ хъæлдзæгæй 
рацыдысты барджытæ, семæ та дыууæ бæхы идадзæй. 
Фыдбылыз фæрсгæ нæ кæны. Кæрдойы сæрмæ кæй 
хонынц, уырдæм куы бахæццæ сты, уæд сын фыдгæн- 
джытæ сæ фæндаг æрæхгæдтой, куыд фæзæгъынц, кар- 
дæлвæст æмæ топпæргъæвдæй. 
— Уæ хъал бæхтæй æрхизут, уыдон абоны онг сымах 
уыдысты, нырæй фæстæмæ та мах уыдзысты! 
Уæд сæм Дзгойты æхсарджын Хъазыбег хæстæг-хæстæг 
йæ бæх батардта: 
54 

— Уæдæ,— зæгъы,— кæд афтæ у, уæд—хæцгæ! Нæ 
кæрæдзи лæджыхъæдæй бавзарæм. Æз,— зæгъы,— мæ кад- 
джын фыд Хадзыйы цурмæ æгады цыдæй нæ бацæудзынæн. 
Æмæ Хъазыбегыл хъазуат тохы бон ныккодта. Знæгтæй 
райста йæ маст, фæлæ йæхæдæг дæр фæмард йæ царды 
тæккæ уалдзæджы, йæ чындзæхсæвы хæдразмæ. 
Хъазыбегæн далæ стыр Елхоты та куырдуаты баззад, 
йæхицæн цардæмбалæн кæй сныв кодта, йæ уыцы уарзон 
чызг Бургалаты хæрзконд Айсет. 
Фæлæ ирон æгъдау адæмы фарнæй, адæмы æфсармæй 
тыхджын у. Хадзыйы хæдзарыл ахæм уæззау хабар куы 
’рцыд, уæд адæм, хæстæджытæ, къабæзтæ æрхатыдысты 
Бургалаты мыггагмæ æмæ Айсеты уæддæр æрхастой Дзгой- 
ты хæдзармæ Хъазыбеджы кæстæр æфсымæр Хадзыбе- 
джы номыл. Уыди фыдæлты рæстæг ахæм æгъдау. 
Æфсымæртæй исчи амард, уæд-иу ын йæ бары хай саккаг 
кодтой иннæмæн. Цæрынхъуаг Хъазыбегыл та Елхоты 
фæрныг хистæртæ сæ курдиатджын кæстæртимæ иумæ 
скодтой йæ кады, йæ намысы зарæг. Фæлæ адæмыл зын 
рæстæджытæ рацыд: кæм хæстытæ, кæм æххормаг азтæ. 
Зарыныл ма чи уыд! Ферох Дзгойты Хъазыбеджы зарæг 
дæр. Гыццыл цыдæртæ ма дзы бахъуыды кодта заман- 
хъуйлаг зарæггæнæг Зæнджиаты Зауырбеджы фырт 
Уырысби. Уый фæрцы зарæг ногæй йæ базыртыл схæцыд. 
Хъазыбеджы зарæгыл кусгæйæ мæн фыццаджыдæр 
фæндыд, цæмæй йæ адæмон ныхасæздæхт хъыгдард ма 
баййафа, дыккагæй та, цæмæй елхотаг сæрæнгуырды ном 
цæргæйæ баззайа йæ кады зарæджы. 
ДЗГОЙТЫ ХЪАЗЫБЕДЖЫ ЗАРÆГ 
Сæ фæдисы дугъон сын комæй ныууасыд. 
Дзгойты Хъазыбег бадзуры: 
«Ой, тохы уынгæг бон иунæг цæй мæгуыр у; 
Лæгæвзарæн рæстæг мыл Кæрдоты сæрмæ 
Мæ мæнгард æмбал ой æмæ комдзог рацыд». 
55 

Туацъæйы цъиуæн сын — хæлынхуыз базыртæ, 
Дзгойты Хъазыбег бадзуры: 
«Елхоты хъæубæсты сæгъгæсæй фæцæуай, 
О, æууæнк кæуыл нæй, мæ уыцы æмбæлццон, 
Лæджы худ куы дарыс, цæй тæппуд разындтæ!» 
Сæууон цъити батад, ой, Сау хохы фарсмæ. 
Дзгойты Хъазыбег бадзуры: 
«Æгады цардæй, ой, мæлæт хуыздæр куы у, 
Ой, æгады цыдæй æз нæ бацæудзынæн 
Мæ кадджын, мæ цытджын фыд Хадзыйы размæ». 
Хъæддзауы уæрдон, акæсут-ма, тулдзæйдзагæй, 
Дзгойты Хъазыбег бадзуры: 
«Æз уыцы джауырæн хъазуат тохы рæстæг 
Йæ налат зæрдæйæ ысластон, ме ’мгæрттæ, 
Мæ фæтæнком сау хъама, ой, тугæйдзагæй». 
Куырды дзæбуг ой æмæ куырдадзы баззад. 
Дзгойты Хъазыбег бадзуры: 
«Мæнæн мæ бары хай хæрзконд, рæсугъд Айсет 
Елхоты хъæубæсты далæ Бургалатæм 
Æнæбары, мæ хуртæ, куырдуаты баззад». 
Терчы дон нал цæуы йæ улæнтæй хъазгæ. 
Дзгойты Хъазыбег бадзуры: 
«О, цардæй бафсæдат, Елхоты фæсивæд, 
Мæ тохы зарæг-иу нæ кæрты ныккæнут, 
Мæ хотæ Дзипка æмæ Мызагъуæйы размæ». 
# 

(Радзырд — æцæг хабар) 
Хур хæхты аууон фæци, фæлæ зæрæхсиды сырх рухсæй 
нырма рухс уыдысты ныгуылæн арвы кæрæттæ. Цæргæстæ 
урс æврæгъты рæбынты ныууагътой сæ парахат зилдух 
æмæ æрбадтысты къæдзæхты тигътыл сæ ахстæттæм 
хæстæг. Уыналдзæгатæй рог уддзæф скъæфта æрвхуыз 
дидинджыты хæрздæф хæдзарæй хæдзармæ, зæрдæйæ 
зæрдæмæ. 
Темболат сæ кæрты дуарæй бирæ фæкаст комы 
хъæбысмæ йæ минæвæртты фæдыл, стæй уæларвбæстæмæ 
дзурæгау йæ риуы арфæй скуывта: «Мæ кадджын фыдæлтæ 
æдзух æртыгай чъиритæй кæй ном ардтой, о Хуыцæутты 
57 

уыцы бæрзонд Хуыцау, мæ уазджыты мын рæствæндаг 
фæкæн. Уыналæй Инджынтæм рæсугъд хъуыддаджы 
фæдыл араст сты ацы фæрныг хæдзарæй æмæ кæд ис- 
кæйы минæвæрттæ фæстæмæ амондджын хабар æрбахас- 
той, уæд сын уыдоны хорздзинадæй хай бакæн!» 
Рæсугъд сты хæххон изæртæ, фæлæ ацы изæры хуызæн 
фæлмæн хъарм Темболаты зæрдæмæ иунæг æхсæв дæр 
нæма æрхаста. Йæ риуы арфы райхæлд цыдæр æнахуыр 
циндзинад æмæ йæм афтæ каст, цыма йын стъалытæ арвы 
бæрзондæй хæхты хъæбысмæ йæ циндзинад бамбæрстой 
æмæ уæлдай ирддæрæй уымæн æрттивынц. Мæй та йæ цал- 
хы дзаг сси æмæ цæугæ нæ, фæлæ арвы бæрæг астæу лæугæ 
ныккодта æмæ Цæллагты кæртмæ йæ рухс парахатæй æрви- 
ты. 
Инджынты хъæуккаг чызг Зембатты Фединка йæ фыц- 
цаг фендæй фæстæмæ уарзондзинады фæлмæн ахстон 
скодта Цæллагты Темболаты зæрдæйы, æмæ бæрзонд 
хæрзконд лæппуйæн йæ хуыссæджы хай фесæфт. Мæт æмæ 
циндзинад фæрсæй-фæрстæм æрцардысты йæ риуы арфы. 
Темболатмæ йе стыр уарзондзинад каст Уыналы сæрмæ 
Урс хохау бæрзонд, йæ фæтæн ныхау — æмдзæхгæр. 
— Ехх... Цыма йæм схизын искуы бафæраздзынæн? 
Миййаг, мæ зæрдæйы рæсугъддзинад искуы куы фæцуда, 
уæд-ма мæ цард цы уыдзæн, цы?— хъуыдытæ-иу кодта 
Темболат æмæ-иу уæд йæ цæстыты размæ сыстад, мæрдты 
дæр æй чи нал ферох уыдзæн, уыцы æхсызгон ныв. 
Уыцы бон Инджынтæн уыд Алардыйы бæрæгбон. Хъуы- 
сыд хистæрты зарын: 
Уæлæ нын рагъыл — дæ нывондаг, 
О, табу, табу, рухс Аларды. 
Хуссары хуымы — дæ чъирийаг, 
О, табу, табу, рухс Аларды. 
Чындздзон чызджытæ — чъиригæнæг, 
О, табу, табу, рухс Аларды. 
Усгур лæппутæ — кусартгæнæг, 
О, табу, табу, рухс Аларды. 
58 

Темболатмæ афтæ каст, цыма Инджынты хистæртæн 
ацы зарæджы ныхæстæ цыдысты сæ зæрдæйы бынæй. 
Ивылгæ тахтысты сæ сызгъæрин хъæлæстæй хæдзарæй 
хæдзармæ, хохæй хохмæ уарзондзинады базыртыл. Ку- 
вæндоны бынмæ та цъæх нæуу фæзы кафыдысты фæсивæд 
фæндыры цагъд, къæрццæмдзæгъдмæ. 
Хорз фæкафыдысты Фединка æмæ Темболат дæр, сæ 
уарзон цæстæнгас æмæ сæ мидбылты худт сæ цæсгæмттæй 
нæ цух кодта, афтæмæй. Хъазты кæрон сæ кафынæй куы 
’рлæууыдысты, уæд Темболат йæхицæн дзурæгау сабырæй 
загъта: «Хуыцауы арфæ дыл сæмбæлæд, Фединка, фæлæ 
мæнæй абоны рæсугъддзинад никуал ферох уыдзæн». 
Фединка, цыма йæ цæстæнгас Темболатæй æмбæхсгæ 
кæны, уыйау зæхмæ кæсгæйæ бахудт. Чызг кæд дзургæ ницы 
скодта, уæддæр Темболатмæ афтæ фæкаст, цыма Фединка 
дæр афтæ хъуыды кæны. Темболат хорз æмбæрста, ирон 
æгъдауы дæргъвæтин ныхас æмæ бирæ лæууын æвидауц 
кæнынц, адæмæн та мин цæсты ис. Алцы уынынц, алцы 
зонынц. Стæй Темболат йæ бирæ дзуринæгтæ йæ зæрдæйы 
арфы æрбамбырд кодта æмæ йæ сусæг ныхас æргомæй 
зæгъта: «Æз дыууæ боны фæстæ цæуын Уæрæсейы пад- 
дзахæн службæ кæнынмæ æмæ дæ абоны рæсугъд 
бæрæгбоны хатырæй иунæг хъуыддаг курын: цалынмæ 
æфсадæй нæ сыздæхон, уæдмæ мой ма скæн. Æрмæст 
мæ мæ дард балцы уæззау зæрдæйы уагимæ ма арвит. 
Исты мын зæгъ». 
— Цы дын зæгъон, нæ зонын,— æваст фенкъард 
чызг. 
— Зæгъ, цы хъуыды кæныс, уый. Æрмæст мыл дæ 
зæрдæйы дуар æхгæдæй ма ныууадз. 
Чызгæн ахæм рæстæг зын у йæ зæрдæйы дуар байгом 
кæнын, æмæ Фединка ныхъхъус. Дзæбæх æм нал хъуысы- 
дысты нæдæр фæндыры цагъд, нæдæр фæсивæды 
æмдзæгъд. Уыцы рæстæг зæххæй стахт иу рæсугъд цъиу 
æмæ абадт бæласы хъæбысы йæ фæлмæн ахстоны æмæ 
сцъыбар-цъыбур кодта йæ цъæхснаг хъæлæсæй. 
Темболат бахудт: «Сызъæрин фестай, цæй амондджын 
59 

цъиу дæ, хъарм ахстон кæмæн ис æмæ йæ зæрдæ зарын 
кæмæн агуры». 
Темболаты ныхæстæм зына-нæзына фегом Фединкайы 
зæрдæйы дуар æмæ æфсæрмдзастæй афтæ бакодта: «Цъиу- 
мæ цы хæлæг кæныс? Цъиу искуы йæ цæрæнбынат аивдзæн, 
фæлæ мæ зæрдæйы дæуæн цы бынат ис, уый ничи ба- 
цахсдзæн, ничи аивдзæн». 
Фединкайæн йе ’ргом ныхасæй йæ рустæ ссыгъдысты 
фырæфсæрмæй. Темболаты лæугæ фæуагъта æмæ хъазты 
чызджыты æхсæн амбæхст. Уыцы рæсугъд бон æрцардыс- 
ты Цæллагты Темболаты зæрдæйы фæрсæй-фæрстæм мæт 
æмæ уарзондзинад, боны рухс æмæ æхсæвы талынг, хуры 
тæвд æмæ цъитийы уазал.. 
Цард! Цæй тынг диссаг дæ райсомы ныфсæй! Лæджы 
зæрдæйæн цы базыртæ радтыс тæхынмæ! Темболат 
æфсады куы баслужбæ кодта, уæд æй йæ зæрдæйы 
базыртæ бæргæ скъæфтой Ирыстонмæ, фæлæ æгæр 
бирæ уыдысты йæ рæсугъд фæндтæ æмæ уынаффæтæ. 
Цыма адæймаг дыккаг хатт райгуыры, ахæм стыр 
бæрæгбон у ирон чындзæхсæв, æмæ Темболат ахæм 
стыр чындзæхсæв скæнынмæ бæллыд йæ уарзон 
хæхбæсты. Фæсслужбæ наулæууæны уæззау куыст 
фæкодта, стæй йæ исбонимæ зынтæ æмæ фыдбылыз- 
ты сæрты фæхызти, хæхтыл хизæгау. Сæрæгасæй ссард- 
та йæ фыд Темболы хæдзар, æмæ зæронд лæг дæр 
бахъæлдзæг йæ дард бæлццоны уындæй. Ныр та но- 
джы стырдæр цин æрцард йæ зæрдæйы. Хуыцауы 
фæндæй тагъд йе стыр кæрты нæртон чындзæхсæв 
скæндзæн йæ фыртæн. 
Темболат æмбæрста йæ фыд Темболы зæрдæйыуаг. 
Зыдта чызджы хъуыды, фæлæ уæддæр цы нæ вæййы... Йæ 
фыды йын тызмæг хонынц... 
Цæллагты минæвæрттæ Инджынты Зембатты Саукуы- 
дзы дуар куы бахостой, уæд сыл хæдзары хицау парахат 
цин бæргæ бакодта, фæлæ хабар куы бамбæрста, уæд ныт- 
тызмæг æмæ йæ дзыхæй дзырд нал хауд. Фыдæлтæй баз- 
60 

зад таурæгъ, зæгъгæ, дам, Цæллагтæ рацыдысты Зем- 
баттæй, уымæ гæсгæ Цæллаг æмæ Зембат сты æфсымæртæ. 
Фæлæ сæ рæстæджы Зембатты чызджытæй чидæртæ ахыз- 
тысты уыцы хæстæгдзинады сæрты æмæ рæствæндаг нæ 
фесты. Æнамондæй батыдтой сæ цæргæбонтæ. 
Фыдæлты царды уагыл домбай цыд чи фæкодта, Зем- 
батты уыцы фидар Саукуыдз æппынфæстаг фидарæй загъ- 
та: «Уазæг—Хуыцауы уазæг! Æгъдауыл æрбацыдыстут. 
Æгъдауыл уын мæ хæдзарæй ацæуыны бар дæр ис. Кæд 
мæ чызджы йæ цард йе ’фсымæримæ баиу кæнын фæнды, 
уæд ын Хуыцау ныббарæд! Мæнæн мæ зæронды бон мачи 
худинаг кæнæд!» 
Саукуыдз фынджы уæлхъусæй сыстад, йæ уазджыты 
бадгæ ныууагъта, афтæмæй, æмæ ацыд сæ сыхæгтæм. Ду- 
ары цурмæ куы рахæццæ, уæд ма йæ ныхæстыл бафтыдта: 
«Уадз мæ чызг дæр æмæ йæ чи агуры, уый дæр банхъæлмæ 
кæсæнт мæ адзалы бонмæ, стæй сæ уый фæстæ цы фæнда, 
уый кæнæнт». 
Цæллагты минæвæрттæ уыцы дзуаппимæ Уыналмæ куы 
æрбаздæхтысты, уæд зæронд Темболы хæдзар ныхъхъус, 
ныссабыр. Йæ минæвæртты йын æнæдзуаппæй кæй рар- 
выстой, уый Темболатмæ касти æгад, худинаг æмæ йæ 
фыдмæ йæ цæсгом нал æвдыста. Раст уыцы рæстæг Уыры- 
сы паддзах сидти йæ хъæбатыр лæппутæм Апоны саму- 
райты ныхмæ тохы быдырмæ. 
«Ацы бæрзонд хæхты хъæбысы нырæй фæстæмæ 
мæн ницыуал уромы. Цард мæ нал хъæуы, фæлæ мын 
тынг хорз фадат ис карз тохы мидæг Райгуырæн 
бæстæйы сæрвæлтау кадджынæй, хъæбатырæй амæ- 
лынæн!»— скарста йæ зæрдæйы Цæллагты Темболат 
æмæ 1904 азы ацыд хæстмæ. Фæлæ амонд дæр æмæ 
адзал дæр сургæйæ не сты. Хæсты уæззау фæндæгтыл 
т.æрсгæ нæ кодта Темболат, уый æрмæстдæр хъуыди 
мæлæт, мæлæт кадимæ. Зæххыл Хуыцауæн уынаффæ 
кæнæн нæй. Зæххыл Хуыцау йæхæдæг кæны уынаффæ. 
Цæллагты Темболат цы кады мæлæтмæ тырныдта, уый 
61 

йын Хуыцау нæ радта æмæ Апоны хæстæй цы ирон 
фæсивæд здæхтысты, уыдонимæ уыд Темболат дæр. 
Иæ риуыл кадджын хæрзиуæг «Сыгъдæг Георгийы 
æвзист дзуар», афтæмæй. Алагиры æфсæнвæндаджы 
станцæйы куы рахызт, уæд фыццагдæр скаст нæ 
бæрзонд урс хæхтæм: «Æгасæй уæм æрцыдтæн, фæлæ 
æз бирæ кæй уарзын, уыдоны хорз хабæрттæ мын 
фехъусын кæнут». 
Темболат фæндагыл иуцасдæр куы рауад, уæд æй 
бæхуæрдонæй æрбаййæфта йæ хорз зонгæ Уататы Габо- 
ла. Кæрæдзиуыл фæцинтæ кодтой, стæй дарддæр араст 
сты хæхтæм. Габола йын фæдзырдта хæхбæсты хабæрттæ, 
чи цы кусы, чи куыд цæры, фæлæ йын Фединкайы кой не 
скодта. Афтæмæй та Габола хорз зыдта Темболаты 
зæрдæйыуаг Фединкамæ, фæлæ йын цы зæгъа, цæмæн ын 
риссын кæна йæ зæрдæ. 
Габола йæхæдæг куы ницы дзырдта, уæд æй Темболат 
комкоммæ бафарста: 
— Иууыл хабæрттæ дæр хорз, фæлæ Фединка куыд 
У? 
— Куыд у куы зæгъай, уæд дын мæ бон хорзæй ницы 
зæгъын у,— арф ныуулæфыд Габола,— Фединка йæ адза- 
лы рынчын æрци æмæ йын хосгæнæг хос нал кæны. 
Темболат иуцасдæр ницуал сдзырдта, цавддурау 
фæци, стæй тохвæллад хæстонæн йæ зæрдæ бавзæри. 
Афтæмæй йæ Габола сласта Уыналмæ, йæ фыды 
хæдзармæ. Дыккаг бон Инджынтæй æрыхъуыст хабар: 
«Амард Зембатты Саукуыдз». Уымæй иу мæй 
фæстæдæр 1905 азы уалдзæджы, растдæр Сыфтæры 
мæйы фыццаг бон Фæсæлдары рагъмæ хæстæг 
сæмбæлдысты дыууæ барæджы. Сæ иу—Дзбойты Бато, 
цыди хъæргæнæг Инджынтæй Уыналмæ: йæ цардæй 
ахицæн Зембатты Саукуыдзы чызг Фединка. Иннæ 
барæг Цæллагты Хаджумар дæр уыди фыдуацы 
хъ&ргæнæг æмæ уый та цыди Уыналæй Инджынтæм: 
йæ цардæй ахицæн Цæллагты Темболы фырт Тембо- 
62 

лат. Сæ кæрæдзийы Хуыцауы рафæлдисгæ сыгъдæг 
уарзтæй чи уарзта, уыцы дыууæ рæсугъд адæймаджы 
Фединка æмæ Темболат амардысты уыцы иу бон: 
фыццæгæммайы 1905 азы, Фединка — Инджынты, Тем- 
болат — Уыналы. 
Йæ адзалы размæ Фединка бадзурын кодта Зем- 
батты Дудармæ (уый хорз царди Темболатимæ) æмæ 
йын загъта: «Ард мын бахæр, куы амæлон, уæд мæ 
мæ фыды фарсмæ баныгæнын кæй нæ бауадздзынæ, 
уый тыххæй. Баныгæнут-иу мæ Уыналы Темболаты 
ингæны фарсмæ». 
Дудар ын афтæ зæгъы: «Темболат æгас у». 
Нæ, зæгъы, Дудар, рæдийыс, Темболат æгас нал у. Мæ 
фыны мах иумæ цыдыстæм æмæ хурныгуылæн афон нæ 
хæхтæн иумæ загътам хæрзбон. Æз бæлвырдæй зонын, 
Темболат æгас кæй нал у, уый. 
Дудар рынчынæн уæддæр цæрыны ныфсытæ æвæрдта: 
«Тæрсгæ ма кæн, Фединка, тагъд рæстæджы Темболат 
ссæудзæн Апоны хæстæй æмæ та Алардыйы кадджын бон 
иумæ фæкафдзыстут кувæндоны фæзы». 
Фединка йæ мидбылты æнкъард худт бакодта, стæй 
хæрзбон зæгъæгау йæ къух ауыгъта: «Хорз, хорз, мæ зы- 
наргъ æфсымæр.» 
Йæ амæлæтæй цыппар боны раздæр Темболат та 
Цæллагты Хаджумарæн фæдзæхста: «Хъусыс, ме ’фсымæр, 
Фединка кæдфæнды куы амæла, уæддæр-иу æй, адæм æмæ 
Хуыцауы хатырæй, баныгæнын кæн мæ ингæны фарсмæ, 
Æрдзимоны уæлмæрдты. Ацы мæнг дунейы мæнг 
фæндæгтыл нæ цард нæ баиу, фæлæ кæд Æцæг Дунейы 
кæрæдзиуыл рухсдзæсгомæй сæмбæликкам...» 
Æрдзимоны уæлмæрдты дыууæ чырыны иу ингæнмæ куы 
ауагътой, уæд Зембатты Дудар загъта: «Ам, нæ хæхбæсты 
фæлтæрæй фæлтæрмæ бирæ адæм фæцард, фæлæ Зембат- 
ты Фединка æмæ Цæллагты Темболаты хъысмæтæй уæззау- 
дæр хъысмæт. ацы æнусон хæхты хъæбысы нæма уыд. 
Рухсаг ут. Цардæй цæут рæвдыдхъуагæй æмæ уæ нæ фы- 
дæлты зæхх барæвдауæд йæ фæлмæн хъармæй». 
63 

Кæрæдзийы рæсугъд зæрдæтæм ацы зæххыл рæсугъд 
фæндаг чи агуырдта, уыдоны æнкъард хабар мын радзырдта 
мæ сыхаг Цæллагты Тасолтан. Æз та, кæддаер йæ тызмæг 
фыды дæлбазыр йæ æнкъард зæрдæмæ хъусгæйæ йæ царды 
бонтæ æрхæндæгæй чи арвыста, уыцы сæууон чызджы уар- 
зондзинад бавæрдтон зарæджы рæнхъыты. Уæдæ къахы уæл- 
фадмæ цы нæ хъуысы, уый, зæгъынц, мæрдтæм хъуысы æмæ 
ацы зарæг Фединка æмæ Темболатæн удæнцой хæссæг уæд. 
ЦÆМÆН ДЫН КОДТОН ÆРГОМ 
МÆ ЗÆРДÆ 
Дæуæй куы загътон мæхицæн уарзон, 
Мæхицæн уарзон. 
Бæргæ мæ фæндыд, дæ фæндтæ базон, 
Дæ фæндтæ базон. 
Æнкъард фæкæнын мæйрухс изæрты: 
Тæхуды, базон, цы ис дæ зæрды. 
Дæ иу фендæй дæр мæ зæрдæ тайы, 
Мæ зæрдæ тайы. 
Дæ цæстæнгас мæ йæхимæ сайы, 
Йæхимæ сайы. 
Ыстъалытыл дæ, бæргæ, фæбарын, 
Фæлæ дæ уым дæр куынæ фæарын. 
Мæ хъустыл уайынц фæндыры зæлтæ, 
Фæндыры зæлтæ. 
Демæ фæдзуры æдзух мæ зæрдæ, 
Æдзух мæ зæрдæ. 
Дæ фæндырдзагъд мын дæ ном фæдзуры, 
Мæ зæрдæйæ мын сагъæс фæсуры. 
64 

Æз дæу мысгæйæ мæймæ фæкæсын, 
Мæймæ фæкæсын. 
Куы аныгуыла, уымæй фæтæрсын, 
Уымæй фæтæрсын. 
Уый та фæлгæсы... Сындæггай тулы, 
Ныккаст æмæ мæм йæ цæст ныкъулы. 
Мæн та фæфæнды мæй уатмæ ’рхонын, 
Мæй уатмæ ’рхонын. 
Йæ цинæй цæрын, йæ сагъæс зонын, 
Йæ сагъæс зонын. 
Цæмæн дын кодтон æргом мæ зæрдæ,— 
Мæ фын мын байстой хæххон изæртæ. 

УАРЗТ ÆРЦАРДИ ЗАРÆДЖЫ 
Мах нæ рагфыдæлтæй æрæййæфтам бирæ аив зарджытæ 
æмæ фæндырдзæгъдтытæ. Чи сæ æрхъуыды кодта, уый нæ 
зонæм. Æрмæст зонæм, уыдон кæй райгуырдысты рæсугъд 
зæрдæты цин æмæ хъыгæй. Адæмы сфæлдыстад хуымæ- 
тæджы нæ хонæм нæ хæзна. Фæлæ вæййы афтæ дæр, æмæ 
иуæй-иу зарæгыл сбады рæстæджы рыг, рохуаты аззайы 
æмæ уый адæмы размæ рахæссын, ногæй йын цæрæнбон 
раттын у махæй алкæй хæс дæр. Иуцасдæр рохуаты аззад 
Дзуццаты Дзигойы зарæг дæр. Уый тыххæй радзурдзынæн 
бæлвырддæр. 
Иу бон райстон писмо: «Мах кæрæдзи нæ зонæм, фæлæ 
66 

дын мæхи амонын. Æз дæн Хъаратæй, мæ ном Мæирбег. 
Хъæдгæройнаг. Ныртæккæ цæрын Алагиры...» 
Дарддæр Мæирбег фыста, æз мæхинымæр тынг арæх 
цæуыл хъуыды кодтон, æдзух дæр мæ стыр дисы чи æфтыд- 
та, ахæм æхсызгон хабар: «Чи нæ уарзы æмæ чи нæ фе- 
хъуыста «Дзигойы зарæг»! Мæнмæ гæсгæ йæ алчидæр 
фехъуыста æмæ йæ алчидæр уарзы. Дзурынц, зæгъгæ, дам, 
цагъд дæр æмæ зарæджы ныхæстæ дæр æрхъуыды кодта 
Дзигойæн йæ уарзон чызг. Фæлæ чи уыд йæ уарзон?» 
Æмæ мын уый базонынæн стыр æххуыс фæци Мæир- 
бег. Уый мæм фыста, зæгъгæ, Дзигойы цагъд æмæ зарæг 
скодта, Дзиго сусæг фидыд кæимæ уыд, уыцы чызг Хъа- 
раты Женя. Æхсызгон мын куыннæ уыдаид ахæм хабар 
базонын æмæ араст дæн балцы. Ссардтон писмойы автор 
Хъараты Мæирбеджы. Афтæ райдыдта мæ балц зонгæ 
зарæджы æнæзонгæ хабæртты фæдыл. 
Цæвиттон, Женя æмæ Дзиго уарзæттæ кæй сты, уый 
зыдтой Хъæдгæроны æгас хъæубæсты цæрджытæ дæр. Дзиго 
уыд саухил, хæрзвидауц, тымбылдзæсгом, бæзæрхыгтæ 
лæппу. Тынг хæрзаив уыд Женя дæр, хъæлдзæг, хъазаг, 
фæндырæй цæгъдынмæ та — æмбисонд. Æххæст ма 
чындзæхсæвæн мæнæу сласон, зæгъгæ, Дзиго йе ’мбæлттимæ 
араст Мæздæгмæ, фæлæ нæ фæрæстмæ йæ балц. 
Рæстæг цыд. Иу бон Хъараты Женяйæн се ’рвадæлты 
чызг чындзы цыд Санибамæ. Стыр кæрты уыд стыр симд. 
Женя — хъазты астæу, йæ къахы бын æртыкъахыг бан- 
дон, афтæмæй фæндырæй цагъта. Дзуццаты сылгоймæгтæ 
йæм æрхатыдысты, Дзигойыл цы цагъд сарæзтай, уый нын 
акæн, зæгъгæ. Женя æфсæрмæй нæ разы кодта. Уæд фарст 
бацыд Хъараты хистæртæм. Уыдон ын радтой бар, æмæ 
чысыл сау фæндырæй йæ цæсгом бамбæрзта, афтæмæй 
кæугæйæ кодта Дзигойы цагъд. 
Хъараты Елдзарыхъо æмæ Дзакайæн уыд иуæндæс сы- 
вæллоны. Се ’ппæты кæстæр уыд Женя. 
— Дзигойыл уыцы бæллæх куы ’рцыд, уæд Женя йæ 
уатæй æддæмæ нал каст,— дзырдта мын йæ хо Олга.— 
Йæхиуыл-иу дуæрттæ сæхгæдта æмæ фæндырæй цæгъдгæ 
67 

цæссыгтæ калдта. Уæд-иу ын нæ мад афтæ: «Цæуыл дæ 
уд бахордтай, хæсгæ дæ куы нæ акодта, сывæллон дын 
дзы куы нæ ис, уæд ыл цæуыл дæхи марыс?» 
— Женя-иу «Дзигойы цагъд» куы кодта, уæд-иу адæм 
сæ кæуын нæ урæдтой,— мысы Женяйæн йæ фыды æфсы- 
мæры лæппу Хъараты Ибрагим.— Мæнмæ-иу фæдзырдта 
æмæ иу афтæ: «Цом уæртæ зæронд куыройы цурмæ æмæ 
та доны уынæрмæ «Дзигойы зарæг» акæнæм, ды хорз 
фæхъырныс»,— æмæ та-иу ацыдыстæм доны былмæ. 
Фæлæ цард цард у. Рацыди бонтæ, рацыди азтæ. 
Хæстæджытæ, сыхæгтæ, хионтæ хатыдысты Женямæ: «Адза- 
лæн мадзал нæй, мæ хур, дæ цард саразг дæ амонд баца- 
гур». Фæлæ сын ницы ком лæвæрдта -Женя. Уымæн йæ 
зæрдæ æгасæй дæр ахста Дзигойы сыгъдæг æмæ уарзон 
ном æмæ дзы’ æндæрæн бынат нал уыд. Фæлæ куыд 
фæзæгъынц, зæххы хъæдгæмттæ дæр ма куы байгас 
вæййынц. Женяйы зæрдæйы хъæдгом æгас, мыййаг, нæ 
баци. Фæтых ыл адæмы уайдзæф æмæ кæд афтæ зæгъæн 
ис, уæд ссардта йæ амонд. Чындзы фæцыд Æрыдонмæ. 
Фæцыд, фæлæ Дзигомæ уарзондзинады уидæгтæ æгæр 
арф ацыдысты йæ риуы, райста зæрдæниз æмæ хæрз æры- 
гонæй, цардхъуагæй амард. Амард, фæлæ Женя йæ цагъд, 
йæ зарæджы ныууагъта йе стыр уарзт, йæ рæсугъд 
зæрдæйы уаг. 
Дæс æмæ дыууиссæдз азæй фылдæр рацыд Дзуццаты 
цæрынхъуаг Дзигойы зарæджы райгуырдыл. Адæм æй 
айстой æмæ йæ зарыдысты куывдты, чындзæхсæвты. За- 
рыдысты йæ быдырдзаутæ, зарыдысты йæ хосдзаутæ. Ба- 
хъардта зæрдæтæм. Чи йыл иу рæнхъ æфтыдта, чи фылдæр, 
афтæмæй сси адæмон. 
Зæгъын хъæуы уый: зарæгæн йæ ныхæстæ сты иуцалдæр 
хуызы. Иутæ йæ иухуызон зарынц, иннæтæ йæ бынтон 
æндæр ныхæстимæ кæнынц. Саразын хъуыд иу вариант, 
иу æххæст зарæг. Æз равзæрстон зæрдæмæдзæугæдæр 
ныхæстæ, мæ фадат цас амыдта, уый бæрц сыл литерату- 
рон æгъдауæй бакуыстон, логикон бастдзинад кæм хæлд, 
уым сыл бафтыдтон мæхи рæнхъытæ, æмæ зарæг срæвдз. 
68 

ДЗИГОЙЫ ЗАРÆГ 
Хъæдгæроны фæсивæд куы ’рбамбырд сты, 
Дзуццаты Дзигомæ афтæ бадзурынц: 
«Цæй-ма, Дзиго, æддæмæ ракæс, 
Цæуæм Мæздæгмæ мæнæу ласынмæ». 
Уæд, дам, сæм Дзиго куы рахъæр кæны: 
«Афтæ фæлæуут, мæ хорз æмгæрттæ, 
Æз ма мæ мадæн хæрзбонтæ зæгъон». 
Мады зæрдæ зонаг фæхонынц, 
Батыхст, мæгуырæг, бакатай кодта. 
«Цæй-ма, нана, тыхсгæ мын ма кæн, 
Цæуын Мæздæгмæ мæнæу ласынмæ, 
Фен мын фæндагмæ нартхоры кæрдзын». 
Арæвдз кодта нана йæ фырты: 
«Фæндараст, мæ хур, дзæбæхæй сыздæх». 
Хъæлдзæг фæсивæд Быраны былмæ, 
Быраны былмæ ныххæццæ вæййынц. 
Æмгæрттæй чидæр афтæ бадзуры: 
«Чи баленк кæна Терчы фалемæ, 
Уымæн ратдзынæн сыгъзæрин иу сом». 
Гъеуæд æм Дзиго афтæ куы дзуры: 
«Уæ, уаих фæуай, сомæй цы кæнын, 
Лæгдзинады тыххæй баленк кæндзынæн». 
Йæхæдæг, зæгъы, Быраны былæй 
Йæхи нывзылдта абухгæ донмæ. 
Фурды астæумæ бæргæ бахæццæ, 
Фæлæ уым дарддæр йæ бон куы нал уыд. 
Дзиго ма, мæгуыр, куы ныхъхъæр кодта: 
«Æллæх, ме ’мгæрттæ, æнхъæлдæн, сæфын. 
Æруадзут-ма мæм мæцъы бæндæнтæ». 
Ауагътой йæм мæцъы бæндæнтæ, 
Фæлæ йын уый дæр куы ницуал баххуыс, 
Йе ’мбæлттæн Дзиго афтæ фæдзæхста: 
«Куы ссæуат хъæумæ, мад уæ фæрсдзæни: 
«Кæм ис мæ бæлццон, Дзиго цы фæци?» 
69 

Зæгъут-иу, дæлæ Ыстыр Куырттатæм, 
Ыстыр Куырттатæм йæ хомæ фездæхт. 
Фæлæ уын ууыл куынæ баууæнда, 
Уæд-иу ын зæгъут: фæстейы ссæуы. 
Ууыл дæр та уæ куынæ ныууадза, 
Уæд-иу ын зæгъут: дон æй фæласы. 
Æллæх, æллæх, мæлын цæй зын у, 
О, ма байрайат уæ иунæг сомæй! 
Мæнæн мæ уарзон куырдуаты баззад, 
Чи йæм фæуыдзæн сусæг хъæргæнæг? 
Гъей, мæ бон, нырæй фæстæмæ 
Денджызы хъуына уыдзæн мæ гобан, 
Гъей, мæ бон, нырæй фæстæмæ 
Денджызы уылæн — мæ фæлмæн хъæццул. 
Денджызы урс дур мæ баз уыдзæни, 
Денджызы кæсæгтæ — мæ бирæ мæрддзыгой». 

1Ы 
к 
Созайты 
Мæхæмæт 
I1 
УЭ 
УЫЙ ЦАРД КУЫД УАРЗТА!.. 
Нæ фыдæлтæ куыд арæхстысты, сæ фадæттæ æмæ сæ 
курдиат цас амыдтой, уый бæрц сæ цинтæ æмæ хъыгтæй 
арæзтой зарджытæ. Уыдон цыдысты сæ зæрдæйы арфæй 
æмæ зæрдæмæ дæр уымæн хъарынц. 
Раджы уыд уый. Урсдоны фæсивæд сарæзтой зарæг Созай- 
ты Мæхæмæтыл. Чи уыд Мæхæмæт? Хъæубæсты уарзон, кад- 
джын лæппу. Урсдоны æппæты фыццаг цы фæскомцæдисон 
къорд фæзынд, уый сæргълæууæг. Æхсæнадон хъуыддаджы 
хъазуатон кусæг. Уыдис æм адæмимæ хæларæй цæрынмæ 
рæсугъд зæрдæ æмæ æрдзæй рахæсгæ æвæджиауы стыр хъару. 
Бирæ уарзта кафын, зарын. Фæлæ царды куы бацыд, уæд æваст 
æрбарынчын æмæ ахаста æрмæстдæр нымад бонтæ. 
71 

Уый бæрц рæстæджы фæстæ æз абалц кодтон рох за- 
рæджы фæд агурæг. Æппæты фыццагдæр бацагуырдтон 
Æгъуызарты Мырзахъулы. Уый уыд, зарæг чи скодта, 
уыдонæй иу. Бадæм æмæ мын дзуры кæддæры хабæрттæ: 
— Созайты Мæхæмæт махæн уыд нæ хорз æмгар, 
рæсугъд зæрдæйы хицау, уæды рæстæджы ног цардыл 
хъæбатырæй тохгæнæг. Нæ зæрдæ йыл тынг куыд рыст, 
уымæ гæсгæ йыл сарæзтам зарæг. Айстой йæ хъæуы 
фæсивæд æмæ йæ кодтой быдыры кусгæйæ, хос кæрдгæйæ. 
Суанг ма йæ куывдтæ æмæ чындзæхсæвты дæр зарыдысты. 
— Мæхæмæтыл йе ’мгæрттæ зарæг куы кодтой, уыцы 
бонтæ хорз хъуыды кæныс?— фæрсын Мырзахъулы би- 
нойнаг Дзыгынайы. 
— Куыннæ ма!— дисхуызæй мæм æрбакаст саулагъз 
ацæргæ сылгоймаг æмæ дарддæр кодта йæ ныхас: — Мæнæ- 
иу ацы уаты æрæмбырд сты. Æз сын-иу, мæ бон цы уыд, 
уымæй фынг срæвдз кодтон, уый фæстæ-иу суанг æна- 
фонтæм бадтысты, хъуыдытæ кодтой. Афтæ ам, ацы уаты 
иу мæйæ фылдæр фæкуыстой зарæгыл. Уый фæстæ куы 
срæвдз, уæд æй уынгты цыдысты заргæ. Æппынфæстаг 
зарæг ныккодтой Созайты Мæхæмæтæн сæхи кæрты. 
Æз æдзынæг кæсын къанæггомау уаты къуымтæм, йæ 
ныллæг къæсæртæм... Мæнæ ам райгуырд Созайты 
Мæхæмæты зарæг, мæнæ ацы ныллæгцар хæдзарæй ра- 
цыд хъæубæстæм æмæ йæ адæм сæхимæ айстой. 
— Уæдæ дæ хорз хорз у, æмæ мын Мæхæмæт кæм цард, 
уый бацамон,— дзурын мæ фысыммæ. 
— Æмæ дзы ныртæккæ нæдæр цæрæг нал ис, нæдæр 
хæдзар,— хъыгхуызæй зæгъы Мырзахъул. 
— Сæ зæххы хай сын уæддæр фенон,— мæ фæнд нæ 
ивын æз æмæ араст стæм иумæ. Чысыл дæлдæр тигъыл 
базылдыстæм кæройнаг уынгмæ. 
— Мæнæ ам Созайты Асæхъо æмæ Гæссох цардысты 
сæ авд чызджы æмæ сæ иунæг лæппу Мæхæмæты цинæй. 
Нæ хъæддзау, нæ куыройдзау æмæ фыййауæн йæ хуыз- 
дæр фысым Асæхъо æмæ Гæссохы хæдзар уыд. Хæларзæрдæ, 
кæрдзындæттон лæг æмæ ус кæй нæ барæвдыдтаиккой! 
Хъæубæстæн — уарзон, цæдисæмбал æмæ зиууон, хистæрæн 
11 

— æгъдаудæттæг, кæстæрæн — фидар æнцой уыд Мæхæмæт. 
Кæд æмбисонды Урсдоны был кæй схъомыл, кæд Сау хъæды 
сатæг æмæ Долыгъы комы улæфт кæй бавзæрста, Фадау æмæ 
Тырмоны тъæпæнты йæ цæвæг кæй ауагъта, кæд уымæн раха- 
ста афтæ цардбæллон. Бæллæх куы ’рцыд, уæд цыма Урсдон 
хъæрдæрæй нæрыд, йæ фæдис та хъарæгимæ сиу. 
Рæсугъд мелоди, зæрдæбынæй ист ныхæстæ, иумæйаг 
маст — уыдон уыдысты йæ базыртæ. 
Созайты Мæхæмæты зарæг, къорд азы рохуаты фæуы- 
ны фæстæ, райгуырд дыккаг хатт — райхъуыст Цæгат Иры- 
стоны радиойæ. Зарæджы ныхæстыл бакуыстон æз, ме- 
лодийы аивдзинад та йæхимæ айста нæ республикæйы адæ- 
мон артист Гæздæнты Булат. 
Мелодийы кой кæм скодтон, уым зæгъдзынæн ахæм 
хъуыддаджы тыххæй дæр: Урсдоны фæсивæд зарæг куы 
скодтой, уæд ын йæ мелоди фæндырæй фыццагдæр ацагъ- 
та Мæхæмæтæн йæ уарзон чызг Беккуызарты Венерæ. Уый 
кæд алагираг уыд, уæддæр-иу арæх уазæгуаты æрбацыд 
Урсдонмæ, йæ мады æрвадæлтæ Дзабайты Ислам æмæ 
Госæмамæ. Иу къорд рæстæджы сæм цæргæ дæр кодта. 
Мæхæмæтимæ дæр афтæмæй базонгæ сты. 
СОЗАЙТЫ МÆХÆМÆТЫ ЗАРÆГ 
0, фарн уыл фæцæуа, гъей, 
Урсдоны быдыртæ, гъей, 
Цы уац уыл æмбæлы, гъей. 
Созайты Мæхæмæт, гъей, 
Йæ адзалы сахат, гъей, 
Уæ уындмæ куы бæллы, гъей. 
Тæхуды, иу хатт-ма, гъей, 
Сæумæрайсом, гъей, 
Йæ куыстмæ чи цæуы, гъей, 
Йæ уарзон хъæубæстæн, гъей, 
Сæ фæрныг хъуыддæгты, гъей, 
Лæггадæн чи хъæуы, гъей. 
73 

Æз сусæг-æргомæй, гъей, 
Цы чызджы уарзтон, гъей, 
Уый федтон ныхасмæ, гъей. 
Куыд рæсугъд уыдыстут, гъей, 
Куыд цыбыр уыдыстут, гъей, 
Мæ базырджын азтæ, гъей. 
Сызгъæрин зад хуымты, гъей, 
Фæйлаугæ денджыз, гъей. 
Хуыдтон мæ цинад, гъей. 
Зæрдиаг фæллойы, гъей, 
Агуырдтон, гъей, 
Царды рæстдзинад, гъей. 
Æз афтæ æнувыд, гъей, 
Цы сау зæххыл уыдтæн, гъей, 
Мæ уалдзыгон азты, гъей, 
Гъе, уый мæ, ох æллæх, гъей, 
Цардбæллон, цардхъуагæй 
Йæхимæ æлвасы, гъей. 
Æнхъæлдæн, æмæ уæ, гъей, 
Мæ ныййарджытæ, гъей, 
Мæ фæндтæй фæсайдтон, гъей, 
Ныббарут, мæ хотæ, гъей. 
Мæ фæстаг сахат уын, гъей, 
Хæрзбон дæр нæ загътон, гъей... 
Уæлæрвты талынджы, гъей, 
Мæйы чызг адзæгъæл, гъей, 
Æрттивы йæ хъусцæг, гъей. 
О, рухсаг æрбауай, гъей, 
Созайты Мæхæмæт, гъей, 
Хъазуатон зæхкусæг, гъей! 

ЗЫНДЖЫ СТЪÆЛФÆНÆЙ 
ЫССЫГЪДИ АРТ... 
Зынджы иу стъæлфæнæй райгуыры арт, уарыны иу 
æртахы фæдыл рацæуы тыхджын къæвда. Афтæ у адæмон 
сфæлдыстады хъуыддаг дæр. Арæх цин, кæнæ æнæн- 
хъæлæджы уæззау хъыг сæ фæдыл расайынц иу зæрдæбын 
ныхас, дыккаг, æртыккаг... Афтæ райгуыры кадæг, афтæ 
адæмы æхсæнмæ рацæуы зæрдæйы тæгтæй быд æвæджиауы 
зарæг. 
Æз уын радзурынмæ хъавын, кæддæр, къорд азы размæ, 
артау зынджы иу стъæлфæнæй чи райгуырд, тыхджын 
къæвдайау уарыны иу æртахæй чи рацыд, ахæм зæрдæбын 
75 

зарæджы тыххæй. 1920—1930 азты йæ арæх кодтой За- 
манхъулы, Елхоты æмæ æндæр хъæуты. 
Иу бон мыл сæмбæлд мæ раздæры ахуыргæнæг Хъуы- 
саты Мæирбег. 
— Уæ зарджытæм уын фæхъусын тынг зæрдиагæй,— 
дзырдта Мæирбег.— Мæ зæрдæмæ уæлдай тынгдæр хъа- 
рынц, фæндыры цагъдмæ кæй фæкæнынц, уыцы адæмон 
зарджытæ. Зоныс, хорз зарæг зæрдæйы æмбис у.— Æмæ 
мын Мæирбег ракодта Хъуысаты Петройы зарæджы кой. 
Ацы зарæгимæ баст сты Мæирбегæн йæ сабийы бонты 
æхсызгон мысинæгтæ. Ацы зарæгмæ хъусгæйæ æрæмысы 
йæ мад Елмысханы: йæ æнкъард цæстæнгас, йæ рæвдаугæ 
ныхас. Елмысхан-иу арæх кодта Петройы зарæг. Æрбадт- 
иу сæрдыгон хæдзары ныллæг къæсæрыл, фæндыры амо- 
нæнтыл æрхастаид йæ хæрзарæхст æнгуылдзтæ æмæ-иу 
базарыд: 
Акæсут-ма Арыхъхъы рагъæй: 
Хъуысаты Петро никæцæй зыны? 
Гъæй, кæннодæ макуал фæзынай... 
Цагъта, зарыд... Йæхицæн та йæ рустыл æнæнцойæ уади 
йæ цæссыг. 
Уæдæ чи уыди Хъуысаты Петро æмæ йыл цæмæн скод- 
той зарæг? Петро уыд Заманхъулы хъæздыгдæр, цæрæгдæр 
лæгтæй иу, Хъуысаты Бæкæйы фырт. Уыдис сын хорз 
хæдзæрттæ, æмæ зæронд Бæкæ цардмæ дæр æмæ адæммæ 
дæр каст йæ исбоны цæстæй. Бирæ кæмæ ис, уый та 
фылдæр агуры. 
Петро кæд мæгуыр цард йæхиуыл нæ бавзæрста, уæддæр 
æмбæрста адæмы рис, уыд хæларзæрдæ, цæстуарзон лæппу. 
Кæмдæриддæр бæрæг дардта йæ бирæ æмгæртты æхсæн. 
Бæрзондгомау, саухил. Уыдис ын фæтæн уæхсчытæ æмæ 
нарæг астæу. Чи йæ зыдта, уыдон куыд дзурынц, афтæмæй 
Хъуысаты Петро уыд, адæм ирон хъазты фидауц кæй хуыд- 
той, уыцы лæппутæй. Йæ зарын сæ дисыл æфтыдта, йæ 
кафынмæ та кæсынæй не ’фсæстысты. Петройæн Елхоты 
уыд уарзон чызг Сæлбиты Духан. Елхоты искуы чын- 
76 

дзæхсæв йе чызгæрвыст уæд, æндæр-иу Заманхъулы 
фæсивæд сæ хъал бæхтыл уым балæууыдысты. Æмæ-иу 
уыдон ’хсæн кæддæриддæр бæрæг дардта Хъуысаты Пет- 
ро. Уый-иу аивæй йæ цæстæнгас хаста хъазты чызджы- 
тыл, се ’хсæн агуырдта Духаны рæсугъды. Ныхасмæ-иу 
æй цы бон федта, кæнæ-иу хъазты йемæ цы бон асимдта, 
уыцы бон-иу йæ зæрдæ уæлæрвты тахт, йæхицæй амонд- 
джындæр никæй хуыдта. 
Æрлæууыд ахæм рæстæг, æмæ Петро Духанæн йæ 
зæрдæйы уаг куы раргом кодта, йе ’мгæрттæн чындзæх- 
сæвы тыххæй йæ сусæг хъуыды куы загъта. Фæлæ рæсугъд 
лæппуйы рæсугъд фæндтæм хъысмæт нæ раздæхта йе ’ргом. 
Æрцыд, зынджы стъæлфæнæй арт куы ссудзы, уыцы 
рæстæг. 
Петройы æрвад Хъуысаты Бисолтаны мад æмæ фыд 
мæгуырау цардысты, уæддæр сæ хæдзар уазæгцух никуы 
уыд. Сæ цæхх, сæ къæбæр хæларæй, уарзонæй хастой уа- 
зæджы фынгмæ. Фæлæ уæд æххормаг азтæ сæ уæз æруагъ- 
той мæгуыр лæджы уæхсчытыл, æмæ къæбæр, хуымæтæ- 
джы нартхоры кæрдзын самал кæнын æнцонæй къухы не 
’фтыд. Иу бон сæм уазджытæ уыдис Мæхъæлæй. 
— Заманхъулы цæрæг лæгтæ куы ис, мæнæ нæ бæхтæ 
æд бричкæ нартхорыл, бæргæ, баивиккам,— загътой уаз- 
джытæ. Бисолтан сын баныхас кодта Петройы фыд Хъуы- 
саты Бæкæимæ дæс æмæ ссæдз путы нартхорыл. Бæкæ 
хæрзæлвæст бæхтæ æмæ дзыхъхъынног бричкæмæ кæсгæйæ 
мæхъæлæттæн загъта: 
— Ныртæккæ уын нартхор дæттын фынддæс путы, иннæ 
фынддæс путы та уын фæстæдæр ратдзынæн. 
Фæлæ бонтæ куы рацыд, уæд зæронд Бæкæйæн хор 
раттынмæ йæ къух нал тасыд. Æфсон æфсоны фæдыл 
кодта, мæнæ абон, мæнæ райсом... Æмæ та-иу уазджытæ 
Бисолтаны дуар бахостой: 
— Дæ хорзæхæй, къахихсыд куы баистæм, уыцы лæгимæ 
нын ды куы баныхас кодтай, кæдмæ нæ сайдзæн? 
Бисолтан уыцы мæстыйæ ссыд Бæкатæм, дуар нæ бахо- 
ста, дзургæ дæр нæ бакодта, афтæмæй комкоммæ кæртмæ 
11 

бацыд. Куыдз йæ размæ кæцæйдæр расæррæтт кодта, 
бæстæ йæ сæрыл систа. Суанг ма сыхæгтæм дæр хъуыс- 
ти Бисолтаны хъæрæй ныхас. Загъд, æртхъирæнтæ, 
уайдзæф уайдзæфы фæдыл кæны Бæкæйæн. Фæлæ ку- 
ыдз дæр срог, æрынцой нал зоны. Бисолтаныл куыдз 
йæхи куы иуырдыгæй æрбауадзы, куы — иннæрдыгæй. 
Йæхи йæм нал баурæдта æмæ йыл уыцы мæстыйæ топп 
ныффæздæг кодта. 
Зæронд Бæкæйæн тынг зын уыдысты йæ кæстæры 
уайдзæфтæ æмæ ма уый æгъгъæд нæу, фæлæ йын йæ кæрты, 
йæхи цæстыты цур амардта йæ куыдзы дæр. Петро сæхимæ 
нæ уыд, фæлæ куы ’рбацыд, уæд æм йæ фыд фæдзырдта. 
Бæкæ æлхынцъæрфыгæй бирæ фæкасти зæхмæ, стæй загъта: 
— Бисолтан мæ тынг æнæхатыр æфхæрд бакодта, дыу- 
уæ дихы мæ акодта мæ астæуыл... Хъусыс, æз дын мæ 
фæллой нæ ныххæлар кæндзынæн, ацы бон дзы ме стыр 
маст куы нæ райсай, уæд! 
Петро араст Бисолтаны агурæг. Габæты хиды цур ын 
чидæр загъта, Бисолтаны ныртæккæ федтон къæнцылары, 
зæгъгæ. Петро йæ ных сарæзта хъæуы астæумæ. Комкоммæ 
бацыд къæнцылары агъуыстмæ. Бацыд ахæм хъуыдыимæ: 
фæтæрсын æй кæнон, уадз æмæ зона, лæгты хæдзары, уæл- 
дайдæр та мæ зæронд фыдимæ, афтæ дзурын æрвадæн 
нæ, фæлæ хæрз æфсымæрæн дæр кæй нæй, уый. 
Петро арвæй æрхауæгау къæсæрыл куы алæууыд, уæд 
Бисолтан йæ бынатæй фæгæпп кодта æмæ йæ фарсмæ 
къулæнцой йæ фондзæхстонмæ фæлæбурдта. 
«Мæстджын лæг æгъатыр у»,— ахъуыды кодта йæхи- 
нымæр æмæ æваст райхъуыст зæрдæхалæн гæрах... Афтæ 
æнæнхъæлæджы æфсымæры къухæй ссардта йæ адзал 
Хъуысаты Петро. Уый уыди 1921 азы. 
Петройы зарæгыл кусгæйæ мæ иу хъуыды æнцой нæ 
уагъта: «Уæдæ цы фæци Петройы уарзон чызг?» Елхотаг 
Милдзыхты Фатъимæт мын загъта, зæгъгæ, Сæлбиты Ду- 
хан’ у æгас, цæры Дзæуджыхъæуы æмæ мын бацамыдта 
йæ адрис дæр. 
78 

Дзанайы-фырты уынджы æхсæрдæсæм хæдзары стыр- 
гомау цъæхахуырст дуарыл бахызтæн асфальтæй æмбæрзт 
иумæйаг чысылгомау кæртмæ. Уыд сæрдыгон сатæг изæр, 
цалдæр ирон ацæргæ сылгоймаджы кодтой къуымбилы 
куыст. Чи къæсæрыл бадт, кæмæн йæ быны æртæкъахыг 
ныллæг бандон, æфтæмæй хъазæн ныхас кодтой. 
— Фарн уæ куысты æмæ уæ изæр хорз!— салам сын 
радтон æмæ сæм хъазгæмхасæн дзурын:— Æнхъæлдæн 
æмæ урс фысы хъуынæй урс нымæттæ кæндзыстут. 
— Нымæт кæй хъæуы, ахæм лæгтæ ма куы уаид, уæд, 
бæргæ, скæниккам,— бахудт, иу-цыппарыссæдз азмæ 
æввахс кæуыл цыдаид, ахæм урсдадали сылгоймаг æмæ 
мæм йæ кæсæнцæстыты сæрты скаст. 
— Бахатыр кæнут, фæлæ уæ иу хъуыддагæй афæрсынмæ 
хъавын. Ам Сæлбиты Духан кæм цæры? 
— Дардмæ кæй агурыс, уый мæнæ дæ тæккæ цур,— 
ацамыдтой мын, асæй рæстæмбис, йæ дзыкку та миты 
къæрмæгау урс-урсид кæмæн уыд, ахæм аив сылгоймагмæ. 
Фæстæдæр мын Духан Хъуысаты Петройы тыххæй афтæ 
радзырдта: 
— Иу хатт Петро æмæ йе ’мбæлттæ: Милдзыхты 
Асæхмæт, Хуыцъистаты Мамо, Хъуысаты Изæтбег, Цо- 
мартаты... йæ ном ын нал хъуыды кæнын, нæ уынгты 
сæ бæхтыл ссæйцыдысты. Нæ акомкоммæ куы схæццæ 
сты, уæд Петро нæ уаты рудзгуыты бын йæ бæхыл схъа- 
зыд. Бæх куыддæртæй рудзынджы авг сæрæй ба- 
къуырдта æмæ асаст. Уыцы рæстæг мæ мад кодта ла- 
маз. Ламазгæнгæйæ дзурæн нæй, фæлæ куы фæци, уæд 
тынг смæсты, Петромæ æртхъирæн кодта: «Уыцы лæппу 
ма ауылты куы рацæуид, уæд ын, цы зæгъын хъæуы, 
уый бæргæ зæгъин!» 
— Адырхаты Булкатæм уыд чындзæхсæв,— мысы æндæр 
хабар Сæлбиты Духан.— Уым æз симдтон Петройы кæнгæ 
æфсымæр Милдзыхты Асæхмæтимæ. Симгæ-симын мын 
иу чысыл лæппу мæ къухмæрзæн аскъæфта. Асæхмæт æй 
асырдта æмæ йæ байста. Цæй, зæгъын, æри мын мæ 
къухмæрзæн. Уый ныххудти æмæ афтæ: «Æз уыцы 
79 

лæппуйы уымæн асырдтон, æмæ къухмæрзæн дæуæн рад- 
тон?» Петройы æнамонд хабар куы ’рцыд, уæд уымæй 
иуцасдæры фæстæ Елхоты Милдзыхтæм уыд зиан. Мæ 
хистæр хо Милдзыхты ус у, æмæ уымæ гæсгæ æз дæр 
уыдтæн зианы. Заманхъуйлаг мæрддзыгоимæ уым уыд 
Петройы мад. Мæн ын куы бацамыдтой, уæд мæм 
æрбаздæхт, кæугæйæ мæ йæ хъæбысы ныккодта æмæ йæ 
ронæй сласта мæ къухтыкæлмæрзæн. 
— Уæдæ зарæг та куыдæй фæзынд дунейы рухсмæ? Куыд 
базыдтон, афтæмæй Петро æфсымæры цард кодта елхо- 
таг Сæлбиты Хъамболатимæ. 
— Къуыригæйтты-иу Хъамболат мах хæдзары уыд, 
Петро та уыдоны хæдзары, афтæ лымæнæй цардысты,— 
дзырдта мын Хъуысаты Бæкæйы фырт Гæбыца.— Хъам- 
болатæн йæ хо Сæлбиты Димка уыцы рæстæджы уыд 
хъуыстгонд, дæсны фæндырдзæгъдæг, зæрдæргъæвд адæй- 
маг. Петройыл уыцы фыдбылыз куы ’рцыд, уæд ын йæ 
уæззау хъысмæт Димка хæстæг айста йæ зæрдæмæ æмæ 
йын скодта æнусмæйы ном. Сарæзта йыл зарæг. 
ХЪУЫСАТЫ ПЕТРОЙЫ ЗАРÆГ 
Акæсут-ма Арыхъы рагъæй: 
Хъуысаты Петро никæцæй зыны? 
Гъæй, кæннодæ макуал фæзынай, 
Дæ дзыхыдзагæй макуал ныххудай, 
Дæ риуы арфæй макуал сулæфай, 
Цæрынхъуагæй дыл цы сайд æрцыди. 
Хъуысаты Детро афтæ бадзуры: 
«Мæнæн Бисолтан куы ницы кодта, 
Мæнæн мæ туджджын ме схæссæг фыд у,— 
Уый мæ арвыста йæ масты фæдыл. 
Æллæх, ме ’фсымæр, цы мын бакуыстай. 
Æз дæм марынмæ куы нæ бацыдтæн. 
Æз уыцы райсом мæ фыды ныхас 
Æххæст куы кодтон. 
80 

Фæсмон фæкæнай, мæ ныййарæг мад, 
Ацы ’намондæй мæнгард дунемæ 
Мæн чи рауагъта.» 
Æхсæры сæрмæ уазал æрзылди. 
Хъуысаты Петро афтæ бадзуры: 
«Æфсымæры нæмыгæй м’адзал æрцыди. 
Мæ зараг хъæлæс тугæй куы байдзаг, 
Мæ нарæг астæу мæ фæтæн ронæй 
Æлвæстæй баззад». 
Дурджыны тигъыл хосгæрдæг нал и, 
Хъуысаты Петро афтæ бадзуры: 
«Мæ уæззау цæфæн хосгæнæг нал и». 
Æхсæры пуцал бæласыл баззад. 
Хъуысаты Петро афтæ бадзуры: 
«Мæ сусæг уарзон далæ Елхоты 
Куырдуаты баззад. 
Нæ бацæудзынæн мæ сау ингæнмæ 
Æнæ мæ уарзон Духаны фенгæ. 
Акæсут-ма, далæ стыр уынджы 
Кæд æппын æмæ Сæлбиты хъал чызг 
Мæнмæ ыссæуы.» 
Сæлбиты Духан афтæ бафæрсы: 
«Асæхмæт, цæра, Петро кæм ис?» 
Асæхмæт джихæй зæхмæ ныккæсы: 
«Нæ зонын, нæ зонын, куыд дын æй зæгъон, 
Æнхъæлдæн æмæ Хъуысаты лæппу 
Дæ уындмæ бæлгæйæ 
Сау ингæнмæ — 
Æфсымæры нæмыгæй æцæг фæцæуы». 
6 Ирон эарæг 

1Ы 
й^ 
к 
Карсанты 
Хъазыбег 
1 
ЬÆ 
ЕЛХОТАГ ХЪÆБАТЫР 
Уæлахиз адæммæ цæуы сæ фыдæлты рæсугъд æгьдæут- 
тæй. Уыдон цас фидардæр уой, уый бæрц стырдæр у 
адæмы Уæлахиз. Йæ адæмы хуыздæр хъæбул та уыдзæни 
æрмæстдæр уый, йæ фыдæлты кад æмæ намыс йæ зæрдыл 
даргæйæ, царды стыр фæндæгтыл æхсарджынæй æмæ 
хъæбатырæй чи фæцæуа йæ бæстæйы сæрвæлтау, йæ дзыл- 
лæйы амондæн. Æмае уыцы æхсарджын лæппутæй иу уыд 
Советон Цæдисы хъæбатыр Карсанты Дрисы фырт Хъа- 
зыбег. Уыцы ном ын советон хицауад саккаг кодта Фы- 
дыбæстæйы Стыр хæсты размæ, 1940 азы 7 апрелы. 
Карсанты Хъазыбег райгуырд 1910 азы 8 апрелы Елхо- 
82 

ты. Йæ фыд Дрис æмæ мад Даго нымад уыдысты хъæубæ- 
сты. Уæздан æмæ æгъдауджын. Æмæ сæ æхсæз сывæлло- 
ны дæр схъомыл кодтой ирон царды фæткыл. 
1932 азы сæххæст Хъазыбеджы бæллиц — ахуыр 
кæнынмæ бацыдис Л. Б. Красины номыл Мæскуыйы ар- 
тиллерион училищемæ. 
Хъазыбег фыццаг хатт хæсты архайдта 1939 азы 
фæззæджы урс финтимæ. Горæт Выборгмæ фæндагыл 
Карелы къубалæгыл арæзт уыдис фидар «Маннергеймы 
хахх» — сæдæгай доттæ, дзоттæ, зæххы бын æфсæнбетон 
фидæрттæ, сындзын телæй арæзт цæлхдуртæ, æмæ Кар- 
санты Хъазыбег «Маннергеймы хахх» ныддæрæн кæны- 
ны хъуыддаджы равдыста командиры стыр курдиат, сга- 
рæджы æмæ артиллеристы арæхстдзинад. 
Мæнæ куыд фыст ис Советон Цæдисы Хъæбатыры ном 
ын радтыны тыххæй цæттæгонд гæххæтты: «Карсаны-фырт 
урс финтимæ тохы хæстон архайдтыты равдыста хъæба- 
тырдзинад, лæгдзинад, æвзыгъддзинад. 
Уыдис хъæбатырдзинады дæнцæг æрмæст артиллерион 
полчъы æфсæддонтæн нæ, фæлæ батарей цы фистæгæф- 
сæддон хæйттæн æххуыс кодта, уыдонæн дæр...» 
Фыдыбæстæйы Стыр хæст куы райдыдта, уæд капитан 
Карсанты Хъазыбег ахуыр кодта М. В. Фрунзейы номыл 
æфсæддон академийы. Тырныдта фронтмæ æмæ йæ 1941 
азы августы арвыстой хæцæг æфсады рæнхъытæм. Сæ- 
вæрдтой йæ гвардион минометтæ «Катюшæты» дивизио- 
ны командирæй. 
1941 азы капитан Карсаны-фырт йæ дивизионимæ ар- 
хайдта Мæскуыйы бынмæ хæсты, Брянскы æмæ Ныгуылæн 
фронты хæстыты. Карсаны-фырт йæхи равдыста курди- 
атджын командирæй, гвардион минометон хæйтты 
фæлтæрд организатор æмæ разамонæгæй. 1943 азы 1 мар- 
тъийы йын лæвæрд æрцыд артиллерийы инæлар-майоры 
цин æмæ йæ сæвæрдтой 7 гвардион минометон «Катюшæ- 
ты» дивизийы командиры бынаты. Уæд ыл цыдис æдæппæт 
33 азы, афæдз æмæ ’рдæгмæ схызтис дивизионы коман- 
дирæй дивизийы командиры онг. 
83 

Дивизийы хæстон фæндаг райдыдта Ныгуылæн фронтæй 
1943 азы июлы. Уæгъд кодта горæттæ Ельня, Рославль, 
Смоленск. Смоленскы хæсты цы арæхстдзинад, лæгдзинад 
æмæ æхсардзинад равдыста, уый тыххæй хорзæхджын- 
гонд æрцыд Кутузовы II къæпхæны орденæй. 
1944 азы дивизи, 3 Белоруссаг æмæ I Прибалтийаг фронт- 
ты æхсæн уæвгæйæ, архайы Белоруссийы æмæ Литвайы 
зæххытæ знагæй ссæрибар кæныныл хæстыты. Уыцы 
рæстæг та Карсаны-фырт хорзæхджынгонд æрцыд Куту- 
зовы II къæпхæны дыккаг орденæй. 
Уæлахизхæссæг азы Хъазыбег йæ дивизиимæ хæцыд 
Скæсæн Пруссийы. Архайдта Кенигсбергыл (Калинингра- 
дыл) хæсты, Уæлахизы бæрæгбоныл сæмбæлд уым. 
1945 азы 24 июны инæлар Карсанты Хъазыбег архайдта 
Уæлахизы парады Прибалтийы фронты артиллеристты 
иумæйаг батальоны сæргъы. 
1995 азы 27 апрелы Карсанты Хъазыбег нæ республи- 
кæйы фыццæгтимæ хорзæхджынгонд æрцыд майданæй 
«Ирыстоны намысæн». Уыцы азы 5 майы та йын Уæрæ- 
сейы раздæры Президент радта маршæл Жуковы орден. 
Карсанты Хъазыбег амардис 1997 азы 27 мартъийы. Ныгæд 
æрцыд Мæскуыйы. 
Карсанты Хъазыбеджы, инæлары, Советон Цæдисы 
Хъæбатыры ном æнустæм фæзминаг уыдзæн Ирыстоны 
фæсивæдæн. 
КАРСАНТЫ ХЪАЗЫБЕДЖЫ ЗАРÆГ 
Ададжы сæрмæ Дурджыны бæрзонд 
Нæзыхъæдæй у. 
Карсанты лæппу сæрæн Хъазыбег 
Афтæ бадзуры: 
«Тæрсгæ ма кæнут, арв куыд фæнæры, 
Афтæ нæ цæвы. 
Бæстæйы амонд, бæстæйы намыс, 
Лæджыхъæдæй у». 
84 

Терчы уылæнтæ цы уадæй уайынц 
Æрджынарæгæй. 
Карсанты лæппу сæрæн Хъазыбег 
Афтæ бадзуры: 
«Ирон фæсивæд, цæй æмæ, зæгъы, 
Хæстмæ цæугæйæ 
Нæ урссæр хæхтæн хæрзæбон зæгъæм 
Ирон зарæгæй.» 
Уый хорз æмбæрста, адæмы фарнæй 
Къæдзæх ныннæры. 
Хъæбатыры ном нæ Иры зæххыл 
Мыггагмæ цæры. 
Карсанты лæппу мæйдар æхсæв дæр 
Боны цыд кодта. 
Тохы быдыры йæ Ирыстонæн 
Уый кад ыскодта. 

ХÆСЫГАТЫ ХÆСТОН ÆФСЫМÆРТÆ 
Кæддæр майы уалдзыгон бонты нæ адæммæ æрцыди Уæ- 
лахиз. Циндзинад ивылд дардыл, фæлæ цас æмæ цас уыды- 
сты, ирон зæхх фенынмæ бæлгæйæ цардбæллон, цард-хъу- 
агæй карз тохы быдыры йæ адзал чи ссардта. 
Уыдонимæ уыдысты Санибагомы Хъæнийы цæрджытæ 
Хæсыгаты Теболайы цыппар фырты: Ханджери, Чермен, 
Муссæ æмæ сæ кæстæр Хъызылбег. 
Æфсымæртæ алы горæттæ, алы фронттæй ныфсджын 
ныхæстæ бæргæ фыстой сæ зынаргъ мад æмæ фыд Ани- 
са æмæ Теболамæ (Бабамæ), сæ буц цыппар хомæ: Дуг- 
ка, Тауырзæт, Настя æмæ Кæлимæтмæ. Ма тыхсут, 
86 

ц » *> 
Чермен Хъызылбег Ханджери 
тагъд фæуыдзæн хæст æмæ кæрæдзийы фендзыстæм, 
саламтæ сыхбæстæ, хъæубæстæн, зæгъгæ. Фæлæ нал 
федтой нæ Иры бæрзонд хæхтæ, сæ зынаргъ, сæ рай- 
гуырæн зæхх... 
Хæсыгаты Чермены æфсадмæ акодтой 1939 азы нояб- 
ры, къуыридзыдæй ныууагъта йæ уарзон саби Хъазыбе- 
джы, афтæмæй. Службæ кодта Литвайы. Хæсты райдиа- 
нæй 1944 азы онг иннæ æфсымæр Муссæ дæр уыд хæцæг 
æфсады. Знæгтимæ æнауæрдон тох кодта Тихорецкы цур. 
Уый фæстæ уыдис Хъырымы хæстыты. 
Ханджери хæстмæ ацыд 1942 азы, цалдæр писмойы дзы 
райстой. Уымæй фæстæмæ дзы хабар нал уыд. Фесæфт 
æнæбæрæгæй. Писмо писмойы фæдыл бæргæ фыста æфсы- 
мæрты кæстæр Хъызылбег дæр, ныфсытæ бæргæ æвæрдта 
87 

Баба ’мæ Анисайæн, фæлæ уый дæр æнæбæрæгæй фесæфт. 
Цыппар æрыгон æфсымæры, цыппар хъæбатыр хæстоны — 
иу мад, иу фыды уарзон лæппутæ сæ цард радтой рай- 
гуырæн бæстæйы сæрвæлтау. 
Зæронд Тебола æмæ йæ цардæмбал Аниса та куырдтой 
Хуыцауæй амонд, сæ цыппар хъæбулы сын хæсты цæхæрæй 
дзæбæхæй чи раирвæзын кодтаид, сæ мæгуыр хæдзарыл 
сæ сæрæгасæй чи сæмбæлын кодтаид. Уынгæй-иу къæхты 
хъæр куы ’рбайхъуыслу уæддæр та-иу фестъæлфыдысты, 
уæдæ кæд исчи нæ хæстон лæппутæй æрхæццæ, зæгъгæ. 
Фæлæ зæронд мад æмæ фыдæн ахæм амонд Хуыцауæй 
ракурын сæ къухы нæ бафтыд. 
Æмæ ныр уал азы фæстæ Хæсыгаты хæстон æфсымæр- 
ты номыл райгуырд зарæг «Бабайы хъæбултæ». Афтæ 
’нхъæл стæм æмæ дзы хæсты æфхæрд адæмæй алчи дæр 
уындзæн йæхи рис, йæхи зæрдæйы хъыг. 
Хæсыгаты хæстон æфсымæрты зарæг «Бабайы 
хъæбултæ» Мыстулаты Ирæйы фæндырдзагъд æмæ за- 
рæггæнджыты къордимæ фыццаг хатт акодтой Медойты 
Светланæ æмæ Баллаты Валодя. 
БАБАЙЫ ХЪÆБУЛТÆ 
— Дысон та бонырдæм уæлæрвты ауыдтон 
Стъалы тæхгæйæ. 
Акæс-ма, уæртæ лæг, нæ хæстон лæппутæй 
Кæд исчи ссæуы. 
— Фæстæмæ здæхынæн рæстæг сын нæма ’рцыд, 
Нырма знаг нæ сæтты. 
Стъалы та амонд у, иу рухс бон зындзысты 
Бабайы хъæбултæ. 
— Кæртастæу бæласæн зилгæ ’мæ здухгæйæ 
Йæ сыфтæр згъæлы. 
Кæд хистæр лæппуйыл фыдбылыз сæмбæлди 
Сау хæсты быдыры?.. 
88 

— Рæстдзинад тыхджын у, Хуыцауæй курдзыстæм 
Нæ фырттæн цæрæнбон. 
Дæ зæрдæ ма тæрсæд, бæлас та уалдзæджы 
Ног сыфтæр æфтаудзæн. 
— Дысон дæр та сæ æнахуыр хъæлдзæгæй 
Ауыдтон мæ фыны. 
Цымæ нæм постхæссæг цы хабар æрхæсдзæн, 
Цы хабар æрхæсдзæн? 
— Нæ уарзон хъæбултæн цард æмæ хорз амонд 
Сæ фарсмæ цæудзысты, 
Знæгтимæ карз тохы нæ Иры сыгъдæг ном 
Кадимæ хæсдзысты. 
— Тæхуды, тæхуды, мæ цотæн сæ кæстæр 
Ныртæккæ цы ран и, 
Цы хур æй æндавы, цы мæй йæм фæкæсы, 
О, ацы тыхст бонты? 
— Цард æмæ хорз амонд сургæйæ куы не сты, 
Зынтæн уал фæразæм. 
Райгуырæн бæстæйæн уæлахиз æрхæссын,— 
Гъе, уый у сæйрагдæр. 
— Мæ хæстон хъæбултæ, уæ цыппар хойы уын 
Уæ уындмæ куы бæллынц. 
Уæ фæндаджы рыг уын уæд та кæд цæхсиккой 
Сæ цины цæссыгтæй. 
— Акæс-ма, уæртæ лæг, сæуæхсид арвгæрон 
Тæмæнтæ куы калы. 
— Уый цины нысан у, уый амонд цæудзæни 
Нæ мæгуыр хæдзармæ. 
— Нæ хæстон хъæбултæ Уæлахиз æрхæссынц, 
Уæлахиз æрхæссынц! 
Сæ разæй куы цæуы, сæ разæй куы цæуы 
Сызгъæрин сæууон хур. 
89 

Цз- 
Томайты 
^^Е Хъылцыхъо 
ыш 
ФÆСТÆМÆ МА КАСТИ ЙÆ ХУРМÆ 
Арвæй дур куы ’рхауы, уæд æй бауромы зæхх. Уромгæ 
йæ бæргæ бакæны, фæлæ кæм æрхауы, уым зæхх йæ 
хъæдгомы рыстæй фæриссы. 
Адæймагыл зын рæстæг куы скæны, уæд ын йæ уæззау 
хъыг та бауромы зæрдæ. Уромгæ йæ бæргæ бакæны, фæлæ 
йæм алы мæт æмæ сагъæстæй царды хъæр нал фæхъуы- 
сы, хур æй нал фæтавы. Сыгъзæрин фестой азтæ! Уыдон 
зæххы хъæдгæмттæ бадзæбæх кæнынц: кæрдæг сæ бам- 
бæрзы, райхæлы æмæ сыл уалдзæджы хъарммæ тæмæнтæ 
скалы дидинæг, фæлæ рыст зæрдæйы хъæдгом бадзæбæх 
нæ комы. 
90 

Йæ зæрдæйы хъæдгом не сдзæбæх, афтæмæй цæргæбон- 
ты сау зæхмæ джихæй фæкаст хъæдгæройнаг сидзæргæс 
Томайты Залдузхан. 
Фыдыбæстæйы Стыр хæст... Уый йын байста йæ амонд, 
йæ рæсугъд фæндтæ æмæ йын бæллицтæй равдæлон кодта 
йæ зæрдæ. Хъæбысы сывæллонимæ баззад йæ хæлд хæдза- 
ры уæлхъус. Йæ цардæмбал — бæрзонд, хæрзконд лæппу 
Томайты Хъылцыхъо-иу цинхуызæй Залдузханæн ныф- 
сытæ æвæрдта: æз, зæгъы, мæ фыды цæрæн бынаты ахæм 
хæдзар сараздзынæн, ахæм... Мæ уынаффæтæ, Хуыцауы 
фæндæй, мæ къухы куы бафтой, уæд дæуæй æмæ уæртæ 
дæ хъæбысы мæ гыццыл сыгъзæрин чызгæй амондджындæр 
ацы зæххыл ничи уыдзæн. 
Хъылцыхъо сæ зæронд ныллæг хæдзар халгæ бæргæ 
ракодта, фæлæ ног хæдзарæн ног бындур æрæвæрон куыд 
загъта, афтæ райдыдта хæст. Хæст та уæд тыхджындæр 
уыд Хуыцауæй, æмæ Хъылцыхъойæн йæ рæсугъд фæндтæ 
æмæ уынаффæтæ æрмæст фæндтæ æмæ уынаффæтæй баз- 
задысты. Ирон фæсивæд лæгæвзæрстæй цыдысты хæсты 
быдырмæ. Залдузханæй никуы рох кодта уыцы фæстаг 
бон. Хъылцыхъо тыххъæлдзæг бæргæ дардта йæхи, ныф- 
сытæ æвæрдта йæ цардæмбалæн: «Ма тыхс, арв куыд нæры, 
афтæ нæ цæвы». Стæй йæ гыццыл чызджы къухмæ бав- 
нæлдта: «Хæрзбон, мæ гыццыл хур, мæ фæллойæ ницы 
бахордтай. Ныр хæрзбон...» 
Хъылцыхъо йæ хæстон фæндагыл куы араст, йæ 
æмбæлттимæ куы адард, уæд ма фæстæмæ иу хатт ракаст, 
йæ къух бирæ, тынг бирæ фæтылдта. Уыцы къухы тылд 
цыдæр æнахуыр фæкаст Залдузханмæ, йæ зæрдæ 
ныссæххæтт кодта, йæ сывæллоны йæ риумæ æнгом ныл- 
хъывта, стæй ныккуыдта: «Æнхъæлдæн æмæ мæ адджын 
цардæмбал хæрзбоны цыдæй фæцæуы йæ фæстаг фæнда- 
гыл». Йæ зæрдæ йæм куыд сдзырдта, æцæгдзинадæй хъуыд- 
даг афтæ рауад. 
Æвæдза, цæй диссаг у уæдæ цард. Рæхснæг тала бæлас 
йæ тæккæ рæсугъдæй, йæ тæккæ дидинæг калгæйæ куы 
уыд, уæд ыл сау тымыгъимæ æрбацыд ихкъæвда æмæ ууыл 
91 

фæци йæ уалдзæг. Йæ æмгæртты æхсæн рæсугъд рæхснæг 
бæласы хуызæн бæрæг дардта Томайты Хъылцыхъо. 
Бæрæг дардта йе уæнгты аив кондæй, йе ’гъдауæй, йæ 
уæздандзинадæй. Æвзистæвзаг ронæй-иу йæ нарæг астæу 
æнгом куы ’рбалвæста æмæ-иу уыцы аивæй хъазты кæрон 
куы балæууыд, уæд кæцы хистæр нæ загътаид: «Цардæй 
бафсæда дæ ныййарæг, дæу дунейы рухсмæ афтæ 
хæрзкондæй *чи рахуыдта». Фæлæ йæ ныййарæг мад 
Джелион цардæй нæ, фæлæ йæ хъæбулы уындæй дæр нæ 
бафсæст. Аргæ-арын амард, æмæ сидзæр сывæллоны йæ 
комы-комдзæгтæй схаста Налхъуытæ, Хъылцыхъойы 
фыдæн йæ фыды ус. 
Диссаджы зæрдæйы хицау разынд Налхъуытæ: лæппуйы 
йæхи хъæбулау бауарзта æмæ йын хур бон хуры тæвдæй 
тарсти, къæвда бон къæвдайы уазалæй. Йæ цæгат Нал- 
хъуытæйы сæхимæ кæнгæ кодтой, фæлæ сын уый загъта: 
«Куыд ацæуон? Ацы мæгуыр сидзæр сывæллоны куыд 
ныууадзон? » Сидзæр мæгуыр у, фæзæгъынц, фæлæ Хъыл- 
цыхъойы нæдæр сидзæрхуыз, нæдæр мæгуырхуыз бауагъ- 
та Налхъуытæ. Йæ зæрдæйы бынæй цыдысты йæ уарзт 
æмæ йæ рæвдыд ныхæстæ: «Дæ рынтæ бахæрон, уæртæ 
лæппу, цардæй мын бафсæдай. Адæмы æхсæн мын 
рæсугъдæй разынæй». 
Томайты Хъылцыхъо адæмы æхсæн æцæгæйдæр разынд 
рæсугъдæй. Куысты æнæзивæг уыд, ахуырмæ — 
зæрдæргъæвд. Хъæдгæроны астæуккаг скъола каст куы 
фæци, уæд йе ’мкарæн лæппутæй иуцалдæримæ ацыдысты 
Бетъырбухмæ. Рæстæг дойнаг дуры дæр дон кæны. Уыцы 
кæддæры цардбæллон лæппутæй ма абон æгас у 
æрмæстдæр иу — Букылты Мæхæмæт. Фæллад хæстон 
лæгыл азтæ сæ уæз æруагътой. Томайты Хъылцыхъойы 
коймæ фенкъард, иуцасдæр зæхмæ джихæй фæкаст, стæй 
æрымысыд ахуырмæ цæугæйæ сæ кæддæры базырджын 
бонтæ. 
— Хъылцыхъо не ’ппæтæн дæр уыд хорз æмбал, хорз 
æмгар. Гъеныр йæ кой скодтон æмæ мæ цæстыты размæ 
йæ хуыз алæууыд,— загъта Мæхæмæт æмæ дарддæр код- 
92 

та йæ ныхас,— ахуырмæ ацæуæм, уый дæр Хъылцыхъойы 
фæндон уыд. Иу бон мын афтæ, нæ хъæуы хуыздæр 
лæппутæ алы стыр горæттæм ахуыр кæнынмæ цæуынц. 
Цом — ма, зæгъы, мах дæр æмæ нæхицæй хорз лæгтæ 
рауайын кæнæм. 
Лæппутæ поездæй Мæскуыйы куы рахызтысты æмæ 
• дарддæр Бетъырбухмæ цæуыны уынаффæтæ куыд кодтой, 
афтæ сæм баздæхт асгомау бæрзонд хæрзконд лæг ирон 
худ, ирон дарæсы. Бацин сыл кодта, мæнæ мын, зæгъы, 
уæ ирон ныхас цæй æхсызгон у. Уый разынд Калоты За- 
уырбег — ЦÆК-ы минæвар Цæгат Ирыстонæй. Ахуыдта 
сæ йæ хæдзармæ, хорз сæ сбуц кодта, уым бахсæвиуат 
кодтой, стæй сæ райсомæй йæхæдæг ахæццæ кодта ваг- 
залмæ æмæ сæ афæндараст кодта. 
Букылты Мæхæмæтæй абон дæр нæ рох кæны Калоты 
Заурбеджы зæрдæйы узæлд, йæ уæздандзинад. 
Хъæдгæройнаг сæрæн лæппутæ Уæрæсейы кад- 
джындæр горæты бæргæ балæууыдысты. Разæнгардæй 
бæргæ бавнæлдтой ахуырмæ, фæлæ рæстæг уæззау уыди, 
цæрыны фадæттæ та уæрццы базыртæй цыбырдæр уыдыс- 
ты. 
Тухитæ æмæ фыдæбæттæ кæнгæйæ, бон ахуыр кодтой, 
æхсæв та — кусгæ. Иннæ ахæм Налхъуытæ писмо пис- 
мойы фæдыл Хъылцыхъомæ æрвыста: «Дæ быны хъæр 
рацæуа, нæ лæппу, нæ хъомтæ сыдæй куы мæлынц, уæд 
ды уым цы бадыс?» Хъылцыхъойæ куы ницы хабар уыд, 
уæд та Налхъуытæ ногæй ныффыссын кодта: «Мæнæ-ма 
ракæс, нæ каутæ алырдæм куы фæлдæхынц, мур сæ му- 
рыл куы нал хæцы, уæд ды уым цы кусыс?» Æртыккаг 
писмо басаста Хъылцыхъойы зæрдæ: «Нæ мæгуыр хæдзар 
мыл цы бон æркæлдзæн, уый бæрæг куы нæ ис. Чызгæн 
дæр мын ды куы дæ, лæппуйæн дæр мын ды куы дæ, æхсæв 
мæй æмæ стъалытæм дæ номæй куы дзурын. Æрцу, дæ 
уындæй ма уæддæр бафсæдон». Æмæ Хъылцыхъо æрцыд. 
Æрцыд йæ уарзон Хъæдгæронмæ, Налхъуытæйы йæ 
хъæбысы ныккодта æмæ загъта: «Мæ уд дын цард феста, 
мæхи Дыдта. Сахуыр кæнын мæ тынг фæндыд, бæргæ, 
93 

фæлæ æнæ дæу цы бонтæ арвыстон, уыдон мын, бауырнæд 
дæ, царды ад дæр нæ кæнынц». 
Налхъуытæ мидбылты худгæ каст, йæ комы-комдзæгтæй 
кæй схъомыл кодта, уыцы бæрзонд хæрзконд лæппумæ 
æмæ йæ цины цæссыгтæ йæ рустыл уадысты. 
Хъылцыхъо кусын райдыдта колхозы. Сæрæн лæппу — 
цыма саджы фисынтыл амад. Куыста цæргæсты хуызæн 
дыууæ бæхыл æмæ зивæг нæ зыдта. 
— Фæллой кæм ис, фарн дæр æмæ амонд дæр уырдæм 
цæуынц,— арæх-иу дзырдта Налхъуытæ, æмæ уыцы 
ныхæстæ раст кастысты Хъылцыхъомæ дæр. Адæмæн мин 
цæсты ис, хуыздæр æй федтой, йæ лæджыхъæд ын бам- 
бæрстой æмæ уымæ гæсгæ хъæубæсты уыд йæ кад дæр. 
Уæдæ Хъылцыхъойæн йæ амонд ссарыны рад дæр æрцы- 
ди. 
Кæддæр иу чындзæхсæвы аивæй афæлгæсыд æвзаргæ 
гуырвидауц чызджытыл æмæ дзы йæ цæст æрхæцыд Че- 
хойты Залдузханыл. Залдузхан та уыд хъæздыг хæдзары 
чызг, сæрыстыр æмæ æнæрвæссон, усгуртæм хъалхуызæй 
чи каст, уарзондзинад уырзæй æвзарæгау чи æвзæрста, 
ахæм. 
Иу бон уынгты æрцæуы æмæ, Томайты дуармæ куы 
’рхæццæ, сæ ныллæг хæдзар сын йæ кауын дуаримæ куы 
федта, уæд йæхинымæр бахудт æмæ афтæ: «Уæртæ уыцы 
хæдзармæ чи бакъахдзæф кæна, уый дæр зæгъдзæн: «Чын- 
дзы æрцыдтæн». 
Сыгъзæрин феста амæндтæ кæнæг! Чехойты хъал чызг 
цæмæй зыдта, уыцы ныллæгцар мæгуыр хæдзармæ иу 
фæрныг бон уый йæхæдæг кæй бакъахдзæф кæндзæн. Зал- 
дузхан йæ къæхтæ бæргæ ныссагъта, æз уыцы хæдзармæ 
бацæуын мæхицæн нæ саккаг кæндзынæн, зæгъгæ, фæлæ 
ирон æгъдау æмæ ирон æфсарм тыхджын уыдысты. Фыд 
йæ чызгæн загъта: «Суинаг лæппу у æмæ мæ ныхасы сæрты 
ма ахиз. Хъусыс, мæ фæндон мын фæсдуар куы æрæвæрай, 
уæд мæ зæрдæ тынг фæрисдзæн». 
Хъал Залдузхан сдзурын ницыуал бафæрæзта æмæ фар- 
ны къах бавæрдта Томайты мæгуыр хæдзармæ. Фæзынд 
94 

сывæллон, хуры хуызæн гыццыл чызг — Светланæ. Хъыл- 
цыхъо та йæ фырбуцæй Рухсанæ хуыдта, нæ ныллæг къуым- 
тæ, дам, уый рухсæй ныррухс сты. 
Фæндтæ æмæ уынаффæтæй фылдæр цы вæййы æрыгон 
бинонтæм. Хъылцыхъо æмæ Залдузхан ныффæнд кодтой 
ног хæдзар саразын, фæлæ Хуыцауæй дарддæр чи зоны, 
райсом цы уыдзæн, уый. Куыддæр сæ зæронд цæрæнтæ 
райхæлдтой, афтæ айхъуыст æнамонд хабар: «Райдыдта 
хæст». 
Хæстмæ цæугæйæ Хъæдгæроны кæм иу, кæм иннæ сыхæй 
хъуыст фæсивæды зарын: «Нæ бæрзонд урс хæхтæ, 
хæрзбон». Хæрзбоны цыдæй тохы быдырмæ ацыд Томай- 
ты Хъылцыхъо дæр. Æнæхæдзар æмæ æнæфæкæсæг, 
æнкъард æмæ зæрдæрыстæй, хъæбысы сывæллонимæ 
Хъæдгæроны астæу баззад кæддæры хъал чызг Чехойты 
Залдузхан. 
Фæлæ алы рæстæджы дæр вæййы хорз адæмтæ. 
Фæсивæд тохы быдырмæ куы аивылдысты, хъæубæсты 
сидзæргæстæ сæ цæссыгæй сæхи куы ’хсадтой, уæд адæ- 
мы хуыздæртæ сæ зын сахат æрбалæууыдысты сæ уæл- 
хъус æмæ сын лæвæрдтой цæрыны ныфс. Хъæдгæроны 
кадджын хистæртæ Гагкайты Хъауырбег, Гагкайты Там- 
би, Къаболаты Ислам, Чехойты Мамсыр хорз æфсы- 
мæртау æрæмбырд сты æмæ иумæйаг хъарутæй Томай- 
ты сидзæргæсæн сарæзтой хæдзар, бабæстон ын код- 
той йæ цæхæрадоны кæрæттæ. Гуыриаты Алыксандрæн 
бирæ лæппутæ уыд хæрзæрыгæттæ, чи дзы уæд хос 
кæрдынхъом фæци, чи хъæдмæ цæуынæн фæбæззыд. 
Изæры-иу сын бафæдзæхста: «Хъусут, суг ласат, æви 
хос, сидзæргæсы дуармæ æрхæццæ дæ, уæд ын суг ап- 
пар, хос акал, кæннод мæ хæдзармæ афтæмæй ма ’рбацæ- 
ут». 
Æмæ сын сæ фыд куыд фæдзæхста, лæппутæ дæр афтæ 
кодтой. Уæд Гуыриаты Барисыл цыди иуæндæс азы, фæлæ 
алцы дæр хорз лæууы йæ зæрдыл. 
— Хъæдæй цæугæйæ-иу Томайты дуармæ суг куы ап- 
пæрстон, уæд-иу мын Залдузхан хъæбыстæ кæнгæйæ дуне 
95 

арфæтæ фæкодта. Стыр лæг, дам, суы, кæд нæ хæдзары 
хицау махæн дæр дзæбаехæй сыздæха, уæд никæй хорз- 
дзинад ферох кæндзыстæм,— адысы Барис. 
Фæлæ Томайты Хъылцыхъо нал сыздæхт йæ рай- 
гуырæн Ирыстонмæ, нал федта нæ бæрзонд урс 
хæхтæ, нал банызта ирон дон. Уый йæ адзал ссардта 
Украинæйы з#ххыл, Киевы бынмæ Голосиевскы тар- 
хъæды знæгтимæ тохы. Уым йемæ уыдысты Бокоты 
Цæра, Мыхциаты Амырхан æмæ Хуытъинаты Хъа- 
нымæт. Йе ’мхъæуккдт Бокоты Цæрайæн йæ мæлæты 
размæ Хъылцыхъо фæдзæхста: «Хъусыс, нæхимæ куы 
ссæуай, уæд-ру Чехонæн зæгъ: æнхъæлмæ мæм мау- 
ал кæсæд». 
Цал æмæ цал азы рацыд уаедæр нырмæ! Хъылцыхъо 
афтæ бирæ кæй уарзта, уыцы кæддæры гьщдыл чызг йæ 
амонд ссардта Цъæхилтæм. Схъомыл кодта чызг демæ 
лæцпу. Светаейы цардæмбал Барысби æмæ æгас Цъæхил- 
ты мыггаг дæр хорз æгъдæуггзе фæлæвæрдтой Залдуз- 
ханæн. Афтæ-иу загъТой: «Уый махæн не ’ппæтæн д$ер 
буц кæнин^г у». Æмае Залдузха,я йæ бæстон бынатмæ 
куы цыд, уæд дæр ын æг^с Цъаеуйлтее адонаей, хæстяегзей, 
къабазæй фæкодтой стыр æгъдæуттæ. Кущ диссаг у адæй- 
маджы сконд. Светæ ныр йæ дары бацщ, уæддзрр кæй 
никуы федта, йæ раевдыд кæмæн нæ базыдта, уыцы фыды 
койм<ае йэе цæссыгтæ æркæлынц. Æвæццæгæн, туг зы- 
наргъ у. 
Уал аевдæ уал азы фаестае рæсугъд ирон æгъдау 
аерцыд, йæ цард баесты сæрвæлтау тохы быдыры ны- 
вондæн чи ’рхаста, ^ыцы хъдебатыр лæппу Томайты 
Хъылцыхъомæ даер. Йæ нрм æрцард ирон ныхас æмæ 
ирон заелты, растдæр зæгъгæйæ та «Хæрзбоны зарæ- 
ДЖЙ»- Дунейы фарн æй ахаем зарæг фæкæнæд, Ирыс- 
тоны сæрмæ цæргаесау сæрибарæй куыд тæха, йæ 
раесугъд заелтае та хуры тьшТимæ хъæуæй-хъæумæ, 
хæдзарæй-хæдзармæ, зæрдæйæ-зæр^æмæ фарн æмæ 
амонд куыд хæссрй. 
96 

ХÆРЗБОНЫ ЗАРÆГ 
Ыстъалыты хистæр сатæгцæст Бонвæрнон 
Ирд тæмæн калдта. 
Уæларвы бæрзæндтæй нæ хæстон лæппутæм 
Рухс цырагъ дардта. 
Томайты Хъылцыхъо уæд хæхтæм кæсгæйæ, 
Афтæ куы дзуры: 
«Хъæдгæроны астæу сидзæрæй ныууагътон 
Мæ гыццыл Хуры! 
Мæ иунæг сидзæр чызг, чи йыл узæлдзæни 
Зæрдæйы хъармæй? 
О, уæлæ Бонвæрнон, уæд та йæ ды батав 
Де ’нусон фарнæй». 
Хъылцыхъо бадзуры: «Цард æмæ, дам, амонд 
Сургæйæ не сты. 
Сау хæсты цæхæры мæ цæфтæ нымадтон, 
Нымад нæ фесты. 
Мæ райгуырæн зæххæн йæ бирæ дзæбæхтæ 
Тугæй куы фыстон. 
Хæрзбон у, мæ бæстæ, хæрзбон ут, нæ хæхтæ, 
Хæрзбон, Ирыстон!» 
7 Ирон эарæг 

БИТАРТЫ ÆФСЫМÆРТÆ 
Цас фылдæр азтæ цæуы æмæ адæймаг цас фылдæр цæры 
æмæ фылдæр æмбары, уый бæрц лæджы зæрдæ здæхы 
фæстæмæ, йæ ивгъуыд бонтæм, йæ царды уалдзæгмæ. Цар- 
ды уалдзæг та рæсугъд у мад æмæ фыды рæвдыдæй. Рæсугъд 
— хæдзары хъармæй, хотæ æмæ æфсымæрты уарзондзи- 
надæй. Царды уалдзæг бирæ цæмæйдæрты у рæсугъд. Фæлæ 
нæ хистæртæн, сæ алы уæнгæй сæ алы æгъдау кæмæн зынд, 
ацы ирон зæххыл кафын æмæ зарынæй чи нæ бафсæст, 
уыцы уарзон æфсымæртæн, уыцы хæрзуынд, хæрззæрдæ 
лæппутæн сæ царды уалдзæг амондджын нæ рауад. Къос- 
тайы загъдау, бирæ рæсугъд фæндтæ, бæргæ, нывæзтой сæ 
98 

ф ^5^ ч$ 
Хæм æтхъан Барис 
зæрдæты. Хуыцауыл, бæргæ, фæдзæхстой сæхи дæр æмæ 
сæ кæстæрты дæр, гъе ’рмæст скодта уæззау рæстæг æмæ 
Хуыцауæй уæд тыхджындæр уыдис Хæст. 
Хæст... Уый бирæ амондджын бинонтæн байста сæ 
хъæлдзæджы бонтæ. Уый бирæ сывæллæттæн байста сæ 
цин: чи сæ мады рæвдыд нал федта, чи фыды рæвдыд. 
Уæддæр бахъомыл сты, фæлæ сæ сæ сидзæры бонтæ абон 
дæр нæ рох кæнынц. Хæст куы райдыдта, уæд Мичурины- 
хъæуы Битарты Тæтæрхъаны фæрныг хæдзар зæхмæ ныхъ- 
хъуыста. «Цы уыдзæн нæ райсом, нæ фидæн?» — хъуыды 
кодтой Битарты кусаг æмæ домбай æфсымæртæ. 
Æфсымæрты кæстæр Барис — ирон хъазты фидауц... Цæй 
тынг бирæ уарзта цæрыа1 Йæ цухъхъайы-иу, йæ нарæг астæу 
æнгом æлвæстæй, уынгты цæугæйæ дæр кафгæцыд кодта. Ба- 
99 

рис иу бон хъæдæй уæззау суджы уæрдон æрласта. Дыккаг 
бон та тохы быдырмæ, тохы цæхæрмæ уæззау фæндагыл араст. 
Фыдæй-фыртмæ ирон цард рæсугъд у хистæр æмæ 
кæстæры æгъдауæй. Хистæр æмæ кæстæры æгъдауæй 
рæсугъд уыд йæ рæстæджы Битарты кадджын Тæтæрхъа- 
ны хæдзар дæр. Æвзæрст хоры хуызæн уыдысты 
Тæтæрхъаны кæстæртæ, йæ цыппар куыстуарзаг æмæ 
сæрæн фырты: Хæмæтхъан, Лазыр, Саулох, Барис æмæ 
уыдонæн се ’ртæ рæсугъд хойы: Фатъимæт, Сона æмæ Са- 
фетка. Хæдзарыдзаг бинонтæ, фæлæ куыд хæлар, куыд 
æнгом цард кодтой æмæ куыд адджын уыд кæрæдзийæн 
сæ ныхас. Æмæ уыцы уарзондзинад, уыцы рæсугъд ирон 
æгъдау хæдзары хистæрæй цыд йæ кæстæртæм. Уæд хис- 
тæры бирæ дзурыны сæр нæ хъуыди: кæстæртæ йæ 
цæстæнгасæй æмбæрстой. 
Фæлæ цард æмæ рæстæгæн сæхи æгъдæуттæ ис. Баззад 
ныхас: хурбон, зæгъы, хуры хъармыл ма бацин кæн, къæвда 
йæ раивдзæн. Къæвда бон та къæвдайы æрцыдыл хъыг ма 
ракæн, уымæн æмæ йæ фæстæ хур ракæсдзæн æмæ æрдз 
йæ ног хуыз равдисдзæн, фæлмæцыд зæрдæйæн удæнцой 
æрхæсдзæн. 
Хæст куы райдыдта, уæд адæмыл сæ рухс хур аны- 
гыулд, фенкъард сты: фæндыры цагъд æмæ ирон зарæг 
нал хъуыстысты нæ ирон, нæ фæрныг хъæутæй. Æрæджы 
дæр ма йæхи амондджын чи хуыдта, уыдонæн та сæ амон- 
дыл сау къæвда æнæнцойæ уарыд. Фæлæ лæгдзинад, лæджы 
’хсар зын рæстæг хъæуынц. Мичуриныхъæуы Битарты 
æвзаргæ фæсивæдæй фыццагдæртимæ тохы быдырмæ ацыд 
Барис, адæм хъазты фидауц кæй хуыдтой, уыцы Барис. 
Дыууæ æнахъом чызджы Розæ æмæ Ирæйы ныууагъта йæ 
фæстæ. Йæ хæстон фæндагыл куы араст æмæ хæрзбон 
куы загъта йæ уарзон хъæбултæн, уæд ма, зæгъы, полу- 
тæркæйæ æргæпп кодта æмæ йæ цардæмбал Бедойты чызг 
Катямæ дзуры: «Хъусыс, Бедион, уыцы дыууæ гыццыл 
чызджы-иу сидзæрхуыз ма бауадз. Ирæ... Уый кæстæр у, 
фь^ды рæвдыд нæ зондзæн, фæлæ адæмы æхсæн мæгуыр- 
хуызæй куыннæ разына, ууыл иу бацархай». Æрмæст 
100 

Мичуриныхъæуæй Барисы фæстæ иу иннæйы фæдыл Би- 
тарты фæсивæдæй хæсты быдырмæ ацыдысты дыууадæс 
æвзаргæ лæппуйы. Æртындæсæм та, Битарты бæлццон 
фæсивæдæн се ’ппæты кæстæр уыд — Хъазджери. Йæ азтæ 
нæма амыдтой, уæддæр курдиат балæвæрдта æфсæддон 
комиссариатмæ, зæгъгæ, барвæндонæй цæуын Райгуырæн 
бæстæ хъахъхъæнынмæ. Хæстмæ та йæ къахфындзтыл 
кафгæ ацыд, æз, зæгъы, мæ хистæр æфсымæртæ кæм сты, 
уырдæм куы цæуын. Уæд ничима зыдта, уыцы хæрзконд, 
хæрзуынд фæсивæдæн цы уыдзæн сæ фæндаг, куыд уыдзæн 
сæ хъысмæт. Фæлæ рæстæг куыд карз æмæ æнæхатыр уыд, 
афтæ рауад сæ хъысмæт дæр. Битарты æртындæс хæстон 
лæппуйæ ма æгас хæдзар ссардтой æрмæстдæр æртæйæ: 
Ханджери, Иналыхъ æмæ Шамил. Уыдон дæр цæфтæй, 
рыст æмæ фæлладæй. Хуыцау сын радта амонд æмæ абон 
дæр ма сты сæрæгас, сæ кæстæрты, сæ уарзон адæмы 
фæндиаг ма дзæбæхæй бирæ азты фæцæрæнт. 
Куыд диссаг у цард æмæ куыд диссаг у лæджы зæрдæйы 
сконд. Зæрдæйы рагон хъæдгæмттæ абон дæр ма бадзæбæх 
кæнын нæ комынц. Мысы йæ хистæр, йæ адджын, йæ уар- 
зон æфсымæрты хурыхъæуккаг Битарты Мæир: «Мæ 
хистæр æфсымæртæ абон дæр мæ зæрдыл куы ’рлæууынц, 
уæд мæ цæссыг фемæхсы. Цы рæсугъд лæппутæ уыдысты 
æмæ цардæй куыд ницы федтой». 
Битарты Чермены хæдзары — ирон фарнæй рæсугъд арæзт 
фынг. Уый Чермен ацы бæркад æмæ бæрæчетæй йæ хорз 
хистæрты ном æрымысыд, мæрдтæм сын кад кæны, мæрдтæм 
сын æгъдау дæтты. Ирон æгъдау... Уый рæсугъддзинадæн та 
кæрон нæй, уый куыд рæсугъд у, уым цы хъуыды æмæ цы 
уæздандзинад ис! Уыцы ирон æгъдау æмæ уыцы ирон уæз- 
дандзинад та, ацы фæрныг хæдзармæ уæларвæй не ’рхауд, 
уый сæ фыдæлты хæзна у æмæ сæ фыдæлты хæзна сафын 
нæ бауагътой Битарты Чермен æмæ йæ кæстæртæ. Хæдзары 
æфсин — чысыл æнæфæразгæ, Розæйæн йæ къахфындз дæр 
макуы сриссæд, фæлæ сыгъзæрин фестæнт йæ чындз Кларæ 
æмæ йæ хæрззæрдæ чызг Светæ. Цы рæсугъд æгъдау радтой 
сæ уазджытæн! Иу зондджын лæг афтæ загъта, хорз сыл- 
гоймаг, зæгъы, хæдзарæн йæ цырагъ у. Цырагъ цы хæдзары 
101 

нæ судзы, уый та æргъæу галуан куы уа, уæддæр дзы зæрдæ 
мæгуыр кæны. Битарты Чермены хæдзар та амондджын 
хæдзар у, рæсугъд цырæгътæ дзы судзы. 
Æмæ канд Розæ, Кларæ æмæ Светæ нæ, уыдоны фарсмæ 
— Беллæ, йæ дыууæ гыццыл хуры хуызæн сывæллæттæ. 
Иннæ ахæм, Чермены фырттæ — Алик æмæ Толик. Йæ 
хъæбулы хъæбул — рæхснæг, рæсугъд лæппу Руслан. 
Уыдон иууылдæр кæстæртæ сты, нæ зыдтой æмæ нæ фед- 
той, хæсты быдырмæ чи ацыд æмæ Райгуырæн бæстæйы 
сæрвæлтау йæ цард чи радта, сæ уыцы хистæрты, уæддæр 
сæ коймæ æрæнкъард сты, сæ уæззау хъысмæтыл сæ 
зæрдæтæ риссынц. Мæ акомкоммæ къулыл æрыгон 
лæппуйы хуызист æфсæддон дарæсы. Уый Хъазджерийы 
хуызист у. Хæстмæ йæ къахфындзтыл кафгæ чи ацыд, уыцы 
хæрзæлвæст æмæ сæрæн Хъазджерийы хуызист. Хъазуат 
тохы фæндагыл Берлинмæ хæстæг бæргæ бахæцца, фæлæ 
адзалæн, куыд фæззæгъынц, мадзал нæй. Фæмард, Уæла- 
хизы бонмæ ма, афтæ зæгъæн ис, нымад сахæттæ куы баз- 
зад, уæд —1945 азы 18 апрелы æмæ ныгæд æрцыд немы- 
цаг хъæу Риченвальды æфсымæрон ингæны. 
Адæймаджы уарзын цæй тыххæй хъæуы, адæймагæн кад 
кæнын цæмæ гæсгæ æмбæлы, уыдон раджы дæр æмæ абон 
дæр сты адæймаджы рæсугъд удыхъæды миниуджытæ. 
Битарты Барис... Уый та уыцы рæсугъд удыхъæды миниу- 
джытæй цæй тынг æххæст уыд, æмæ цæй рæсугъд зæрдæ 
хаста адæмы æхсæнмæ. Йæ уыцы удыхъæды миниуджытæ 
фæхæццæ сты йæ кæстæр чызг Ирæмæ. Йæ фыды куынæ 
зыдта, йæ фыды хуыз зæронд къамты йедтæмæ, уынгæ 
дæр куы никуы фæкодта, уæд æй афтæ тынг куыд мысы 
æмæ афтæ тынг йæ зæрдæ абон дæр ма куыд риссы йæ 
фыды уæззау хъысмæтыл! Уымæн æмæ туг зынаргъ у, хал, 
фыдæлты загъдау, уидагыл рæзы, нæ фыдæлтæ та нæ зы- 
нгртъ уидæгтæ сты. 
Йæ царды рæсугъддæр азты Райгуырæн бæстæйы 
сæрвæлтау карз тохы быдырæй йæ уарзон Ирыстонмæ нал 
раздæхт хорз æмгар, хорз æфсымæр, дыууæ рæхснæг чыз- 
джы фыд Битарты Барис. Ничи зоны, кæм фæмард, кæм ис 
йæ ингæн. Бæлвырд у æрмæстдæр иу хъуыддаг. Фыццаг 
102 

уыдис Дербенты, уый фæстæ йæ хæстон æмбæлттимæ аф- 
тыд Хъырыммæ. Дзурынц, зæгъгæ, уым знагимæ карз хæсты- 
ты Керчы донбакæлæны бирæ ирон фæсивæд фесæфт æмæ, 
зæгъынц, уæд уыцы цæрынхъуаг ирон хæстон фæсивæдыл 
ирон чызджытæ скодтой зарæг «Керчы хæстонтæ». 
Чи зоны, уыцы ирон фæсивæдимæ уыд Битарты Барис 
æмæ, чи зоны, зарæг «Керчы хæстонтæ» у Битарты Бари- 
сы зарæг дæр. Чи зоны... 
БИТАРТЫ ÆФСЫМÆРТЫ ЗАРÆГ 
Сау хохы бæлас цæмæн нынкъарди 
Ирон зарæгмæ? 
Цæмæн нызгъæлыд йæ фæлмæн сыфтæр 
Йæ сау къабæзтæй? 
Битарты Чермен, далæ-ма акæс 
Комы нарæгмæ: 
Уый де ’фсымæртæ заргæ куы ссæуынц 
Германы хæстæй. 
Бæлццæтты æхсæн хæххон цæргæсау 
Бæрæг чи дары, 
Гъей уый Барис у, сæ разæй цæуы 
Дæрдты фæлгæсгæ. 
Зæрдæйы бынæй, йæ риуы арфæй 
Афтæ ныззары: 
«Цардæй бафсæдай, сызгъæрин фестай, 
Мæ Иры бæстæ!» 
Йæхæдæг, зæгъы, судзгæ сау цæссыг 
Æваст нызгъалы: 
«Æз нал фендзынæн, мæ уарзон хотæ, 
Мæ цардæмбалы» — 
Зæрдæрисгæйæ йæ риуы арфмæ 
Йæхицæн дзуры: 
«Нал базондзынæн мæ дыууæ чызджы, 
Мæ дыууæ хуры». 
103 

Хæстон лæппутæн се ’ппæты кæстæр 
Хъазджери уыди, 
Къахфындзтыл кафгæ йæ хорз хистæртæм 
Сау хæстмæ цыди. 
Уый йе ’фсымæрты цы уарзтæй уарзта, 
Цы уарзтæй уарзта! 
Йæ уды рухс сын тохы быдырмæ 
Цингæнгæ хаста. 
Битарты хæстон фидар лæппутæн 
Сæ къах нæ фæллад. 
Тохы быдыры бæрзонддæр систой 
Ирон лæджы кад. 
Фæлæ Хуыцауæй хæст уыд тыхджындæр, 
Бæстæ нытталынг. 
Ирон лæппутæн, ирон хæстонтæн 
Гæнæн куы нал уыд, 
Гæнæн куы нал уыд, уæд фестадысты 
Хæххон цæргæстæ. 
Фæлæ фæстæмæ фæндаг нæ арынц 
Райгуырæн бæстæм. 
Фæлмæст хæстонтау ирон зарæг дæр 
Бафæллад, бастад. 
Арвы кæрæтты сырх зæрæхсидау 
Зæлгæйæ баззад. 
ТЙДТ 

СÆ ФЫДЫ ФАРН 
— Царды сæр æгъдау у,— дзырдтой-иу, бирæ чи федта æмæ 
бирæчизыдта, уыцыхистæртæ. Фæлæчиу æгъдауæйæххæст? 
Æмæ чи у йæ дзыллæйæн хорз кæстæр? Йæ уидаг чи зоны, йæ 
фыдæлты хорз ном кадджынæй чи хæссы, йæ адæмы та йæхи 
удæй фылдæр чи уарзы, нæ ирон царды æрмæстдæр уый у 
æххæст лæг, æххæст адæймаг. Йæ рæстæджы Къоста загъта: 
Тæхуды, йæ дзыллæйы раз 
Чи ракæны барджын ныхас, 
Кæй фæрсынц, кæй равзарынц зондæй! 
Тæхуды, йæ уарзондзинад, 
Йæ хорз ном, йæ фыдæлты кад, 
Чи уадзы уæлæуыл зæрондæй. 
105 

Æмæ Къоста йæ рæсугъд зæрдæйæ тæхуды кæмæ код- 
та, уыцы рæсугъд бæллиц сæххæст. Йæ дзыллæйы цур ра- 
кодта барджын ныхас æмæ йæ хорз ном уæлæуыл ныу- 
уагъта. Уыцы хорз номæй ирон адæм сæхицæн скодтой 
кады, намысы тырыса. 
Уыцы тырысайы бын цæры æмæ царды бæрзонд 
рындзтæм цæуы ног фæлтæр. Зондæй, æгъдауæй, æхсарæй 
æххæст чи у, ахæм фæлтæр. Уыцы æххæст фæлтæримæ 
иумæ царды рæсугъд фæндагыл абон æмкъахдзæф кæнынц 
Хъуыдакаты æнгом æфсымæртæ Хъазыбег, Валерик, Кон- 
стантин, сæ дыууæ уарзон хойы Людмилæ æмæ Замирæ. 
Уыдон зонынц сæ уидаг, зонынц æмæ сæ цæсты кадджын 
сты сæ фыдæлтæ, уарзынц сæ адæмы. Сæ уидаг та ис Иры- 
стоны зæронддæр хъæутæй иу, Заманхъулы. Ам райгуырд 
æмæ схъомыл сæ фыд Хъуыдакаты Майрæм. Æрыййæфта 
кадджын хистæрты æмæ уыдонмæ цы ирон æгъдау уыд, 
уый йе уæнджы æрцард æмæ уыцы рæсугъд æгъдау йæ 
царды фæндагыл кæронмæ фæхаста. Æрыгон лæппуйæ 
бахауд Фыдыбæстæйы Стыр хæсты цæхæрмæ. 
Сæ рæстæджы Заманхъулы бирæ фæрныг адæм цард, 
йæ алы уæнгæй йæ алы ’гъдау зыны, зæгъгæ-иу кæмæй 
загътой, ахæмтæ. Æмæ уыдонæй иу уыд Хъуыдакаты 
Осмæн. Чи йæ æрыййæфта æмæ йæ чи зыдта, уыдоны 
ныхасмæ гæсгæ бæрзондæй хæрзконд æмæ уæздан лæг. 
Кувынмæ дæсны, арфæгæнаг. Уæдæ цард иухуызон лæгъз 
æмæ сабыр кæм хæссы, искуы мыггæгты æхсæн тызмæг 
ныхас рауад, уæд-иу хъуыддаг банывыл кæныны тыххæй 
кады лæгæн бацагуырдтой бирæ фенæг æмæ ирон рæсугъд 
ныхасгæнæг Хъуыдакаты Осмæны. Осмæн æмæ йæ цард- 
æмбал Уæлинка сæ гыццыл ныллæг хæдзары схъомыл код- 
той æмæ æгъдауыл адæмы рæгъмæ рахуыдтой фондз 
бæрзонд æмæ хæрзконд лæппуйы: Агуыбечыр, Темболат, 
Рамазан, Мæхæмæт æмæ сæ кæстæр Майрæм. Ирон царды 
сын амонын ницы хъуыд. Цин уа æви хъыг, уыдон кæм нæ 
бæлæууыдаиккой, уыдон зæрдиаг кæстæриуæг кæмæн нæ 
бакодтаиккой, ахæм нæ уыд. Уæдæ чындзæхсæв, чызгæр- 
выст... Кафгæйæ ирон фæндыры цагъдмæ сæ къахайст, се 
106 

уæнгты фезмæлд фæсивæды æхсæн бæлвырд бæрæг дард- 
той. Кафынмæ уæлдай дæсныдæр Майрæм уыди — æфсы- 
мæрты кæстæр. Фæлæ сæ кафæн æмæ сæ худæн бонтæ 
бирæ нæ ахастой. 
Уалдзæджы тæмæны зæй куыд фенкъуыса, афтæ æваст 
фезмæлыд хæст... Фыдыбæстæйы стыр хæст. Скодта уæз- 
зау рæстæг æмæ Райгуырæн бæстæ сидти тохы быдырмæ 
йæ хуыздæр фырттæм. 
Хъуыдакаты Осмæны фондз фырты дæр скодтой 
æфсæддоны дарæс æмæ Иры фæдисæттимæ иумæ хæрзбон 
загътой нæ бæрзонд урс хæхтæн. 
Хъуыдакаты æфсымæртæ цы гыццыл, фæлæ зынаргъ 
æмæ уарзон сыхбæсты цардысты, æрмæст уырдыгæй тохы 
быдырмæ ацыдысты, ныр цæрын райдайдзыстæм, чи загъ- 
та, ахæм æвзаргæ лæппутæ: Дзгойты Чагъæйы æртæ фыр- 
ты Адылджери, Цæлыкк æмæ Баби, Кодзырты Мухтары 
фырттæ Елмæрза, Урасбег, Мæйтыбег æмæ Бæби, Хæбæла- 
ты Адам æмæ Мæхæмæт, Зæнджиаты Бæппу æмæ Майрæм, 
Дзгойты Мула, Кодзырты Æхсарбег, Хуыцъистаты Барис, 
Гуыбиаты Хадзымуссæ... Æмæ се ’ппæт чи фæнымайдзæн: 
сæ иуæй иннæ сæрæндæр æмæ рæсугъддæр лæппутæ. 
Хæст... Цæй зын æмæ цæй уæззау уыдысты йæ 
фæндæгтæ! Цæй уынгæг бонтæ ныккодта нæ фæсивæдыл 
уыцы сау хæсты быдыры! Хæстон фæсивæдæй алкæйы 
бæллиц дæр иунæг уыд æмæ уыцы иунæг бæллиц баст уыд 
Райгуырæн зæххимæ: 
Тæхуды æмæ ма, зæгъы, 
Ирон хъазты кæрон чи алæууы 
Æмæ ма нæ фæндыры цагъдмæ 
Йæ фæллад рыст уæнгтæй 
Уæззау кафт чи ’ркæны. 
Ацы сау хæсты быдыры 
Арв æмæ зæххы цæстытæ дæр 
Фыдохы цæхæрæй саугуырм куы кæнынц, 
Уæддæр, зæгъы, размæ куы бырсæм 
Знаджы сæттынмæ. 
107 

Иу сыхбæсты сæ лæппуйы бонты æфсымæрты цард код- 
той Хъуыдакаты Майрæм æмæ Хæбæлаты Адам. Сæ ный- 
йарджытæ — уарзон сыхæгтæ Хъуыдакаты Осмæн æмæ 
Уæлинка, Хæбæлаты Дрис æмæ Пæсæ, æхсæвæй бонæй 
æнхъæлмæ, бæргæ, кастысты сæ хæстон лæппутæй исты 
хабармæ, фæлæ хабар нæ уыд æмæ нæ уыд. Бæрæг уыд 
æрмæстдæр иу хъуыддаг: хæсты арт цыренæй цырендæр 
кодта. Хъуыдакаты Осмæны хæдзарæй хæсты быдыры цы 
фондз фырты уыд (Агуыбечыр, Темболат, Рамазан, 
Мæхæмæт æмæ сæ кæстæр Майрæм), уыдонæй Мæхæмæт 
æмæ Рамазан нал раздæхтысты. Иннæ æфсымæртæ æгас 
хæдзар, бæргæ, ссардтой, фæлæ сын хæсты уæззау 
фæндæгтæ æмæ уæззау хъæдгæмттæ фæцудын кодтой се 
’нæниздзинад æмæ сæ афонæй раздæр ацыдысты цардæй. 
Хъуыдакаты æфсымæрты кæстæр Майрæм, ирон фæнды- 
ры цагъд æмæ зарæг йæ уды бæрц чи уарзта, ууыл дæр 
фæтых сты йæ хæстон бирæ фыдæбæттæ, йæ хæстон уæз- 
зау фæндæгтæ, фæлæ йæ сагъæс, йæ зæрдæйы æнкъард 
хъуыдытæ Хъуыдакаты Майрæм æмдзæвгæйы цыбыр 
рæнхъытæй ныууагъта йæ фæстæ, ныууагъта йæ кæс- 
тæртæн, цæмæй хуыздæр зоной, цы у цард, цы у хъысмæт. 
ХЪУЫДАКАТЫ МАЙРÆМЫ ФÆДЗÆХСТ 
Мæ фыдæлты бæстæ,— 
Нæудзархох уæлвæзтæ 
Сæ хъармæй фæрæвдыдтой мæн. 
Уæд иу бон æвзонгæй 
Нæ Дурджынбæрзондæй 
Æз сау хæсты артмæ цыдтæн. 
Нæ ныллæг хæдзар дæр 
Нынкъард, æмæ арв дæр 
Уыдис цыма мигътæй фæллад. 
Йæ цæссыг æмбæхста, 
Мæн зæдтыл фæдзæхста 
Мæ зынаргъ, мæ ныййарæг мад. 
108 

Фыдæлтæй нын баззад 
Фæдисбоны раззаг, 
Фыдызнæгтæй истам нæ маст. 
Нæ цард ма цы уыди, 
Нæ хур ныл ныгуылди, 
Фæлæ та-иу ногæй ыскаст. 
Сызгъæрин уæд фестай, 
Уæлахизы рухс Май, 
Дунейыл дæ намыс ныхъхъæр. 
Кæм уазал, кæм стонгæй 
Мæ бирæ тыхст бонтæ 
Кæронмæ нæ фесты уæддæр. 
Мæ хорз фысым — тархъæд, 
Мæн хъахъхъæдта алкæд. 
Мæ хъыг мын æмбæрста, зыдта. 
Чындздзон чызджы æнгас 
Цæгатаг бæрз бæлас 
Мæ уæззау хъысмæтыл куыдта. 
Æцæгæлон бæстæй 
Мæ зæрдæ фæлмæстæй 
Нæхимæ, мæ сидзæртæм тахт. 
Куы та-иу мæм дардæй 
Æрбайхъуыст æнкъардæй 
Нæ ирон, нæ фæндыры цагъд. 
Хуыцауы лæварæй, 
Нæ дзыллæйы фарнæй 
Мæн иунæг хæрзамонд фæци: 
Ирон дзырд кæм хъуысы, 
Уым Иры хъæбысы 
Æз федтон мæ кæстæрты цин. 

Мæхи уын рæвдауын, 
Бæтæйы фырттау мын 
Ныр нал и цæрæн бæстæ ам. 
Мæ адзал æмбарын, 
Уæддæр ма ныззарын, 
Мæ зарæг — хæрзбоны нысан. 
Нæ Иры дзыллæтæ, 
Уæ ныфсæй мæ зæрдæ, 
Ныфсджын уыд, уæ фæхъау — мæ 
Зæрондæй уа, ногæй, 
Хæрзамонд, æнгомæй 
Мæ фæстæ дзæбæхæй цæрут. 

ЦЪÆХ ЦИНЕЛ 
Раджы бадзæбæх сты хæсты риссаг хъæдгæмттæ. 
Рæстæджы уадтымыгъæй фæлдæхт бæлæстæ ног талатæ 
раджы суагътой æмæ абон сыгъдæг арвы бын калынц 
дидинæг. Фæлæ нæ дзæбæх кæны ныййарджыты, хоты, 
æфсымæрты зæрдæты хъæдгом. Уый ма абон дæр срис- 
сы. 
Рæсугъд зæрдæмæ, зæгъынц, маст тынгдæр хъары, 
йæхимæ амондæн цы райса, уый та йын вæййы мыггагмæ. 
Уый цæмæн зæгъын? Агурын рох зарджытæ, рохуаты чи 
баззад, ахæм рагон цæгъдтытæ. Бацамыдтой мын иу 
ацæргæ адæймаджы. Йæ мыггаг—Такъæтæй, йæ ном— 
111 

Тамарæ. Æз æй бацагуырдтон. Мæ ног зонгæ кæд рын- 
чын уыд, уæддæр йæхимæ æрбайста фæндыр æмæ мын 
акодта иу-цалдæр рагон цагъды. Йæ чызгон бонты-иу 
ирон гуыпп-хъазты фæсивæд сæрыстырæй кæмæ кафы- 
дысты, ахæм цæгъдтытæ. Тамарæйæн йæ фыд Такъæты 
Мысост Елхоты дæсны фæндырдзæгъдæгыл нымад уыд. 
Тынг хæларæй цардысты Мерденты Хъайсынимæ. 
Чындзæхсæвтæм дæр-иу сæ арæх иумæ хуыдтой. Тамарæ 
кæд тынг зæрдæргъæвд чызг уыд, уæддæр йæ фыд Мы- 
сост цы бирæ рагон цæгъдтытæ кодта, уыдон се ’ппæт 
нал хъуыды кæны. 
Исдугмæ Тамарæ аджих, цыдæр йæ зæрдыл æрбалæу- 
уыд æмæ фæндыры цагъдмæ æнкъардæй базарыд. 
— Уый та цавæр зарæг у? 
112 

— Ацы зарæг хуыйны «Цъæх цинел». Йæ цардæмба- 
лыл æй скодта Тугъанаты Залихан. 
Тамарæ мын ноджыдæр загъта, Залихан кæй у æгас æмæ 
кæй цæры ам, Дзæуджыхъæуы. Чи агура, уый ссардзæн, 
фæзæгъынц адæм. Ссардтон æз дæр уыцы адæймаджы. 
Залихан цард Лермонтовы номыл уынджы дыууадæсæм 
хæдзары. Мæ цыды сæр ын куы бамбарын кодтон, уæд нæ 
мидбылты бахудт, стæй арф ныуулæфыд: 
— Мæ зæрдыл мын сæ мауал лæууын кæн, уыцы æры- 
гонæй æгæр зын бонтæ бавзæрстон. 
Цæвиттон, Залихан хæрзæрыгон чызгæй йæ къах бавæр- 
дта Мырзаганты Елдзарыхъойы хæдзармæ. Зæронд Ел- 
дза — афтæ йæ хуыдтой хионтæ — йæ æфсаддон фырт 
Амырханæн бакодта бинонты хъуыддаг. Фæстæдæр, Амыр- 
хан кæм службæ кодта, уырдæм ацыдысты иумæ æмæ сын 
бацайдагъ хъæлдзæг, амондджын цард. 
Райгуырд сын лæппу æмæ чызг. Лæппуйыл сæвæрдтой 
ном Мырзаган, чызджы схуыдтой Тамарæ. Цас цин уыд 
Залихан æмæ Амырханы зæрдæты сæ чысыл сабитæм 
кæсгæйæ! Фæлæ сæ рухс цард бирæ нæ ахаста. Райдыд- 
та Фыдыбæстæйы Стыр хæст. Рæсугъд зæрдæты рæсугъд 
бæллицтæ æрдæгхæлд дидинджытæй баззадысты. 
Залихан æнхъæлмæ каст æртыккаг сывæллонмæ. 
Амырхан æм уый размæ хæсты тъыфылæй фыста: кæд 
лæппу уа, уæд-иу ыл сæвæр ном Валерик, кæд чызг уа, 
уæд та — Рая. 
Фæлæ цард дзыхы ныхæстæй нæу, æрыгон сылгоймагмæ 
арвы рухс нал зынд, хур æм нал касти. Зарæг кæй зæрдæ 
агуырдта, фæлæ-иу райста фæндыр æмæ йæ мæгуыры бон- 
тыл хъарджытæ кодта. Афтæ райгуырд «Цъæх цинелы 
зарæг»... 
— Цы гæнæн ис,— æнкъардхуызæй дзуры Залихан.— 
Адæймаг зындзинæдтæн конд у, хæст бирæ дзæбæх адæм- 
ты цард фехæлдта. Амондджын хуыдтон æз дæр мæхи, 
фæлæ... Ныр мæ зынтæ фæсте баззадысты. Мæ цот тынг 
дзæбæх, тынг хæрзæгъдауæй бахъомыл сты. 
Æвæдза, хорз адæмтæ куыннæ ис. Залиханæн уыцы зын 
8 Ирои эархг 
113 

сахат йæ уæлхъус æрбалæууыд Хъантемыраты Харитон. 
Радта йын ныфс æмæ хæларæй, уарзонæй, схъомыл код- 
той фæкæсынхъуаг сидзæрты. Абон Харитоны хорздзи- 
над сæ зæрдæты рæсугъдæй хæссынц Залиханы хистæр 
лæппу дæлбулкъон, æфсæддон прокурор Мырзаган, йæ 
дохтыр чызг æмæ лæппу Тамарæ æмæ Валерик. 
Хæст фæуынæй абонмæ цас цæуы, уый бæрц цæуы зарæг 
«Цъæх цинел»-ы райгуырдыл дæр. Уæддæр зæрдæ агайы, 
уæнгты иннæрдæм хизы. 
Зæгъын ма хъæуы уый, æмæ зарæг адæммæ рацыд, За- 
лихан æй куыд æрхъуыды кодта, афтæ нæ, фæлæ иучысыл 
æндæр хуызы. Йæ мелоди саивдæр кæныныл бакуыста æмæ 
йæ цæгъдгæ дæр акодта Гæздæнты Булат. Ныхæстæм цы 
хауы, уый та æз мæхимæ райстон. 
ЗАЛИХАНЫ ÆНКЪАРД ЗАРÆГ 
Тæхуды, тæхуды, йæ уарзон æмбалы 
Иу хатт ма чи фены зæрдиаг ныхасмæ. 
Тæхуды кæнгæйæ мæ бонтæ æрвитын, 
Мæ амонд æлгъитын, гъей! 
Дæ сау гæххæттæй мæ мæтыл куы бафтыдтай, 
Рухс хур мæм нал кæсы, арв мыл куы баталынг. 
Уæд ма ныр цы кæнон, мæ фæлмæн цардæмбал, 
Дæ ныстуан кæмæн загътай? 
Кæд мын цъæх цинел дæ чырын раивта, 
Йе мын кæд дæ сау худ де ’рфгуытыл æрхауди, 
Уæд дæ тæригъæдæй тыхгæнæг басæтта, 
Æндæр ын цы зæгъон, цы? 
Дæ кæстæр хъæбул дæ арæхдæр афæрсы, 
Хистæртæ æмбарынц æмæ дæ нæ фæрсынц. 
Фæлæ сын фæзæгъын: «Уæ фыд уæм ыссæудзæн, 
Лæвæрттæ ысхæсдзæн, гъей!» 
114 

Се ’ппæтæй мæгуырдæр дæ зæронд ныййарæг, 
Æхсæвæй уæд бонæй æнхъæлмæ чи кæсы. 
Йæ хæстон хъæбулы фенынмæ чи бæллы 
Æмæ йæ чи нал фендзæн. 
Сидзæрты фæлладхуыз цæстытæм кæсгæйæ, 
Мæ зæрдæ ныддури, мæ дзыкку фæхалас. 
Уæ мæ тæригъæдæй, гермайнаг лæгмартæ, 
Хæрзбын æрбауат, гъей! 

ХÆСТМÆ ЦЫД ЦÆРИНÆГТЫ 
ДЗÆБÆХДÆР 
Ирыстон мысы йæ хъæбатырты, йæ хæстон æхсарджын 
лæппуты. Бирæ йæ чи уарзта, ацы уарзон зæххыл цæуынæй 
дæр æмæ кафынæй дæр чи нæ бафсæст, нæ бæрзонд урс 
хæхтæн сæ уындмæ чи бæллыд æмæ сæ чи нал федта, уыцы 
цæрынхъуаг хъæбулты. Сæ иу — Заойты Æхсар... Æнафоны 
арвыл стъалы куыд атæхы, афтæ цыбыр уыд йæ царды фæндаг. 
Куыд фæзæгъынц, ферттывта æмæ айсæфт, чи йæ зыдта æмæ 
йæхæдæг кæй зыдта, уыдоны зæрдæты ныууагъта рæсугъд 
фæд. Рæсугьд фæд йæ уды кондæй, йæ ирон æгъдауæй. Рæсугъд 
фæд йæ ирон æхсарæй, йæ сæрæндзинадæй. 
116 

Заойты Æхсар райгуырд æмæ йæ сабийы бонтæ ар- 
выста Хъæдгæроны. Ахуыр кодта хъæууон астæуккаг 
скъолайы. Уый фæстæ бацыд нæ горæты хæххон-метал- 
лургон техникуммæ, фæлæ йæ каст нæ фæци. Æрлæу- 
уыд Райгуырæн бæстæ хъахъхъæнджыты æмрæнхъ. Йæ 
службæ нæма фæци, афтæ райдыдта хæст урс финтимæ. 
Уый Заойты Æхсарæн уыд йæ хæстон фыццаг фæлварæн. 
Цы ныфс æмæ йæм цы лæгдзинад разынд, ууыл та дзурæг 
у йæ кадджын хæрзиуæг — Сырх Стъальшы орден. Фæлæ 
йæм дыккаг хæстон фæлварæн дæр ма æнхъæлмæ кæсы, 
уый уæд Заойы-фырт нæма зыдта. Тæдзынæгæй цых- 
цырæгмæ, куыд фæзæгъынц, афтæ рауад йæ хъуыддаг 
хъæдгæройнаг цардбæллон лæппуйæн. Райдыдта Фыды- 
бæстæйы Стыр хæст, æмæ Заойты Æхсар æрлæууыд 
хæцæг æфсады рæнхъыты. Уыд 151 дивизийы 581 полчъы 
сармадзантæй æхсæг батарейы командир. Куыд хæцыд, 
цавæр лæгдзинад æмæ йæм лæджы æхсар уыд, уый та 
йæ хæстон æмбалæй хуыздæр чи зоны. Фыдыбæстæйы 
хæсты ветеран Афанасий Отычко фыссщ: «Заойты 
Æхсаримæ мах уыдыстæм хорз хæстон хæлæрттæ. Тохы 
быдыры кæрæдзийæ никуы хицæн кодтам. Уæгъд код- 
там горæттæ Стъарапол, Азов, Таганрог, Ростов. Æмæ 
кæмдæриддæр Æхсар фæзминаг уыдис йæ 
лæджыхъæдæй. Цыфæнды т^ессаг рæстæг дæр-иу йæ 
цæсгомыл хъазыд хъаелдзæг мидбылхудт. Тæрсын цы у, 
уый та æппын нæ зыдта. Знагимæ хæцыд ныхæй-ныхмæ, 
лæгæй-лæгмæ. Мæ зæрдыл уæлдай тынгдæр лæууы, До- 
нецкы облæсты 1943 азы сентябры-мæй цы карз хæстытæ 
бацайдагъ сты, уыдонæй иу,— дарддæр фыссы Афана- 
сий Отычко.— Тымыгъ бон ивылд денджызы уылæнтæ иу 
иннæйы куыд сура, афтæ æнæнцойæ немыцаг танктæ иутæ 
иннæты фæдыл бырсын байдыдтой махырдæм. Фæлæ не 
’фсæддонтæ нæ фæтарстысты: зæхх сыгътой «Тигртæ» 
æмæ «Пантерæты» цæлхыты бын. Уым мæн дæр æмæ мæ 
хæстон æмбæлтты дæр стыр дисы æфтыдта Заойты Æхса- 
ры хъæбатырдзинад. Уый-иу танкты йæхимæ афтæ хæстæг 
117 

æрбауагъта æмæ-иу мах нæ цæстытыл ныххæцыдыстæм, 
ныртæккæ йæ сæ цæлхыты бын ныккæндзысты, зæгъгæ, 
фæлæ та-иу кæс æмæ танктæ æваст ныггуыпп ластой æмæ 
сæ фæздæг арвыл æмбæлыд». 
Æхсары фæтæн риуыл сæрттывта Сырх Стъалыйы дык- 
каг орден. Ногæй та иу карз хæст ивта иннæйы. Сырх 
Æфсад суæгъд кодта Донецк æмæ хæрзхæстæг бацыд горæт 
Моспиномæ. Ам знаг йæхи тынг æрфидар кодта. Бацай- 
дагъ тугкалæн хæст алы хæдзар, алы уынг байсыныл дæр. 
Хъæдгæройнаг хъæбатыр лæппуйы рæстдзæф æхстæй иу 
танк сыгъд иннæйы фæдыл. Фæлæ нал ис нæмгуытæ, ба- 
тарейæ ма баззад æртæ салдаты æмæ иу сармадзан. Æхсар 
систа танкрæмудзæн гранаттæ æмæ немыцаг дыууæ бро- 
нетранспортеры куыддæр фаркгай фæтахтысты, афтæ йыл 
сæмбæлд знаджы нæмыг. 
Зайоты Æхсары тыххæй йе ’фсымæр Заойты Аслæн- 
бегмæ бирæ арфæйы ныхæстæ ныффыста 581-æм полчъы 
командир Семенов. Уый фыссы, зæгъгæ, дам, æз Æхсары 
зыдтон æмæ йæ нырмæ хъуыды кæнын, хæсты быдыры 
кæронмæ фидар æууæнк кæмæ уыд, ахæм хъæбатыр 
хæстонæй. 1942 азы декабры, станицæ Нурская кæй хо- 
нынц, уырдыгæй райдыдтам размæ бырсын. Александров- 
ская, зæгъгæ, уыцы станицæ исгæйæ Æхсар ногæй фес- 
гуыхт, йæ батарей скуынæг кодта знæгты дæс танкæй 
фылдæр. Кубань æмæ Ростовы хæстыты дæр Заойы-фыр- 
ты взвод йæхи равдыста хъæбатырæй. «Æхсарæн лæвæрд 
æрцыд уæлдæр афицеры цин. Уæд 1943 азы æнæхъæн ди- 
визийы дæр иунæг Заойты Æхсар уыд, йæ риуæй Сырх 
Тырысайы æртæ ордены кæмæн æрттывтой, ахæм»,— фыс- 
сы Æхсары хæстон æмбал, болгайраг коммунист, майор 
Семенов. 
Заойты Æхсары тохы фæстаг бон уæззау мысинагæн 
йæ зæрдæйы баззад Æхсары иннæ хæстон æмбал стъара- 
пойлаг лæппуйæн, йæ мыггаг Кириченко. Æз æм, зæгъы, 
æдзухдæр салам дæтгæйæ куыд дæ, ме ’мзæххон, зæгъгæ,— 
афтæ дзырдтон. Тынг карз хæстытæ цыд горæт Моспи- 
нойы æмæ, зæгъы, дыккаг бон ме ’мбал Цхитаваимæ 
118 

зæххыл хаудæй федтам Заойты Æхсары. Бæрæг уыд, ав- 
томаты нæмгуытæ йæ риуыл кæй ацыдысты, уый. Æхсар 
ма нæм цыдæр дзырдта, фæлæ цы, уый бамбарын нæ бон 
нæ баци. Рахастам æй æмæ йæ санитартæм радтам. Куыд- 
дæр къæсæрæй æддæмæ рахызтыстæм, афтæ нæм фæдзырд- 
той. Фæстæмæ палатæмæ бацыдыстæм, фæлæ уæдмæ 
Æхсар амард. Мах йæ марды раз ард бахордтам, нæ 
цæссыгтæ сæрфгæйæ, йæ туг ын знагæй кæй райсдзыстæм, 
уый тыххæй. Æмæ хъæбатыр хæстонтæ сæ ныхасæн ра- 
зындысты хицау. Уыдон æмæ уыдоны æмбæлттæ райстой 
Æхсар æмæ Æхсары хуызæн цæрынхъуаг лæппуты туг, 
нæ бæстæйæн та æрхастой, йæ кой æнусты кæмæн 
цæрдзæн, ахæмнæртонУæлахиз. Уыцы уæлахиздзаутимæ 
уыд, Æхсар йæ сабийы бонтæ кæимæ арвыста, иу цæхх 
æмæ кæрдзын кæимæ хордта æмæ йæхи уды бæрц кæй 
уарзта, йæ уыцы æфсымæр Заойты Аслæнбег дæр. 
Бирæ рæсугъд мысинæгтæ баззад Æхсары тыххæй Ас- 
лæнбеджы зæрдæйы. Зынаргъ ын у æрмæст йæ ном дæр. 
Афтæмæй хæрзæфсымæртæ дæр не сты, дыууæ æфсымæ- 
ры цот. Аслæнбегæн та Æхсар йæхи хæрз æфсымæры ад 
кодта æмæ абон дæр ма йæ коймæ йæ цæссыг æркæлы. 
Æхсар ма гуыбыны уыд, афтæмæй амард йæ фыд. Сывæл- 
лоныл дыууæ азы куы сæххæст, уæд амарди йæ мад дæр. 
Æхсарæн ма уыд иу хо. Сидзæрты сæхимæ æрбахастой 
Аслæнбеджы мад æмæ фыд æмæ сæ хъомыл кодтой сæхи 
сывæллæттимæ иумæ. Æхсар уыд цæрдæг, коммæгæс 
лæппу, ахуырмæ рæвдз. Фæлæ сывæллон цыфæнды 
хæрзæгъдау куы уа, уæддæр дзы йæ кар цы дома, уыдонæй 
йын исты æнæакæнгæ нæй. Æмæ-иу лæппутæ исты фы- 
дуагдзинад куы ракодтой, уæд-иу Аслæнбегыл над ауад, 
Æхсарæн та-иу мад æмæ фыд æрмæстдæр уайдзæф ба- 
кодтой. Уæд Аслæнбег нæма зыдта, Æхсар сидзæр кæй у 
æмæ йын мад æмæ фыд тæригъæд кæй кæнынц. Æхсары 
æфсады рæнхъытæм куы акодтой, Аслæнбег æрмæстдæр 
уæд базыдта, Æхсаримæ хæрз æфсымæртæ — иу мады 
зæнæг кæй не сты, уый. 
119 

Райгуырæн бæстæйы сæрвæлтау йæ цард чи радта, 
уыдоны рухс нæмттæ цæрдзысты æнустæм. Уыдоны кад 
æмæ хæстон намыс цæудзæн фæлтæрæй фæлтæрмæ Уæ- 
лахизы тырысайау. Тохы быдыры ирон лæджы ном кад- 
джынæй хаста хъæдгæройнаг сæрæн лæплу Заойты Æхсар 
æмæ йæ лæгдзинады кой абон дæр ма кæнынц йæ хæстон 
æмбæлттæ. 581 полчъы командыгæнæг Голуб горæт Мос- 
пинойы, Æхсары ингæны цур дзырдта, зæгъгæ, Заойы- 
фырты хъæбатырдзинад махмæ касти аргъауы хуызæн. 
Æхсарæн, зæгъы, æз куыд полчъы командыгæнæг, афтæ 
бацæттæ кодтон йæ гæххæттытæ, цæмæй йын мæрдтæм 
лæвæрд æрцыдаид Хъæбатыры ном æмæ, кæд уыцы 
гæххæттытæ цы фесты, уый нал рабæрæг, æмæ хъæбаты- 
ры ном райсыны хъуыддаг нæ сырæзыд, уæддæр, зæгъы, 
нæ дивизийы тохы историйы Заойты Гаврилы фырт 
Æхсар нымад у хъæбатырыл. 
Моспинойы цæрджытæ та сæ астæуккаг скъола æмæ 
сæ горæты рæсугъддæр уынгтæй иуæн радтой хъæба- 
тыр ирон лæппу Заойты Æхсары ном. Фыдæлтæй 
ардæм нæ ирон адæммæ баззад хорз æгъдау. Йæ 
хъæбатырдзинадæй йæ дзыллæйæн кад æмæ ном чи 
скæны æмæ сын уымæй сæ фарныл фарн чи бафтауы, 
уый сыгъдæг ном бавæрынц зарæджы рæнхъыты. Йæ 
амардæй дæс æмæ дыууиссæдз азы фæстæ зарæджы 
æрцард, тохы быдыры ирон лæджы кад бæрзæндты чи 
хаста, уыцы хъæбатыр -хæстон Заойты Æхсары ном 
дæр. 
ЗАОЙТЫ ÆХСАРЫ ЗАРÆГ 
Цæй, хæрзбон, нæ сауайнæг къæдзæхтæ, 
Хорзæй баззай, райгуырæн къæсæр, — 
Хæстмæ цыд цæринæгты дзæбæхдæр, 
Хæстмæ цыд мæлинæгты хуыздæр. 
120 

Знаг нын исы не ’взонг царды фæндтæ, 
Фæлæ знагæн ма радтæм нæ бар. — 
Афтæ дзуры йе ’мхæстон æмбæлттæм, 
Афтæ дзуры Заойты Æхсар. 
Ам, зæгъы, Германы уынгæг хæсты 
Иу бæллиц æнцой нæ уадзы мæн: 
Искуы-ма дæ райгуырæн хъæубæсты, 
Гъей-джиди, ирон зарæг ныккæн. 
Тохы быдыр — амонды ныгуылæн, 
Зæрдæ дзы ныммæгуыр и, ныттар. 
Ехх, тæхуды, чи райгуырд цæрынæн, 
Ехх, тæхуды, Заойты Æхсар. 
Хъæдгæрон мæ цин æмæ мæ уарзт у, 
Фарны бынат, цардуалдзæджы хай. 
Искуы-ма йæ лæгъз быдыртæм рацу, 
Искуы-ма йæ рухс уынгты æруай. 
Ехх, Аслæнбег, зæрдæ та дæ мысы, 
Де ской дæр ныфсы хос у мæнæн. 
Демæ æз нæ бинонты хъæбысы 
Сидзæрæй дæр амондджын уыдтæн. 
Царды хуртæй бафсæдай мæ фæстæ, 
О Ирыстон, ма мæ фæкæн рох. 
Æз куыд тынг, куыд тынг уарзтон мæ бæстæ, 
Афтæ уыд йæ сæрвæлтау мæ тох. 

КОБЕГКАТЫ АВД ЦÆРГÆСЫ 
Кобегкаты авд æфсымæры... Авд хуымгæнæг, авд хос- 
дзау лæппуйы. Æхсæрысæры Кобегкаты Сабаз æмæ Са- 
хары фæрныг хæдзарæн йæ авд фидар цæджындзы. Фæлæ 
Сабазы хæдзар æрмæст лæппутæй хъæздыг нæ уыд. Уым 
рахъомыл сты фондз рæхснæг хæрзконд чызджы æмæ йыи 
фондз бæрзонд цырагъау рухс кодтой йæ ныллæг 
къæсæртæ. 
Зæронд Сабаз бирæ фыдæбæттæ федта йæ лæппуйы бон- 
ты. Æххуырсты уæззау куыст... Тызмæг хæхты хъæбысы 
къæвдайæ-хурæй хатти фыййау. Сæрибары кой хъуыста, 
фæлæ циу, цы амоны, уый не ’мбæрста. 
122 

^ 
^ 
Турмец Барис 
Сæрибарæй уыдта æрмæстдæр хæххон цæргæсты. 
Уыдон-иу арвы бæрзæндты рог зилдух кодтой йæ сæрмæ 
æмæ йæ æфтыдтой æхсызгон хъуыдытыл. Фæлæ ралæу- 
уыд æндæр рæстæг, æндæр дуг. Сæрибары хур зулаивæй 
бакаст мæгуыр лæджы зæрдæмæ дæр. 
— Ныр мæ кæстæртæн æндæр уыдзæн сæ хъысмæт — 
йæ цоты фæдыл кæсгæйæ-иу арæх хъуыды кодта Сабаз. 
— Фарн цыдис æмæ нæ мæгуыр хæдзармæ, мæ уарзон 
хъæбултæ мæ зæрдæйы фæндиаг фесты,— мидбылты 
худгæйæ-иу дзырдта авд фырты æмæ фондз чызджы мад 
Сахар. 
Алы рæстæгæн дæр йæхи зарджытæ ис. Хъæуы фæсивæд- 
иу фæндырæй цæгъдгæ æмæ заргæ колхозон куыстмæ куы 
рараст сты, сæ цины хъæлæстæ-иу хъугæмтты куы азæлы- 
123 

Гадзыбе Хадзысмел 
дысты, уæд-иу уыдонимæ уыдысты Кобегкаты Сабаз æмæ 
Сахары амондджын кæстæртæ дыууадæсæй. 
«Кобегкаты звено»,— афтæ сæ хуыдтой хъазгæмхасæн 
се ’мхъæуккæгтæ. 
— Бон цæуы æмæ фарн йемæ хæссы,— зæгъы ирон 
æмбисонд. Бон цыд æмæ фарн йемæ хаста зæронд Сабазы 
хæдзармæ дæр. Хистæр фырт Турмец бацыд йæ усгуры 
кары æмæ иу фæрныг фæззæджы ссардта йæ амонд. Ехх... 
Цы чындзæхсæв, цы цины стыр бон ныззылд уæд Кобег- 
каты парахат кæрты! 
Дыууæ мыггаджы цæрæнбоны тыххæй куывтой хъæу- 
бæсты хистæртæ æмæ цины уынæрмæ уагътой дæргъвæтин 
сидтытæ. 
— Дыууæ сабийы, дыууæ амондджын кæстæры Турмец 
124 

Ханджери Сослæнбег 
æмæ Саучызг, сæ цард амондджындæр бон чи сиу кодта, 
уыдоны æмбал фæуæнт. Æмзай-æмзæронд бауæнт!— дар- 
дыл хъуысыд арфæгæнæджы хъæлæс. 
Зæронд Сабазы цинæн кæрон нæ уыд. Йæхи хуыдта 
амондджын. Уæдæ ма амонд æндæр цы вæййы, йæ 
кæстæртæ йæ зæрдæйы фæндиаг рахъомыл сты. Адæмы 
æхсæн сын ис кад æмæ æгъдау. Хъæубæсты иунæг цин, 
иунæг хъыг ахæм нæ уыд, уыдон сæ лæггады хай кæм нæ 
бакодтаиккой. 
Чындзы номыл Сабаз æмæ Сахары кæртмæ фыццаг фар- 
ны къах чи бавæрдта, хызы бынæй сыхбæсты устытæм, 
хæстæджытæ, хионтæм æфсæрмытæ кæнгæ чи каст, уыцы 
Саучызг дæс æмæ дыууиссæдз азы фæстæ æхсызгонæй 
мысдзæн Кобегкаты бинонты, хæдзары хистæрты, уарзон 
хоты æмæ æфсымæрты: 
125 

— Хорз бинонтæ уыдысты, сабыр бинонтæ. Никæй 
зæрдæхудты бацыдаиккой. Зæронд лæг мын-иу афтæ загъ- 
та: «Дон куы хæссай æмæ уаргæ куы кæна, уæд сабыр ма 
цу, тагъд уай». Мад та-иу афтæ загъта: «Тæригъæд дын 
кæнын дон хæсгæйæ». 
Цы мын, зæгъын, уыдзæн дон хæссынæй. Афтæ 
кæрæдзийы уарзтам. Æфсымæртæ дæр уыдысты уæз- 
дан. Хистæр хистæр уыд, кæстæр ын æгъдау лæвæрдта. 
Хъæуы астæу дæр бæрæг бинонтæ уыдысты. Зианы куы 
балæууыдаиккой, уæд дæр-иу сыл адæм сæ цæст 
æрæвæрдтой: «Уыдон Кобегкаты æфсымæртæ сты!» Цины 
дæр — афтæ. 
Хатгай-иу фæскъæвда йæ авд рæсугъд хуызæй 
тæмæнтæ калгæ арвæрдын Дидинаты сæрмæ куы ’рта- 
сыд, уæд-иу уый Сабазмæ та дардæй кæрты дуары хуы- 
зæн каст. 
Уыцы парахат рæсугъд дуарыл æм йæ домбай авд 
фырты бæркадджын быдыртæй ласдзысты хоры 
уæрдæттæ, хосы цъынатæ. Хор æмæ хос кæм уой, уым 
сты фарн æмæ амонд дæр. Ехх, куыд бирæ фыдæбæттæ 
федта, фæлæ йæ зæронды бонты куыд тынг срухс йæ 
зæрдæ! 
«Хуыцауæй разы, ныр нын мæгуырæй тас, бæргæ, нал 
у, нæ хæдзар — мыдыкъус, цæргæсты ахстоны хуы- 
зæн»,— йæхинымæр-иу æхсызгон ныхас кодта Сахар 
дæр, авд уæздан фырты æмæ фондз хæрзконд чызджы 
мад. Фæлæ бæллиццæй тыхджындæр разынд хæст æмæ 
ныййарæджы æнæкæрон цинæй ницуал аззад йæ зæр- 
дæйы. 
Бæстæйыл ставд ихимæ рацыд уæззау тымыгъ. Ныр 
ын æгъатыр тымыгъ кæдæм фæхæсдзæн йæ ныфсы 
цæргæсты? 
Мад дзурæгмæ нал дзырдта, худæгмæ нал худти: йæ 
авд фырты мæт æй зæхмæ ныхъхъусын кодта. Йе ’нкъард 
ныхæстæ абон дæр нæ рох кæнынц Саучызгæй — йæ фыц- 
цаг чындзæй: 
— Хæстмæ куы цыдысты, уæд сæ мад загъта: «Кæд ма 
126 

мæ æгасæй сæййафат, уæд хорз, науæд дæр-иу кæрæдзийы 
уарзгæйæ цæрут». 
Ралæууыдысты лæгæвзарæн бонтæ, арвæй хуры цæст 
нал зынд. Хæххон хъæутæй нал хъуысыд фæндырдзагъд, 
зарын. Уæвгæ ма чи ныззарыдаид, нæ зараг фæсивæд хæсты 
цæхæры куы уыдысты. Чи ма сцагътаид йæ диссаг 
фæндырæй, хотæ æмæ уарзæттæн сæ зæрдæты рыст сæ 
рустыл урс цæссыгæй куы згъæлыд... 
Кобегкаты авд æфсымæры алы фронттæй зæрдæвæрæн 
ныхæстæ, бæргæ, фыстой, фæлæ мадмæ рухсы цъыртт 
никæцæйуал зынд. Уыцы æнкъард бонтæ мысы Кобегкаты 
авд æфсымæры кæстæр хо Минкæ: 
— Сахар йæ цотмæ æнхъæлмæ касти, æхсæвæй-бонæй 
æддейы бадтис, мидæмæ-иу æй тыххæй æрбахуыдтам. Йæ 
зæрдæ æхсайдта йæ фырттæм, кæд сын уазал у, кæд æххор- 
маг сты, кæд мын искуы фæцæф сты, уæд æз мидæмæ 
куыд бацæуон, хъармы куыд схуыссон? Афтæ æхсæвæй- 
бонæй йæ цæстысыг нæ сур кодта. 
Æз-иу чызджытимæ хос кæрдынмæ ацыдтæн æмæ-иу 
æй изæр кæугæ æрбаййæфтон, авд фырты фæстæ мæ чызг 
хосдзау лæг ысси, зæгъгæ. 
Хыл-иу æм кодтам, фæлæ мады зæрдæ кæмæ хъуыс- 
та,— йæ цæссыгтæ сæрфгæйæ мын дзырдта Минкæ. 
Хъысмæтæй никуыдæм ис лидзæн. Сæрибарыл тох йæ 
тæмæны куы бацыд, арв æмæ зæхх кæрæдзийы куы нал 
æмбæрстой, уæд иу уæззау хабар иннæйы фæдыл цыд 
Кобегкаты хæдзармæ. Æфсымæрты хистæр Турмец 
фæмард Ростовы, Хадзысмел — Сталинграды бынмæ карз 
тохы, Ханджери йæ туг ныккалдта Севастополы, æнусмæ 
Украинæйы зæххыл баззад худаг æмæ кусаг Сослæнбег. 
Сæ уæззау цæфтæ æмæ хъæдгæмттæй хъæрзгæйæ мæрдтæм 
бацыдысты Гадзыбе, Барис æмæ Мæхæмæт дæр. 
— Æз Кобегкаты фæсивæды хъуыды кæнын, авд фыр- 
ты, авд æфсымæры — уæйгуыты хуызæн,— дзырдта мын 
хæсты æмæ фæллойы ветеран Охъазты Илас.— Сæ уæз- 
дандзинад, сæ сабырдзинадæй сæхи уарзын кодтой 
адæмæн. Цины хабар уа, зианы хабар, уыдон се ’гъдау ма 
радтой, ахæм хъуыддаг нæ уыд. 
127 

Мæнæн тынг æхсызгон у, уал азы фæстæ уыцы дзæбæх, 
уыцы цæрынхъуаг фæсивæд кæй мысæм, уый. Уыдон мах 
амондæн сæ цард радтой æрыгонæй. Рухсаг уæнт!— загъ- 
та йæ ныхасы кæрон Илас. 
Хорз æгъдау нын баззад нæ фыдæлтæй. Хъæбатыртыл 
арæзтой зарæг æмæ сын афтæмæй æнусон кодтой сæ ном. 
Кады зарæджы æрцард сæ рухс ном Кобегкаты авд хъæба- 
тыр æфсымæрæн дæр æмæ йын фæндараст зæгъæм адæ- 
мы æхсæнмæ. 
Зарæгæн ныхæстæ ныффыстон æз, мелоди та сарæзта 
нæ республикæйы культурæйы сгуыхт кусæг Мыстулаты 
Ирæ. 
Хорз æххуыс нын бакодтой УСФСР-йы сгуыхт артист 
Суанты Федыр æмæ йе ’мбæлттæ Мамсыраты Тасолтан, 
Хъуыссæты Хъылци, Сæлбиты Хъазыбег æмæ Хуыриаты 
Валери. Уый тыххæй сын стыр бузныг. 
КОБЕГКАТЫ ÆСЫМÆРТЫ ЗАРÆГ 
Æхсæрысæрæй дардмæ куы зынди цæргæсты ахстон, 
Уый ахстон нæ уыди, фарны хæдзар уыд—цæргæсты бадæн. 
Уым Кобегкаты авд сæрæнгуырды — Сабазы фырттæ — 
Рахъомыл ысты, рахъомыл ысты иу сабыр мадæн. 
Авд æфсымæры—хъæубæсты фидауц, æгъдауæй рæсугъд, 
Æмгæртты астæу-иу бæрæг куы дардтой сæ уæздан кастæй. 
Фæлæ æнафон нæ дард арæнтæй фæдис фæцыди, 
Карз тохмæ сидти, æфсæддон уадындз фæдисон уастæй. 
Уæд Кобегкаты авд æфсымæры афтæ куы дзурынц: 
— Нæ бæсты сæрвæлтау уæззау тох уыдзæн фыдызнагимæ. 
Нæ урссæр хæхтæ, райгуырæн зæххæн хæрзбон куы зæгъæм, 
Хæрзбон, Ирыстон, мах дæм зындзыстæм Уæлахизимæ. 
128 

Тыхсгæ ма кæнут, нæ ныййарæг мад, нæ зынаргъ хотæ, 
Æгъатыр æзнæгтæн уæ уæззау цæссыг нæ ныббардзыстæм. 
Кæстæрты амонд, хистæрты намыс махæн хъуыдыйаг, 
Нæ ирон æхсар нын ничи басæтдзæн, хæцгæ кæндзыстæм. 
Сау зæхх ызмæлыд, арвы бæрзæндтæй их-къæвда уарыд, 
Уæддæр фæрæзта, уæддæр ныфсджын уыд 
Райгуырæн бæстæ. 
Нæ хъæбатыртæ знаджы фидæрттæ сæ риутæй састой, 
Уыдонимæ та зæронд Сабазы хæстон цæргæстæ. 
Ныр Кобегкаты авд æфсымæрæн нæ Ирыстоны 
Арвы æрдынау авд рæсугъд хуызæй сæ рухс ном баззад. 
9 Ирон зарæг 

БÆСТЫ СÆРВÆЛТАУ 
Арæх иуæй-иутæ бафæрсынц: «Зарæг ыл цæмæн скод- 
той, цы лæгдзинад равдыста?» Бафæрсын хорз у, фæлæ 
чи загъта æмæ зарджытæ æрмæстдæр лæгдзинадыл фыс- 
сын хъæуы? Дунейы дзыллæтæ фæлтæрæй-фæлтæрмæ цас 
æмæ цас зарджытæ сфæлдыстой, сæ иуæй сæ иннæ 
рæсугъддæр, зæрдæбындæр, æмæ уыдон æрмæстдæр 
лæгдзинадыл фыст сты? 
Адæймаг... Уый йæхæдæг ацы зæххыл царды дидинæг у, 
царды фидауц æмæ бирæ цæмæйдæрты у рæсугъд. 
Джызæлы хъæубæсты йæ ирон æгъдау, йæ конд æмæ 
йæ уындæй рæсугъд уыд Моргуаты Хуысинæ æмæ йæ бирæ 
130 

æмгæртты хуызæн йе ’рыгон зæрдæ дзаг уыд фидæны 
фæндтæ æмæ рæсугъд уынаффæтæй. Фæлæ райдыдта 
Фыдыбæстæйы Стыр хæст æмæ фæсивæды цæуын бахъуыд 
тохы цæхæрмæ. Семæ уыд Моргуаты Хуысинæ дæр. Хуы- 
синæ, кæй зæгъын æй хъæуы, нæ райста хъæбатыры ном, 
нæ йæм уыд хæстон кадджын хæрзиуджытæ, фæлæ 
бæлвырд у иу хъуыддаг: ацыд тохы быдырмæ æмæ æгад- 
дзинад йæ сæрмæ не ’рхаста. Бæсты сæрвæлтау нæ бав- 
гъау кодта ницы. Радта, æппæтæй йын зынаргъдæр цы 
уыд, уый — йæ цард. Цы ма уа зæххыл уымæй стырдæр 
лæгдзинад?! 
МОРГУАТЫ ХУЫСИНÆЙЫ ЗАРÆГ 
Ацы хъазуат хæцæны, 
Ой, тох, сау зæхх дæр куы риссы, 
Сау зæхх дæр риссы, гъей. 
Гъей, тох, Хуысинæ, дам, афтæ бадзуры: 
— Уый хъæбатыр Сырх Æфсад 
Знагæй йе стыр маст исы, гъей. 
Хур дæр арвы кæрæтты, 
Акæсут-ма, тугæй куы сахуырст, 
Тугæй куы сахуырст, гъей. 
Гъей, тох, Хуысинæ, дам, афтæ бадзуры: 
— Гъей, фыдызнаджы нæмыг 
Мæ риуы судзгæ куы ахызт, гъей. 
Гъей, мæ дунейы рухс мыл, 
Ой, тох, дард зæххыл батар, 
Дард зæххыл батар, гъей. 
Гъей, тох, Хуысинæ, дам, афтæ бадзуры: 
— Мæ мадæн-иу ма зæгъут, 
Макуы, ме сæфты хабар, гъей. 
131 

Дардмæ дæр, мæ Ирыстон, 
Ой, тох, дæ фæдзæхст хъуыстон. 
Дæ фæдзæхст хъуыстон, гъей. 
Ой, тох, Хуысинæ афтæ бадзуры: 
— Æз нæ бæстæйы размæ 
Ме хæс кадджынæй фыстон, гъей. 
О? 

АМОНД - МÆЛÆТÆЙ ТЫХДЖЫНДÆР 
Джызæлы кадджындæр хистæртæй иу Танхълаты Жор- 
кæйы (Георгийы) хæстон хабæрттæ чи зоны, уыдон абон 
дæр дис кæнынц, йæ хъысмæт куыд рауад, ууыл. 
Хъæуккаг лæппу æдзух цы хорздзинадмæ бæллыд, уый 
1936 азы йæ къухы бафтыд. Каст фæци Севастополы хæстон- 
авиацион училище æмæ сси тæхæг.Уыцы аз æй арвыстой 
горæт Ржевы уæззау бомбæтæ æппарæг тæхджыты 
полкъмæ. Уый фæстæ та — горæт Калининмæ. Хорз цы- 
дис йæ службæ. Цыбыр рæстæгмæ уæлдæфы йæ 
хæдтæхæгыл фæцис 1600 сахаты. Æмæ кæд дыууæ азы 
йеддæмæ нæма службæ кодта, уæддæр ын полчъы æрыгон 
тæхджытæ ахуыр кодтой йæ фæлтæрддзинад. 
133 

Йæ арæхст, йæ хорз службæйы тыххæй йын полчъы 
командир зæрдæ бавæрдта отпуск радтынæй. Цин кодта 
Жоркæ æмæ йæ бирæ хотæ, йæ мад æмæ йæ фыдмæ йæ 
писмойы фыста: «Ма тыхсут, тагъд кæрæдзи фендзыстæм». 
Фæлæ йæ писмо Ирыстонмæ нæма схæццæ, афтæ рай- 
дыдта Финляндиимæ хæст. Знагимæ уæлдæфон тохты ноджы 
тынгдæр рабæрæг сты ирон лæппуйы арæхст, йæ ныфс æмæ 
йæ лæгдзинад. Иу бон та йæ хæстон хæс сæххæст кодта 
æмæ фæстæмæ здæхт аэродроммæ. Фæлæ æваст цыдæр код- 
та йæ хæдтæхæг æмæ сау пиллон калгæ сау хъæдмæ æрхауд- 
та. Йæ уд аирвæзт, фæлæ бахауд уацары. Фæстæдæр рай- 
дыдта Фыдыбæстæйы Стыр хæст. Бынтон зынтæ æмæ ту- 
хитæ та уæд бавзæрста. Кæм — уазал, кæм стонгæй æрвыста 
йæ бонтæ. Хæст фæци, уæддæр Жоркæйæ хабар нæма уыд. 
Зæронд мад æмæ фыд ын æгас æнхъæл нал уыдысты, мар- 
дыл æй банымадтой. Бирæ йыл фæхъыг кодтой, стæй йын 
уæлмæрдты афтид ингæныл хъæдын цырт ныссагътой. Фæлæ 
Жоркæйы амонд разынд адзалæй тыхджындæр. Фæллад 
хæстон лæг сæрæгасæй сæмбæлд йæ райгуырæн хæдзарыл 
æмæ Джызæлы стыр хъæубæстыл атахт цины хабар. 
Жоркæ йе ’мгæрттæй цалдæримæ ныццыдис уæл- 
мæрдтæм, джихæй бирæ фæкастис афтид ингæнмæ, стæй 
сласта зæххæй йæ цырт. Схаста йæ сæхимæ æмæ йæ йе 
стыр куывды бон æхсидгæ цуайнаджы бын арты бавæрд- 
та. Уæдæй нырмæ кæд бирæ азтæ рацыд, уæддæр йæ буц 
хистæрæн зарæгæй æгъдау скодта хорз кæстæр, хæда- 
хуыр композитор Моргуаты Эльбрус. Æз та уыцы хорз 
æгъдауы мидæг балæууыдтæн Эльбрусы фарсмæ æмæ 
зарæгæн ныффыстон ныхæстæ. 
ТАНХЪЛАТЫ ГЕОРГИЙЫ ЗАРÆГ 
Нæ Иры зæхмæ фарн амондимæ 
Æрцыд Хуыцауæй. 
Хистæр нæм буц у, хистæр нæм буц у 
Кæстæры ’гъдауæй. 
134 

Жоркæ та махæн нæ буц хистæр у, 
Мæ хорз æмгæрттæ. 
Ныр дæр ма риссынц фæллад хæстоны 
Зæронд хъæдгæмттæ. 
Хъæбатыр тæхæг Райгуырæн бæстæ 
Цы уарзтæй уарзта! 
Карз тохы заман ирон лæджы ном 
Кадджынæй хаста. 
«Тыхсгæ ма кæнут, мæ бирæ хотæ,— 
Фыста сæхимæ,— 
Æз уæм зындзынæн иу амондджын бон 
Уæлахизимæ». 
Хъæбатыр тæхæг фидæнмæ касти 
Хуыздæр æнхъæлмæ.— 
Йæ хæдтæхæгыл сау нæмыг сæмбæлд 
Сау хъæды сæрмæ. 
«Хæрзбон, Дадинка, йæ рухс фæндтæй дæ 
Дæ фырт фæсайдта». 
Судзгæ хæдтæхæг сау пиллон калгæ 
Сау зæхмæ хаудта. 
Ныййарæг мадмæ афтæ бадзурынц 
Сæркъул-фæлмæстæй. 
Мæнæ дæм, зæгъы, сау хабар ыссыд 
Судзгæ сау хæстæй. 
Æнкъард хъæубæстæ сæ хорз кæстæрæн 
«Рухсаг у»,— загътой. 
Хъæдæй конд цырт ын уæлмæрдты кæрон 
Хибар ныссагътой. 

Фæлæ адзалæй Жоркæйы амонд 
Тыхджындæр разынд, 
Йæ царды рухс хур ныгуылæн арвæй 
Фæстæмæ разылд. 
Иу сæумæрайсом фæлмæцыд хæстон 
Сæ кæртмæ бахызт. 
— Гъей, хæдзар!— зæгъгæ, тынг зонгæ хъæлæс 
Мидæмæ байхъуыст. 
Зонгæ хъæлæсмæ фондз уарзон хойыл 
Базыртæ базад. 
Ныййарæг мад’ та уаты къæсæрыл 
Сагъдауæй баззад: 
«Диссаг-æмбисонд, цы хур мыл ракаст 
Мæнæ Джызæлы!» — 
Йæхицæн, зæгъы, йæ цины цæссыг 
Æваст нызгъæлы. 
Гъе стæй йын загътой, сæ рыст зæрдæты 
Цы хъыг, цы маст и. 
Жоркæ уæлмæрдты афтид ингæнмæ 
Бирæ фæкасти... 
Фæллад хæстон лæг сау зæххы риуæй 
Йæ цырт ысласта, 
Йæ куывды бон æй арты судзынмæ 
Сæхимæ ’рхаста. 

БУЦ ХИСТÆР 
Ирон адæмæн бирæ хорз æгъдæуттæ баззад сæ 
фыдæлтæй, фæлæ фарны хæдзарæн йæ астæуккаг цæ- 
джындз куыд уа, афтæ ирон æгъдæутты ахсджиагдæр æмæ 
рæсугъддæр у хистæрæн кад кæнын, хистæры буц дарын. 
Уый та куыд диссаг у: лæг-иу базæронд, цæстæй-иу нал 
уыдта, хъусæй-иу нал хъуыста, уæддæр-иу кæстæртæ уыцы 
хæрзконд æмæ хæрзæлвæстæй йæ уæлхъус æрбалæууы- 
дысты æмæ-иу уæд иу кадджын хистæр уыд, дыууæ-æртæ 
кадджыны — кæстæртæ сæхæдæг. Уымæн баззад 
фыдæлтæй ныхас «Цард — æгъдауæй рæсугъд». Фæлæ 
фыдæлтæ афтæ дæр загътой: «Цард азтæй баргæ нæу». 
137 

Уæдæ цæмæй баргæ у цард? Уый баргæ у адæймагæн йæ 
хъуыддæгтæ, йе ’гъдау æмæ йæ адæмæн цы лæггад бакод- 
та, уымæй. 
Адæймаг фæцæры фондзыссæдз азы, ноджы фылдæр, 
æмæ йæ йæ сыхаг дæр нæ зоны. Зæххыл иу бæлас никуы 
ныссагъта, искæй зæрдæ иу фæлмæн ныхасæй никуы бал- 
хæдта æмæ уый дæр зæгъдзæн: «Æз фæцардтæн». 
Ахæмтæн сæ цин дæр ничи зоны æмæ сæ хъыг дæр. 
Адæмы æхсæн арфæйы аккаг уый у, æмæ хистæр йæ 
цæсты кадджын кæмæн у, æгъдау ын чи дæтты, кæстæрты 
бирæ чи уарзы, зонд сын чи амоны æмæ афтæмæй йæ 
фыдæлты хорз ном рæсугъдæй чи мысы. Се ’гъдау æмæ 
сын сæ фарн йæ уæздан ныхас æмæ йæ зарæгæй ирон 
зæххыл сæфын чи нæ уадзы. Æмæ уыцы арфæйаг лæгтæй 
иу у нæ буц хистæр, зарæггæнæг Кæсæбиты Митя. Хуы- 
мæллæджы райгуырд, Хуымæллæджы цæры, фæлæ йæ 
Ирыстоны, стæмтæй фæстæмæ, алы ирон хæдзар дæр 
зоны. 
— Мæнæн мæ сыхаг мæгуыр куы уа, æз та — хъæздыг, 
уæд æз уымæй мæгуырдæр дæн,— зæгъы Кæсæбиты 
Митя. 
Цæугæдонæн йæ сæр, йæ гуырæн суадон у. Афтæ у адæй- 
маджы хъуыддаг дæр. Кæсæбиты Митя йæ курдиатæй бирæ 
азты дæргъы рухс кæны ирон адæмы зæрдæ, фæлæ уыцы 
курдиатæн йæ уидаг кæцæй цæуы? Кæм ис уыцы суадон, 
уыцы гуырæн? 
Зæрдæргъæвд æмæ кадджын уыдысты сæ рæстæджы 
Зæронд Бæтæхъойы хъæуы Бигъаты Хъырым æмæ Дзик- 
кары бинонтæ. Чызджыты хистæр — Варикка. Ацæргæ 
адæмæй фæстæмæ Вариккайы, æвæццæгæн, ничиуал хъуы- 
ды кæны, фæлæ йын йæ фырт хуымæллæггаг зарæггæнæг 
Кæсæбиты Митяйы Ирыстоны алчи дæр зоны. Æвæдза, 
диссаг у цард. Туг куыд хæссы, туг йе ’рдзон курдиат 
уæлæуыл куыд уадзы! Вариккайæн йе ’фсымæр Гуыба — 
æмбисонды аргъаугæнæг. Уынгты-иу куы сцæйцыд, уæд- 
иу ыл, зæгъы, фæсивæд æрæмбырд сты: «Гуыба, аргъау- 
ма нын ракæн, мах та дын дæ кусинæгтæ бакæндзыстæм». 
138 

Æмæ ма-иу ын цы гæнæн уыд. Кодта сын аргъæуттæ иуæй 
иннæ хуыздæр, иуæй иннæ диссагдæр. Гуыбайы кæстæр 
— Елмысхан. Уый та хæрдгæбыдтæ кæнынмæ ничи ам- 
былдтаид. Иннæ дыууæ æфсымæры — Гагкиу æмæ Хъуы- 
дайнат. Гагкиу хæдзардзин, фосдарæг лæг. Хъуыдайнат 
та — хъæубæсты фидауц — кафаг, зараг. Уыдонæн се 
’ппæты кæстæр уыд Верычкæ — фæндырдзæгъдæг. Цоты 
мад Дзиккармæ, зæгъынц, уыд цагъд æмæ цагъдмæ 
ныхæстæ æрхъуыды кæныны курдиат. Йæ чызгон бонты 
æрхъуыды кодта, йæ фидæны цардæмбал Хъырымы ном 
кæмæй ардта, ахæм зарæджы ныхæстæ дæр. Хъырым 
бурхил лæппу уыд æмæ зарæджы уыдис мæнæ ахæм 
рæнхъ: 
Бурхил — тарæрфыг, 
Мидæмæ рацу. 
Æмæ Дзиккарæн йæ чызг Верычкæмæ дæр уыдис ахæм 
курдиат. Уый дæр бæллыд йæ мады хуызæн цагъд 
æрхъуыды кæнынмæ æмæ йын æнтысгæ дæр бакодта. 
Верычкæ æгас нал у, фæлæ йæ фæстæ уæлæуыл ныу- 
уагъта йæхи цагъд. Цы ном ын радта йæ цагъдæн, уый 
нæ зонын, уымæ гæсгæ йæ схуыдтам «Верычкæйы 
цагъд», ома йе ’рхъуыдыгæнæджы номæй. Уыцы цагъд 
нал ферох, зоны йæ зындгонд фæндырдзæгъдæг Мыс- 
тулаты Ирæ æмæ йæ арæх цæгъды концертты, радио 
æмæ телеуынынады. Иу бæласы дыууæ къалиуæн сæ ди- 
динæг æмæ сæ дыргъ дæр иухуызон у, уымæн æмæ сæм 
зæххы сой иу уидæгтæй цæуы. Иу уидæгтæй цæуынц 
Бигъаты Верычкæйы фæндырдзагъд æмæ Кæсæбиты 
Митяйы зард дæр. Ирон хæдзармæ хæрæфыртæй 
хæстæгдæр ничи у. Уæдæ Бигъаты Хъырым æмæ Дзик- 
кары хæдзары цы аивады фарн уыд, уымæй фæрнджын 
у Кæсæбиты Митя. Бигъаты Хъырым æмæ Дзиккары 
хæдзар та æппæты фыццаг хъæздыг уыд ирон зарæджы 
фарнæй. 
Иунæг адæймаг дæр ахæм нæй, нæ абоны цард æмæ 
уавæрыл чи нæ хъуыды кæны, уæдæ цы уыдзæн нæ рай- 
139 

сом, нæ фидæн? Кæдæм æмæ нæ кæцырдæм хоны нæ 
фæндаг? 
— Цæуыл хъуыды кæныс абон?— бафарстон Кæсæби- 
ты Митяйы. Уый зæхмæ джихæй бирæ фæкаст, стæй 
загъта: 
— Дис кæнын, стыр дис: нæ цард цы хуызæн уыд æмæ 
ныр цæмæ æрцыд... Цæуыл тох кодтам мах? Ме ’мгæрттæ, 
мæ хистæртæ?! 
Абон æнцон бамбарæц у Митяйы мæт. Цæуыл 
фыдæбæттæ кодтой хистæртæ сæ лæппуйы бонтæй сæ 
зæронды бонмæ? Митæй мæсгуытæ амадтой? Цы ныфсæй 
цардæуа дарддæр? Митя цæуыл тыхсы æмæ хъуыды кæны, 
уыдон иу адæймаджы хъуыдытæ не сты, уыдон, царды 
ауæдзы дæллаг галæй ч# фæцыд, уыцы кусæг æмæ 
зæхкусæг адæмы хъуыдытæ сты. Фæлæ цавæрфæнды 
рæстæджы дæр зарæг лæджы фæллад суры æмæ йын 
цæрыны ныфс дæтты. Кæсаебиты Митяйы зарæг ахæм 
амондджын рауад, æмæ йæ адæм айстой, бауарзтой канд 
Ирыстоны нæ, фæлæ Теркæй Туркмæ кæдæм нал ахæццæ, 
ахæм нал баззад. 
Ирон æгъдау æмæ зарæгæй кæд искæй зæрдæ хъæздыг 
æмæ рæсугъд у, кæд йæ адæмæн тохы быдыры дæр æмæ 
сабыр царды дæр исчи хррз ка^стæриуæг бакодта, уæд 
уый у нæ Иры зарæггæнæг, нæ буц хистæр Кæсæбиты 
Митя æмæ дын, Митя, Ирыстоны кæстæрты номæй арфæ 
кæнæм. Бирæ азты-ма дæ уарзон хъæубæсты фæрнæй 
фæбад хистæрæн æмæ дæ зараг хъæлæсæй сызгъæрин 
зæлтæ фæтæхæд нæ рыст æмæ нæ фæллад дзыллæйы 
зæрдæмæ. 
Мæхи номæй та мæ зæгъын ф^енды афтæ: æз дæ ба- 
касты уынын нæ кæддæры уæздан æмæ кадджын хис- 
тæрты. Æз дæ хъæлæсы хъусын нæ фыдæлты æрхъуы- 
дыджын арфæтæ æмæ, риуы арфæй чи цæуы, ахæм 
ирон парахат зарджытæ. Уый тыххæй бузныг, æмæ 
дын кæстæры лæварæн аккаг кæнын ацы зарæджы 
рæнхъытæ. 
140 

ИРОН ЗАРÆГ — ДÆ ЗÆРДÆИЫ 
Æрттивынц хæхты митсæртæ 
Сæууон хуры тынтæй. 
Нæ буцдаринаг хистæртæ, 
Фæрнæй цæрат, фæрнæй. 
Махæн нæ цард кæм æхсиды, 
Нæ цин кæм и, нæ рис, 
Гъе уым, Митя Кæсæбиты, 
Дæ уды фарн дæр ис. 
Ды хистæрты æмбаргæйæ 
Уæздан кæстæр уыдтæ. 
Ды сау хæстмæ дæр заргæйæ 
Æмгæрттимæ цыдтæ. 
Уæлахизыл æууæндгæйæ 
Дæ цин уыд Ирыл баст. 
Ирон зарæг дæ зæрдæйæ 
Сызгъæрин хурау каст. 
Нæ Ирыстон у рагæйдæр 
Нæ ныййарæг, нæ мад. 
Фæллой æмæ йын зарæгæй 
Фæкодтай ды лæггад. 
Ирон зæххыл ирон æгъдау 
Кæм фæцуды æгæр, 
Дæ зарæг уым æрвнæрæгау 
Ныццæлхъ кæныс ныр дæр. 
Цы хур ныккаст Хуымæллæгыл? 
Цæмæй ныррухс и цард? 
Кæсæбиты нæртон лæгыл — 
Нæ цин æмæ нæ зард. 

1У 
к 
Гаситы 
Станислав 
Æ 
Æ 
ÆРТÆ ÆРВХУЫЗ ДИДИНÆДЖЫ 
Ацы зæххыл хорздзинадæй цы ис, цард рæсугъд æмæ 
амондджын цæмæйдæриддæр у, уыдон сты адæймагæн йæ 
зæрдæйы рухс æмæ йæ къухты фæллойæ арæзт. 
Адæймаг бирæ хъуыддæгтæ, бирæ диссæгтæ зоны; уый 
дуры скъуыдты æрзайын кæндзæн хор, къæдзæхы сау ти- 
гъыл самайдзæни галуан æмæ арвы талынгтæм базондзæн 
уæлдæфон фæндæгтæ саразын. Ацы зæххыл адæймаг цæмæ 
нæ сарæхса æмæ цы нæ базона, ахæмæй ницы ис. 
Фæлæ адæймаг нæ зоны, цы уыдзæн райсом æмæ йæ 
цавæр зындзинады сæрты бахъæудзæн ахизын. Цы уыдзæн 
райсом, уый нæ зыдтой Гаситы Русланы фæрныг бинонтæ 
142 

дæр. Сæ иунæг лæппу Славик каст фæци арæзтадон тех- 
никум. Йæ мад æмæ йæ фыд сæхимæ кастысты амонд- 
джын. 
— Ныр нæ зынтæ фесты,— цинхуызæй йæ цардæмбалмæ 
дзуры Руслан,— нæ иунæг ныр лæгты æмрæнхъ æрлæу- 
дзæни куысты, стæй бон цæуы æмæ, зæгъынц, фарн йемæ 
хæссы. Чи зоны нæ рæхджы чындзæхсæв скæнын дæр ба- 
хъæуа... 
Райæ йæ мидбылты худы: 
— Ехх... Бæргæ... бæргæ... Уыцы амондджын бон йæ 
цæстæй чи фены... 
Мад... Цæй хъæздыг дæ æмæ цæй мæгуыр дæ. Хъæбулы 
цин дæ хурырдæм хаста æмæ дæ зæрдæ бал бæласау урс 
дидинæг калдта... 
Хъæбулы риссæй та бæрæгбоны дæр джихтæ кæныс æмæ 
дæ зæрдæйы дидинæг æд къалиутæ сау зæхмæ згъæлы... 
Уыд 1979 аз. Июны мæй. Нырма, Райæ, дæуæн дæ зæрдæ 
хъæздыг у. Дæ иунæг буц лæппу хæларæй, уарзонæй кæимæ 
цæры, уыцы æмгæрттæ Тамик æмæ Сосланы дæр хоныс 
дæхи лæппутæ. 
Славик... Уый дæ комыкомдзæгтæй схастай, ныр-ма йæм 
бакæс бæрзонд, хæрзконд, йæ царды уалдзæджы бацыд. Чыз- 
джыты дзæбæхтæ йæм аивæй, сусæгæргомæй кæсынц. 
Тамик — Гадзауты лæппу, Сослан — Бигъаты, фæлæ 
æмбарыс дæ лæппуйы зæрдæйыуаг æмæ уыдон дæр уар- 
зыс, уарзыс ныййарæг мады уарзтæй. Рæстæг иухуызон 
кæм хæссы? Хурбон къæвдамæ æнхъæлмæ кæс, къæвда бон — 
хуры фæзындмæ. 
Иу бон Славик цыдæр æнахуыр хъæлдзæгхуызæй алæу- 
уыд дæ уæлхъус, худы йæ мидбылты æмæ дæм дзуры: 
— Мамæ, æфсадмæ мæ кæнынц, балцы мæ барæвдз кæн. 
Ды йæм кæсгæйæ баззадтæ: 
— Омæ афтæ куы загътай, институтмæ цæудзынæн... 
— Институтмæ æнæмæнг цæудзынæн, фæлæ уый дæр 
хæс у æмæ йæ æххæст ахицæн кæнон. Бирæты кæнынц ме 
’мбæлттæй. 
Мад донызылд цæстытæй касти йæ лæппумæ, касти æмæ 
йæм кæсынæй не ’фсæст, йæхинымæр та хъуыды кодта: 
143 

«Куыд тагъд мын айрæзтæ... Уый æнхъæл та чи уыд æмæ 
мын искуы æфсæддон лæг суыдзынæ...» 
Гаситы Славик службæ кодта Ныгуылæн Украинæйы, 
фæстæдæр та Афганистаны арæнтæм æввахс, Термезы. 
Писмотæ фыста йæ фыды мад Бабумæ, йæ мад Райæмæ, 
йæ фыд Русланмæ, йæ хо Зæлинæмæ, фыста æмæ сын 
æвæрдта зæрдæтæ: «...дæн дзæбæх, æнæниз, мæ службæ 
цæуы хорз. Ам мæнæн ис хæларзæрдæ æмбæлттæ, уæрст 
нын ницы у. Нæ кæрæдзийы æхсæн æмбис кæнæм нæ цæхх, 
нæ кæрдзын. Хъусыс, Зæлинæ, нæ мады коммæ кæс, цы 
дын зæгъы, уый кæн...» 
Фæлæ æваст — налдæр писмо, налдæр — хабар. 
Мады хуыссæг нал ахста, фыд сагъæсты бацыд: «Ай 
цы хабар уа, арæх куы фыста, уæд ныр цæуыннæуал фыс- 
сы, цы ’рцыд?» 
Цалдæр мæйы фæстæ райстой фыстæг, æрмæст цалдæр 
рæнхъы: «Дæн Афганистаны. Не ’фсæддон хай æрбынат 
кодта хæхты. Дардыл фыссыны фадат нæй. Бæлвырддæр 
хабæрттæ — мæ иннæ писмойы». 
Йæ иннæ писмо Гаситы Славик фыста 1980 азы 
æртыккæгæм мартъийы: «Дæ бон хорз, мæ дзæбæх, мæ 
фæлмæнзæрдæ мад Райæ. Куыд цæрут, цытæ кусы Рус- 
лан? Куыд у Бабу, цытæ архайы мæ гыццыл хо Зæлинæ? 
Мæ фыд, мæ фыд... Ам æй уæлдай тынгдæр мысын. Æгæр 
буцæй мæ схаста. Иу хъæр, иу тызмæг ныхас дзы нæ зо- 
нын. Хæрзаг та мæт кæны, ныхъхъус вæййы æмæ афтæмæй 
бады. Йæ зæрдæ ма риссын кæнæд. 
Хъуыды-ма кæныс, мæ фыды фыд Дзибокка-иу куыд 
загъта, уый: «Лæгæн йæ амонд йæ ныхыл фыст у». 
Ехх... Æз ам базыдтон, райгуырæн зæхх цы ад кæны, 
уый. Бон-изæрмæ фæлгæсын ацы талынг, ацы сау хæхтыл 
æмæ Ирыстоны мысын. Куыд æнæмæтæй-иу уадтæн нæ 
горæты уынгты. Куыд рогæй мæ хастой мæ базыртæ æмæ 
куыд амондджын уыдтæн. Кæм сты ныр мæ иузæрдион 
æмбæлттæ Сослан æмæ Тамик? Иу хатт-ма семæ фæбад 
æмæ семæ фæхуд. Мæхи хабæрттæй мæ куы фæрсат, уæд 
рæстæг ам уæззау у. Зæрдæ мæгуыр кæны ацы сау хæхтæй, 
144 

алы дуры рæбын дæр фыдбылыз цыма гæппæввонгæй бады, 
фæлæ нæ лæппутæ сты хъæбатыр, тæрсгæ нæ кæнынц. Ныр 
цалдæр боны къæвда не ’нцайы, уары æмæ уары. Абон 
мын бæрæгбон у, æртыккæгæм мартъийы у мæ райгуырæн 
бон. Сæххæст мыл ссæдз азы. Ссæдз... 
Цы хид фæхъахъхъæнæм, уый фаллаг фарс хъуына дур- 
ты рæбын абонрайсом æртыдтон æртæ æрвхуыз дидинæд- 
жы æмæ сæ мæ фарсмæ ныллæг рудзынджы тæрхæгыл иу 
гыцыл агуывзæйы доны сæвæрдтон. Кæсын сæм æмæ 
афтæмæй писмо фыссын сымахмæ. Райсомы æртæх сæ 
гь^щыл къусчытæй æрттивы. 
• Кæсын æмæ сæм кæсынæй не ’фсæдын. Сæ иуы мæ мады 
хуыз уынын, иннæйы — мæ фыды хуыз, æртыккаг ди- 
динæг та цыма мæ гыццыл хо у»... 
Æрмæст Славиччы ныййарджытыл ацы писмойæ раздæр 
сæмбæлд æфсæддон хайы командир Майоровы фыстæг: 
«Зынаргъ Руслан æмæ Райæ, хъусын уын кæнæм, кæй æрцыд 
уæззау хабар. Уæ фырт Гаситы Станислав йæ интернацио- 
налон хæс æххæст кæнгæйæ хъæбатырæй фæмард знæгтимæ 
карз хæсты. Зæрдæрисгæйæ уын тæфæрфæс кæнæм». 
Уымæй цалдæр боны фæстæдæр Гаситы Станиславæн 
йæ бирæ æмбæлттæ æмæ æмгæрттæ фæндараст загътой 
йæ фæстаг фæндагыл æмæ йæ бавæрдтой, афтæ тынг кæй 
уындмæ бæллыд, уыцы зынаргъ райгуырæн бæстæ Ирыс- 
тоны зæххыл. 
Уымæй æртæ боны фæстæдæр та Райæ æмæ Руслан рай- 
стой, сæ иунæг лæппу сын зæрдæтæ кæм æвæрдта, дзæбæх, 
æнæниз дæн, зæгъгæ, сæм кæм фыста, уыцы зæрдæриссæн 
фæстаг писмо. 
Афтæ рауад, Афганы хæсты ирон фæсивæдæй фыц- 
цагдæр чи архайдта, уыцы хъæбатыр лæппуйы хъысмæт 
æмæ йæ рухс ном цæринаг уæд. 
Зарæг «Дæу байста хæст» фыст æрцыд Гаситы цæрын- 
хъуаг иунæг лæппуйы номыл æмæ афтæ арæзт у, цыма 
хæхтæ, денджызтæ æмæ быдырты сæрты ирон чызг дзуры 
йæ уарзон лæппумæ æмæ йын уый дæр йæ ныхæстæн дзу- 
апп дæтты дард Афганы зæххæй. 
10 Ирон зарæг 
145 

ДÆУ БАЙСТА ХÆСТ 
Чызг: О цардуалдзæг, цы хорз амонд мын радтай, 
Уый дард бæстæйы сау хæстмæ фæцыд: 
Мæ зæххон стъалы, бамбар мын мæ катай, 
Мæ хæххон цæргæс, фехъус мын мæ дзырд. 
Аæппу: Дæ ныхас хъусын зарæджы зæлтимæ 
Æмæ фырцинæй нал арын бынат. 
Куыд дæ, мæ хур, цы хабæрттæ — нæхимæ? 
Куыд цæры, куыд, мæ ныййарæг, мæ мад? 
Чызг: Уый чызджыты ’хсæн аивæй йæхицæн 
Дæ раздæхынмæ агуры чындзаг. 
Цæмæй йæ зоны, махæн нæй фæхицæн, 
Цæмæй æмбары мах зæрдæйы уаг? 
Лæппу: Сызгъæрин фестай, бафсæдай мын цардæй, 
Кæд уыдзæн, ехх, нæ рухс бæллицы бон?! 
Тæхуды, ’рлæуу ирон зæххыл фæлладæй, 
Тæхуды, ’рлæуу ирон хъазты кæрон! 
Чызг: Лæгæн йæ хæс у хъахъхъæнын йæ бæстæ, 
Йæ бинонты, йæ уарзоны, йæ хъæу. 
Фæлæ дæу цард цæй дард бæстæм фæхаста?- 
Афганты зæхх Аланты зæхх куы нæу! 
Лæппу: Уæууæй, мæ хур, цы гæнæн и салдатæн? 
Кæй æндавынц йæ сагъæстæ, йæ рис?.. 
Фæлтау мын, цæй, Ирыстоны кой ракæн, 
Дæ зæрдæйы цы ног хабæрттæ ис? 
Чызг: Ызнон дæр та нæ зонгæ къахвæндагыл 
Дæу мысгæйæ цыдтæн æмæ куыдтон: 
Фæдзæхстон дæ Сызгъæрин Лæгтыдзуарыл, 
Хуыцауæй дын рæсугъд фæндаг куырдтон. 
146 

Лæппу: Хуыцауы дзырд мыл нал сæмбæлди, оххай, 
Æмæ фæразæй... судзгæ сау нæмыг. 
Ныр уæм Афганы дард бæстæйы тохæй 
Мæхи разæй фæуыдзæни мæ хъыг. 
Уæззау цæфæй мæ цæстыты рухс тайы, 
Кæйдæр сыгъд зæххыл баталынг мæ бон. 
Мæ хъустыл ма мæ мады хъæлæс уайы... 
Хæрзбон, мæ мад... Мæ Иры зæхх — хæрзбон. 
Чызг: Дæу байста хæст мæ уалдзыгон зæрдæйæ, 
Фæлæ мын хæст нæ байсдзæни дæ хуыз. 
Ныр ма... æрмæстдæр сау зæхмæ цæугæйæ 
Ыскæндзынæн мæ чындздзон къаба æз. 

ИРЫ ЗÆХХЫЛ - ФАРНЫ ЛÆГ 
Сæрдыгон акæс уыгæрдæнмæ æмæ рæсугъд у йæ ди- 
динджытæй. Æхсæвыгон дæ цæст ахæсс бæрзонд арвыл 
æмæ рæсугъд у йе стъалытæй. Уæдæ цард та уæд цæмæй у 
рæсугъд? Цард та рæсугъд у хорз адæмтæй. Уыдон 
рæстæджы дидинджытæ сты, зæххы стъалытæ. Фæлæ чи у 
хорз? Хорз та уый у, райгуырæн зæххыл æнувыд чи у. Йæ 
уидаг чи зоны, йæ фыдæлты рох чи нæ кæны æмæ сын се 
’гъдæуттæ, сæ фарн кадимæ дарддæр чи хæссы. Хорз уый 
у, уалдзыгон ауæдзы хоры нæмыг цингæнгæ чи аппары 
æмæ хъæздыг тыллæджы æрзадæй йæ фæззæг кæмæн фес- 
гуыхы. Мæгуыр лæджы фарсмæ цæстуарзонæй чи ба- 
148 

лæууы, чи йæ бамбары, чи йын баххуыс кæны. Æмæ ахæм 
фарны лæгæй йæ ирон адæмы æхсæн фæцард Фæллойы 
Хъæбатыр Мæрзойты Хъазыбег.^ Йæ рæстæджы йæ кад 
æмæ йе ’гъдау йæ разæй цыдысты. Йæ ном та дардыл хъуыст- 
гонд уыд йæ бирæ хорз хъуыддæгтæ æмæ йæ фæллойы 
фæрцы. Хъазыбег æрыгон лæппуйæ йæ хъысмæт сбаста 
зæххы куыстимæ æмæ йыл йæ царды кæронмæ йæ зæрдæ 
нал сивта. Никуы йæ рох кодта йæ фыдæлты ныхас: «Зæхх— 
Мад». Зæхх адæймагæн мады рæвдыд дæтты, мады та, 
зæгъы, буц кæнын, буц дарын хъæуы. Уалдзыгон хуры 
хъарммæ-иу сау зæххы хъæбысæй дидинæг йæ сæр куы 
сдардта, уæд-иу Хъазыбегмæ афтæ каст, цыма быдыр 
рæсугъддæр, райдзастдæр фæцис. Дидинæгмæ-иу æдзынæг 
бирæ фæкасти æмæ дис кодта, ацы сау зæххы, зæгъы, ахæм 
рæсугъддзинад куыдæй райгуырд. Чи йын радта цæрæнбон 
цин æмæ æхсызгондзинад хæссынæн? Диссаджы зæрдæ 
уыд Мæрзойты Хъазыбегæн. Арæх-иу йæ мидбылты 
худгæйæ афтæ дзырдта, царды хорздзинæдтæн кæрон нæй, 
фæлæ, зæгъы, уалдзыгон быдырæй тракторты хъæр куы 
’рбайхъуысы, уæд мæ зæрдæйы дуар байгом вæййы æмæ 
мæм уымæй хуыздæр ницы кæсы. 
Сызгъæрин фестой фыдæлтæ, сæ ныхæстæ цæй раст 
уыдысты. Урс хохæй, зæгъынц, урс дур хауы. Тулдз бæла- 
сы бынæй та тулдз тала ыссæуы. Мæрзойты Хъазыбеджы 
зæрдæйы цы уарзондзинад уыд йæ райгуырæн зæхмæ, йæ 
ирон адæммæ, йе уæнджы цы ’хсар, цы фидауц æмæ цы 
лæгдзинад уыд, уыдон ын йæ фыдæлты лæвар уыдысты, 
уыдон æм йæ рагон уидагæй цыдысты. 
Цъæйы æнусон бæрзонд хæхтæ, цыма арвы æнусон 
цæджындзтæ, фæлгæсынц дардыл. Дæлдæр — тархъæды 
бæлæстæ, кæрдæгджын бæрзонд фæхстæ. Ноджы дæлдæр 
та арф комы цæнддурты сæрты урс уылæнтæ хæссы 
æнæнцой Цъæйдон. Ам æрдзы рæсугъд хъæбысы уыд сæ 
уарзон цæрæнбынат Мæрзойты Хъазыбеджы фыдæлтæн. 
Уарзгæ йæ, бæргæ, кодтой, Цъæйы комы рæсугъддзинадæн 
æмбал кæм и, фæлæ ам мæгуыр лæгæн уæззау уыдысты 
йæ царды фадæттæ. Къуындæг зæххы гæбæзтыл хуым нæ 
149 

бакæндзынæ, хор нæ байтаудзынæ. Хохæгтæ сæ зæрдæ 
дардтой быдырыл, кæд сæм исты бæркад уырдыгæй 
уæддæр æрбафтид, фæлæ быдыр та дард уыд. Хъазыбе- 
джы фыд Мæрзойты Хадзымуссæ — комы нымад лæппу, 
йæ уæхсчытыл æнкъардта хæдзары уæз æмæ зивæг циу, 
уый нæ зыдта. Ныллæгцалх фæтæн багалæджы-иу баив- 
тыгъта йæ уæззау галтæ æмæ-иу арвы кæронмæ цæуæгау 
араст Сылтаныхъы быдыртæм. Цу æмæ цу æхсæвæй- 
бонæй. Бон Хур æмæ Уастырджийыл фæдзæхста йæ 
фæндаг, æхсæв та йæм сæ мынæг рухс æрвыстой мæй 
æмæ стъалытæ ныфсæвæрæгау. Æппынфæстаг-иу Сыл- 
таныхъмæ куы ’рхæццæ, уæд Сындзыхъæуы йæ хорз 
фысым æдзухæй дæр уыд йæ быдираг æфсымæр Мæрзой- 
ты Темырцы. Кæрæдзиуыл фæцинтæ кодтаиккой, фæтæге- 
ны цырагъы рухсмæ-иу фæбадтысты, фæтаурæгътæ код- 
той, фæлæ-иу æфсымæртæ, баулæфæм, зæгъгæ, сæ хуыс- 
сæнуæттæм куы ацыдысты, уæддæр ма-иу цырагъ сыгъди 
æнафонтæм. Уый Темырцыйы бинойнаг Надя йæ тиуæн 
кæм йæ дзабырты уæфстæ хуыдта, кæм ын йæ куырæт 
æмпъызта. Бон та хурыскастæй хурныгуылдмæ Хадзы- 
муссæ æнцой нæ зыдта Сылтаныхъы быдырты. Хорамал 
цардамал у. Хадзымуссæ-иу парахат быдыртыл йæ цæст 
куы ахаста, уæд-иу арф ныуулæфыд: «Ехх, ахæм хъæздыг 
зæххыл цæрын æмæ кусынæй чи бафсæды! Æз та ныр 
ацы уæззау галтыл фæстæмæ хохы цъасмæ кæд фæхæццæ 
уыдзынæн?» 
Бонтæ цыдысты. Бонтæ та семæ фарн хæссынц. Фарны 
хъуыдытæ æмæ бæллицтæй сбазырджын Хадзымуссæйы 
зæрдæ. Уый æмбæрста, царды фидæн быдыры кæй ис. 
Зæрдæ æхсайдта Сылтаныхъы быдыртæм, фæлæ уæддæр 
азылди хъæутыл, федта сын сæ хуымзæххытæ, базыдта 
адæмы. Хуыцауы фæндæй хъуыддаг афтæ рауад, æмæ 
цæрынмæ æрбынат кодта Кировыхъæуы. Ам Хадзымус- 
сæйыл бацайдагъ цард. Адæм ын йæ зæрдæйы уаг бамбæр- 
стой, адæм æй бауарзтой. Быдырдзаутæ та йæ сæхицæн 
разамонæгæй равзæрстой. Уæдмæ Хадзымуссæйы хæдзар 
кæстæрарæхæй бадзæбæх, бахъæздыг: цыппар лæппуйы 
150 

æмæ цыппар чызджы... Уыдонæн се ’ппæты хистæр уыд 
Мæрзойты Хъазыбег. Æрыгон, фæлæ сæрæнхуыз. Æры- 
гон, фæлæ йæ зонд, йæ ныхас фидар. Иугæр хъуыддаг 
йæхимæ райста, уæд ыл дæ зæрдæ дар. Куысты та фæллай- 
ын нæ зыдта. Æрыгон лæппуйæ сбадт тракторыл æмæ 
Кировыхъæуы колхозы быдырты акодта фæрнæйдзаг 
ауæдзтæ. Хъазыбег, æвæццæгæн, уæд бауарзта зæхх æмæ 
бирæ азты фæстæ дæр уымæн дзырдта, уалдзыгон, зæгъы, 
быдырæй тракторты хъæр куы æрбайхъуысы, уæд мæ 
зæрдæйы дуар байгом вæййы æмæ мын уымæй æхсыз- 
гондæр ницы вæййы. 
Ахуыр æмæ фæллой Хъазыбегæн систы йæ зæрдæйы 
дыууæ базыры. Уыдон ын лæвæрдтой цæрыны ныфс æмæ 
йын фæндаг амыдтой рæсугъд фидæнмæ. Æрцыд уыцы 
бон дæр, йæхæдæг колхозы хæдзарадæн уынаффæгæнæг 
æмæ разамонæг куы ссис. Уыцы рæстæг Æрыдоны 
партийы райкомы фыццаг секретарь уыд Калоты Георги. 
Уый хорз зыдта Мæрзойты Хъазыбегæн йæ лæджыхъæд, 
йæ зæрдæйы уаг æмæ йыл баууæндыд. Уырныдта йæ, 
фæстæзад хæдзарад раззæгты æмрæнхъ кæй ракæндзæн, 
æмæ нæ фæрæдыд. Хъазыбег куыстмæ афтæ арæхст- 
джынæй бавнæлдта, афтæ хорз йæ хъуыддæгтæ ацыдыс- 
ты, æмæ йæм иннæ хæдзарæдтæй æххуысагур цыдысты. 
Хъазыбеджы мысгæйæ мын Калоты Георги афтæ загъта: 
«Хорз уæвын алкæйы дæр фæнды, фæлæ уый алкæйы 
къухы не ’фты. Мæрзойты Хъазыбегмæ уыд æрдзон кур- 
диат æхсæны куыстмæ, адæмиэдæ цæрынмæ. Искæйы 
æнкъардæй куы федтаид, уæддæр йæ цурты нæ ацыдаид. 
Хъуамæ йæ бафарстаид: «Цы кæныс? Цæмæй тыхсыс?» 
Йæ рæвдыд ныхасæй дзы ныфс бауагътаид, кæд æххуыс- 
хъуаг уыд, уæд та йын æххуыс бакодтаид. Ахæм уыд 
Мæрзойты Хъазыбег». 
Раст зæгъы Калоты Георги. Хъазыбег æцæгæйдæр уыд 
ахæм адæймаг. Уымæн бирæ адæмтæ абон дæр сты 
æвдисæн. Дыууиссæдз азæй фылдæр хуымæтæджы нæ 
фæкуыста колхозы сæрдарæй. Йæ царды фæстаг азты 
Мæрзойты Хъазыбег разамынд лæвæрдта совхоз «Бе- 
151 

хъан»-ы хæдзарады кусджытæн. Зæрдæйы фæндиаг цыдыс- 
ты йæ уынаффæтæ æмæ-иу уыцы хъæлдзæгæй дзырдта, æз, 
зæгъы, ацы хæдзарад афтæ сараздзынæн æмæ йæм 
фæсарæнтæй уынынмæ куыд цæуой. Фæлæ йæ рæсугъд 
фæндтæ æмæ уынаффæтæ кæронмæ ахæццæ кæнын йæ 
къухы нал бафтыд: йæ тæккæ лæджы кары аскъуыди йæ 
цард. Хъазыбег йæ фæстæ ныууагъта хорз бинонтæ, хорз 
кæстæртæ. Йæ цардæмбал Лидæ. Хуры хуызæн æртæ чыз- 
джы. Светæ — дохтыр, Беллæ — экономист, Аллæ, уый 
дæр медицинон кусæг, æмæ сæ иунæг æфсымæр, Хъазы- 
бег йæхицæн стыр ныфсытæ кæмæй æвæрдта, йæ уыцы 
уарзон фырт Славик — юрист. Уыдон сæ хорз фыды фарн 
царды алы къабæзты хæссынц дарддæр æмæ йын 
рæсугъдæй мысынц йæ ном. 
Мæ цуры бады Хъазыбеджы цардæмбал Лидæ. Ныр 
дæр ма йе уæнгты кондыл бæрæг дары йæ чызгон азты 
рæсугъддзинад. Бахуды, фæлæ цæстытæ та — æнкъард. 
Уæд ын æз ныфсæвæрæгау загътон: «Лидæ, зæххыл нæй 
æнусон цард, ис æрмæстдæр æнусон кад. Хъазыбег йæ 
хъазуатон фæллойæ царды йæ фæстæ ныууагъта рæсугъд 
фæд, æмæ йæ ном цæрдзæн, йæ ном никуы ферох уыдзæн 
Ирыстонæй. Дæуæн та стыр бузныг, Ирыстоны зынд- 
гонддæр лæгтæй иуы ацы бон кæй æрымысыдыстæм, уый 
тыххæй. Фарн — уæ хæдзары. Дæ рæсугъд кæстæрты 
фæндиаг бирæ азты дзæбæхæй фæцæр». Лидæ 
фæхъæлдзæгхуыз, бахудт. Сымахæн дæр, зæгъы, стыр буз- 
ныг, æгайтма, нæ ирон бæстæ бирæ чи уарзта æмæ йын 
бирæ кæстæриуæг чи фæкодта, уыдоны ном рох кæнын 
нæ уадзут. Мах нæ хистæрты æмæ нæ хуыздæрты куы 
нал зонæм, уæд нæ мыггаг сæфтмæ цæуы. Æрхъуыды-ма 
кæнæм нæ дард фыдæлты ныхас: «Иуахæмы Нартыл 
æвзæр дуг скодта, лæг сæм нал сгуыхти». Ахæм дуг, 
зæгъы, махыл макуы скæнæд. 
Лидæ хæрзæрыгон чызг уыд, афтæмæй баззад сидзæрæй, 
фæлæ йын Хъазыбег йæ зын цæрдтытæ æмæ йæ сидзæры 
бонтæ ферох кæнын кодта. Йæ бирæ æгъдæуттæ æмæ 
ныфсы ныхæстæ Лидæйæ никуы ферох уыдзысты. 
152 

Хъазыбеджы æхсызгонæй мысы Ирыстоны адæмон 
фыссæг Мæрзойты Сергей: «Ком мæсыгæй фидауы, мыг- 
гаг та — лæгæй. Махæн нæ мыггаджы фидауц уыди Хъа- 
зыбег. Йæ æгъдау, йæ æфсарм, йæ лæгдзинад, йæ 
фыдæбæттæ иууылдæр баст уыдысты адæмы хъуыддæгтæ, 
адæмы хорздзинадимæ. Мыггаг дæр æмæ йын æгас Ирыс- 
тон дæр кад уымæн кодтой. Стыр курдиаты хицау уыдис, 
уыцы курдиат Хъазыбег æрдзæй рахаста. Мах мыггаджы 
бирæ хорз лæгтæ уыд, фæлæ Хъазыбег не ’ппæтæн дæр 
уыд ныфс, цæджындз, цырагъдар. Йæ лæггады хай нæ 
кæмæн нæ бакодта, ахæм нæ иу дæр нæ баззад». 
Мæрзойты Сергейы ныхæстæм зын у исты бафтауын, фæлæ 
хорз лæг æрмæст иу мыггаджы лæг нæу, уый æппæт ирон 
адæмы кад у. Ирыстон та хъуамæ йæ хуыздæрты ном зона, 
рох кæнын сæ ма уадза, кæннод нæ царды уидаг хус кæны. 
Фесæфæн ма уа фыдæлты фарнæн! Цы рæсугъд 
æгъдæуттæ уыд ацы нæртон зæххыл, æмæ бирæ фæцæрой 
нæ курдиатджын кæстæртæ, сæ фыдæлты рæсугъд 
æгъдæуттæ царды дарддæр чи хæссы. Уыцы рæсугъд 
æгъдæуттæй иу уыд кад æмæ номы зарæг. Фæллойы Хъæба- 
тыр Мæрзойты Хъазыбеджы ном дæр æрцард йæ кады 
зарæджы, æмæ йæ дунейы фарн амондджын зарæг 
фæкæнæд. Йæ зæлтыл амонд æмæ æхсызгондзинад 
фæхæссæд алы ирон хæдзармæ дæр. 
МÆРЗОЙТЫ ХЪАЗЫБЕДЖЫ ЗАРÆГ 
Цъæйдон йæ базыртыл урс уылæн хæсгæйæ 
Арф комы бафæллад, быдыры ныссабыр. 
Кады ном чи скодта йæ Иры бæстæйæн?— 
Мæрзойты Хъазыбег — Фæллойы Хъæбатыр. 
Кировы фæрныг хъæу — дæ уарзон хъæубæстæ, 
Дæ бирæ лæггæдтæ ныр дæр ма уым ысты. 
Фæрнæйдзаг адæм дын де ’гъдæуттæ, дæ хæрзтæ 
Нæ ферох кæндзысты, нæ ферох кæндзысты. 
153 

Æртæхдзæст дидинæг — уалдзæджы фидиуæг, 
Цæмæн ныджджих цымæ сау зæххы хъæбысы? 
Мæрзойты Хъазыбег, кæд уыцы дидинæг 
Дæ къахвæдыл æрзад, дæу мысы, дæу мысы. 
Афтæ-иу куы дзырдтай дæ мидбылты худгæ: 
«Фезмæлут, лæппутæ, бон махмæ нæ лæууы, 
Зæхх мады зæрдæ у, зæхх мад у, мæ хуртæ, 
Мады та буц кæнын, буц дарын куы хъæуы». 
Æгъдауæй рæсугъд у ирон цард, æмбæлттæ, 
Амонды рухс хур уæд дзагцæстæй фæкæсы. 
Мæрзойты Хъазыбег, дæ рæсугъд æгъдæуттæ 
Дæ иунæг буц лæппу кадимæ куы хæссы. 

ЗОНД ÆМÆ ЗÆРДÆЙÆ - РÆСУГЪД 
Диссаг у мады зæрдæ. Уый цотæн хурбон хуры тæвдæй 
тæрсы, къæвдабон къæвдайы уазалæй. Сызгъæрин рухсы 
дзуар Алардыйæ та сын ныййарджытæ æнæниз цард агуыр- 
дтой. Уæдæ нæ гыццыл сабитæ æнæнизæй бахъомыл уой 
æмæ царды фæндæгтыл дзæбæхæй царды бæрзæндтæм 
фæцæуой, зæгъгæ. 
Толдзгуыны хъæуы сæ ныллæг цары бын йæ бирæ цотæн 
уыцы хорздзинадмæ бæллыд Хæмыцаты Дзодзинкæ дæр. 
Авд лæппуйы æмæ дыууæ чызджы... Се ’ппæт дæр уыцы 
рæстæг уыдысты фæкæсинаг. Се ’ппæт дæр иу мадæн—рæвда- 
уинаг. Дзодзинкайæн йæ хъуыдытæ иуæй хæсты быдыры 
155 

уыдысты, йæ цардæмбал Стъепаныл уыдысты йæ мæт æмæ 
йæ сагъæс, иннæмæй та йæ зæрдæ рыст: ацы бирæ 
сывæллæттæн ныр иунæгæй цытæ кæндзынæн, куыдтæтæ сæ 
хæсдзынæн, зæгъгæ. Бон колхозы быдыры лæджы куыст 
кодта, æхсæв та цырагъы рухсмæ суанг æнафонтæм æмпъузæн 
æмпъузæныл æвæрдта, уæдæ мæ гыццыл сабитæ сидзæрхуыз 
ма уой, ма мын суазал уой, ма мын фæриссой. Фæлæ, фы- 
дæлты загъдау, къæвдайы фæстæ хурбон дæр скæны. 
Хæст куы фæци æмæ Стъепан æгас хæдзар куы ссард- 
та, уæд Дзодзинкайы фæлмæн зæрдæйыл хур ракаст. Сæ 
цæрæнуæтты та фарн йæхицæн фарны ахстæттæ скодта 
æмæ ныййарджытæ сæхи амондджын хуыдтой. Сæ цот сæхи 
фæндиаг бахъомыл сты. Ахуыры фæндаг сæ ахуыдта ахуы- 
ры бæрзæндтæм æмæ сæ алчидæр царды ссардта йæ бы- 
нат. Ахуыры стыр æнтыстдзинæдтæ йæ къухы бафтыд, 
Додзинка йæ цоты æхсæн хъулон уарзтæй кæй уарзта, 
уыцы суинаг, хæрзуд æмæ хæрззæрдæ лæппу Раманæн. 
Уый йе ’ргом аздæхта хъæууон хæдзарадмæ æмæ дзы ныу- 
уагъта рæсугъд фæд. Сси профессор, наукæты доктор. 
Хæмыцаты Раман йæ фæллойæ йæхицæн стыр ном скод- 
та, уæддæр фыццагау уыд мадуарзаг, фæлмæнзæрдæ, йæ 
хотæ æмæ йе ’фсымæртыл—æнувыд. Фæлæ хъысмæт разынд 
æгъатыр æмæ йын бирæ цæрæнбонтæ нæ саккаг кодта. 
Зонд æмæ курдиат диссаг сты. Казахстаны тыгъд бы- 
дырты зайы ахæм хæмпæлгæрдæг æмæ йæ иу фосы мыггаг 
дæр нæ хæры. Хæмыцаты Раман Мæскуыйы хъæууонхæ- 
дзарады наукон-иртасæн институты курдиатмæ гæсгæ 
уыцы тыгъд быдырты бакодта стыр диссаджы куыст. Уый 
бирæ фæлварæнты фæстæ сфæлдыста æмæ цардмæ ран- 
тысын кодта, дунейы чи никуыма уыд æмæ Казахстаны 
уыцы хæмпæлгæрдæгæй чи цард, ахæм фысты мыггаг. 
Уыдон, мах кæй зонæм, уыцы фыстæй сты дыууæ хат- 
ты стырдæр, хъуын та дæттынц дыууæ-æртæ хатты 
фылдæр. Афтæ ирон лæппуйы зонд æмæ курдиатæй абон 
дæр казахстайнаг фосдарджыты къухы æфты стыр æнтыст- 
дзинæдтæ. Раман ахæм хорздзинад сарæзта Манголы дæр, 
æмæ йын сæ хицауады сæрдар Цеденбал йæхи къухæй йæ 
риуыл ныссагъта орден йæ наукон куысты тыххæй. 
156 

— Мæ дзæбæх, мæ фæлмæнзæрдæ хотæ, æз сымахыл цин 
кæнынæй, сымах буц дарынæй никуы бафæллайдзынæн,— 
арæх-иу Раман дзырдта Зинæ æмæ Тамусяйæн. Фæлæ йæ 
зæрдæйы рæсугъд фæндтæ йæ къухы нæ бафтыдысты. 
Зæрдæ риссы, фæлæ рыст зæрдæйы хъæдгом чи 
бадзæбæх кæндзæн? Чи йын ратдзæн йæ фæлмæн узæлдæй 
удæнцой? Дзурынц, зæгъгæ, дам, ахæм тых ис æрмæстдæр 
зарæгмæ. Цæрынхъуаг хорз адæймаджы ном рох кæнын 
чи нæ уадзы, ахæм зарæгмæ. 
ХÆМЫЦАТЫ РАМАНЫ ЗАРÆГ 
Зæрдæйы циндзинад, зæрдæйы уæззау хъыг 
Æййафынц, мæ хуртæ, æййафынц кæрæдзи. 
Хæмыцаты Раман йæ дзыллæйы кадæн, 
Цы мæсыг амадта, уый амад нæ фæци. 
Дард бæстæй йæ мадмæ уый афтæ куы фыста: 
«Нæ Иры зæхх мысын, тагъд Ирмæ цæудзынæн. 
Додзинкæйы хæрзтæ, йæ бирæ дзæбæхтæ,— 
Уый афтæ куы загъта,— нæ ферох кæндзынæн». 
Æнафоны æрвнæрд фыдохы хъæлæс у, 
Æнафон æрвнæрдæй къæдзæх дæр нырризы. 
Додзинкæ бадзуры: «Мæнæ мыл цы бон и, 
Хъæбулы зындзинад, охх, мæнæ куыд риссы. 
Дæ бирæ ’фсымæртæ дæ уарзон æмбæлттæм 
Æнкъардæй кæсдзысты сæ цæссыг æмбæхсгæ. 
Æфсымæр йæ хотæн зæрдæйы уидаг у, 
Дæ дыууæ буц хойæн зæхх сафтид дæ фæстæ». 
Хæмыцаты Раман йæ хорз фыды фарсмæ 
Сау зæххæй ыскодта æнусон цæрæнуат. 
Дæ бæлццон, Додзинкæ, дæ ахуыргонд лæппу 
Нæ Иры хъарм зæххыл ысуадздзæн йæ фæллад. 
157 

КУЫД ЗЫНАРГЪДÆ, НЫЙЙАРÆГ... 
Нæ фыдæлтæ царддæттæг зæхх мад хуыдтой. Уый, 
æвæццæгæн, мад кæмæн нæ уыд, уыдон æй хуыдтой афтæ. 
Зæхх сæ йæ хъармæй æндæвта, зæхх сын лæвæрдта йæ 
фарнæй æмæ сæм зæрондæй-ногæй уый касти мады 
рæвдыд. 
Мад... Уыимæ баст сты нæ царды рæсугъддæр бонтæ, 
нæ зæрдæты æхсызгондæр мысинæгтæ. Кæд зæххыл æцæг 
амонд фенæн æмæ банкъарæн ис, уæд æрмæстдæр мады 
рухс цæсгом уынгæйæ. Мады фаг хорздзинæдтæ ацы 
зæххыл нæй, фæлæ уый буц даргæйæ, уымæн ирон рæсугъд 
æгъдау дæтгæйæ бамбарæн ис, циу амонд. Цæй тæхудиаг 
158 

у уыцы кæстæр, йæ хистæрты буц дарын чи зоны æмæ 
афтæмæй адæмы æхсæнмæ рухс цæсгомæй чи цæуы. 
Мах стъалытæ арвыл агурæм, фæлæ кæд зæхх æмæ цар- 
ды стъалытæ хорз кæстæртæ сты. Фыдæлты ныхæстæ... 
Сидзæр сæныкк, дам, кæйдæр сæгъы уасынмæ згъордта 
йæ мад æнхъæлæй. 
Мад—царддæттæг. Хæрзконд, хæрззонд, фæлмæнзæрдæ, 
уды рæсугъддзинад... Уыцы хæрзиуджытæ иууылдæр мады 
лæвæрттæ сты. Мад сæ куынæ радта, уæд уыцы хорз- 
дзинæдтæ тыгъд быдыры фæндаджы хъæбæрыл ссаргæ не 
сты. Мады уарзондзинадæй сæ удтæ хъæздыг кæмæн сты, 
уыдон та цыма кæрæдзи æнгæс хотæ æмæ æфсымæртæ 
сты æмæ цард дæр, зæхх дæр уыдонæй рæсугъд у. 
«Кæд мæ уды сконды хорздзинадæй исты ис, уæд уый 
у мæ мадæй райсгæ хорздзинад»,— фыссы, йæ мад Хъу- 
латы Аверийы буц чи фæдардта, бирæ кæдтæ æмæ йын 
æгъдæуттæ чи фæкодта, уый, медицинон наукæты канди- 
дат, медицинон службæйы раздæры булкъон, Мæскуыйы 
бынмæ Подольскы цæрæг Бицъоты Валодя.— Уый-иу мын, 
зæгъы, афтæ дзырдта: «Ды æрмæст дæхи уды мæт ма кæн. 
Ды, зæгъы, Хуыцауы ном ссар æмæ дзы ракур хорздзинад 
æппæт адæмæн. Адæмы ’хсæн у хæларзæрдæ æмæ уазæгу- 
арзон. Дæ фæндаг дын хъуамæ рухс кæной дæ зонд æмæ 
дæ зæрдæ. Авери-иу хорз лæджы хуызæн уазджыты размæ 
рацыд æмæ уæзданæй загъта: «Уазджытæ,— Хуыцауы уаз- 
джытæ! Мидæмæ! Саккаг кæнут, уæ хорзæхæй. Æртæ 
кæрдзынæй Хуыцауы ном ыссарут, нæ Дунерафæлдисæгмæ 
бакувут, цæмæй бынатоны бынаты хорзæх уа, фæндагго- 
ны — фæндагамонд, нæ кæстæртæ зонд æмæ зæрдæйæ 
фидар куыд уой...» 
Æмæ-иу, зæгъы, кæстæртæ кусарт акодтой, сæр æмæ- 
иу бæрзæй рахиз уæнимæ хистæрты фынгыл авæрдтой. 
Аверийы фыд Хъулаты Габола Куырттаты комы — 
нымад лæг, йæ мыггаг, зæгъынц, паддзахы уæлкъæсæр 
уæздæттимæ фыст уыд æмæ сæ кæстæртæм дæр уæздан- 
дзинад фæлтæрæй-фæлтæрмæ цыд. Йæ фыдæлты зонд æмæ 
зæрдæйы парахатдзинад уыд Хъулаты Аверимæ дæр. 
159 

Чызгæрвыст, чындзхаст куыннæ уыдаид фыдæлты за- 
ман Куырттаты комы. Бæрзонд хæрзæлвæст чызг-иу хъазты 
фæсивæдыл ахаста йæ цæстæнгас. Кæд-иу хъазты рæсугъд 
æгъдау уыд, уæд-иу рахызтаид кафынмæ. Кафгæ та кодта 
æрмæстдæр йæ уарзон цагъдмæ. Уыцы фыдæлтыккон 
цагъдмæ Аверийæн йæ зæрдæ цин дæр кодта æмæ уынгæг 
дæр кодта. Уыцы цагъд та ахæм цагъд уыд, адæймаджы 
рæсугъддæр æмæ æгъдауджындæрæй чи æвдыста йæ адæ- 
мы ’хсæн. 
Уыцы фыдæлтыккон цагъдæн бæлвырд ном нæй, фæлæ 
йыл абон, æвæццæгæн, хорз сфидауид, кæддæр æй йæ 
зæрдæйы бынæй чи уарзта æмæ йæ рæсугъд зæлтæм 
хъусгæйæ уыцы-иу рæстæг кæугæ æмæ худгæ чи кодта, 
уый номæй: «Хъулаты Аверийы уæздан цагъд». Адæй- 
маджы адæмы æхсæн рæсугъд цы кæны? Йæ зонд æмæ йæ 
ирон æгъдау. Уыдон та амад сты уæздандзинады бынду- 
рыл,— афтæ амыдта йæ кæстæртæн Хъулаты Габолайы 
чызг Авери. 
Æмæ уæздан уыд Авери йæ алы хъуыддаджы дæр. Йæ 
уазджытæ-иу дзаг фынджы уæлхъус фæбадтаиккой, хорз- 
иу фæкафыдысты, фæзарыдысты. Стæй-иу йæ уазджыты 
фæндараст кæнгæйæ уæздан сылгоймаг загъта: «Хуыцауы 
салам сæмбæлæд уæ алкæйы хæдзарыл дæр. Кад æмæ на- 
мыс уæ фыдæлтæн, ирон æгъдауæй сымах чи срæсугъд 
кодта. Стыр бузныг, цардæй бафсæдут, мæ хуртæ»,— æмæ- 
иу сæ фæдыл каст, цалынмæ комы нарæджы нæ фæаууон 
сты, уæдмæ. 
Бицъоты Валодя йæ къухфысты мысы йæ мады 
зæрдæвæрæн ныхæстæ. Цы фидар æмæ цы фæлмæн уыд. 
Йæ хъæбысы йæ ныккодта, стæй афтæ бакодта: хъæддых, 
зæгъы, лæуу, мæ хъæбул, дæ къæхтыл. Æхсары бын «уæуу» 
зæгъæн нæй. Æз хорзæй æмæ æнæзæрдæхсайгæйæ цæуын 
мæ бæстон бынатмæ Хуыцауы фæндæй. Тыхсгæ-иу, зæгъы, 
ма кæн, мæ хъæбул, цард фæцудыдта æмæ хъыггæнæг адæм 
дæ зæрдæйы фæндиаг куынæ уой, мыййаг. Уымæн æмæ 
мадызæнæгæй раджы фæцух дæн, æрыгон чызгæй. Уæд- 
160 

дæр-иу мæ разы дзурæг лæг мæ фыды мыггагæн арфæ 
ракæнæд, сæ сидзæр хойы буц кæй дардтой, уый тыххæй. 
Мæ уæлхъус хъарæггæнæг ус нæ фендзынæ, мæ хъæбул, 
æмæ-иу ууыл дæр ма мæт кæн. Уымæн æмæ сидзæр чызгыл 
хъарæг кæнынæн стыр ныфс хъæуы, ахæм хæс йæхимæ куы 
ничи райса Æрмæст тынг мæт кæнын, мæ хъæбул, мæ байзæд- 
даг кæуыл бафæдзæхсон. Уæддæр ма тыхсут, мæ хъæбултæ, 
æз уæ Мады Майрæм æмæ Лæгтыдзуарыл бафæдзæхстон. 
«Мады фæллой ничи бафыста, æмæ мын мæ æнкъард 
хъуыдытæ мæ зæрдæ æлвæстой»,— фыссы Бицъоты Вало- 
дя. Мæ мад, зæгъы, уыд мæ царды иунæг хур, æмæ йæ 
ныгуылын афон æрцыд. Нæй ахæм хур, ныгуылгæ чи нæ 
кæны, фæлæ, зæгъы, куыд тагъд атахтысты мæ рæсугъддæр, 
мæ амондджындæр бонтæ æмæ мæ мады сбуц кæнын куыд 
гыццыл бафæрæзтон. Афтæмæй та мадыл нæлгоймагæй 
Валодяйы хуызæн дыккаг ахæм æнувыд нæй, æвæццæгæн. 
Йæ ныгæнæн бон, йæ бæстон бынатмæ йæ чи хаста, 
уыдонмæ лæгъстæгæнæгау дзуры: «Бахатыр кæнут, зы- 
наргъ фæсивæд, æз, зæгъы, мæ ныййарæг мады Хуыцауыл 
бафæдзæхсон». Фæлæ цы дзырдта уарзон хъæбул йæ мады 
фæдыл, йæ фæстаг фæндагыл æй фæндараст кæнгæйæ? 
Уый уæлæрвтæм лæгъстæгæнæгау дзырдта: « 0 дунейы 
дарæг кадджын Хуыцау, мæ ныййарæг мадæн мæ уд лæвар 
кæнын. Мæ буар ын цъæх нæуу фестæд, цæмæй йæ фæллад 
къæхтæн фæлмæн уа, йæ бæстон бынатмæ цæугæйæ». 
Афтæмæй, зæгъы, фæндараст фæу, мæ ныййарæг мад, 
куырттатыкоймаг Хъулаты Габолайы уæздан чызг, дæ 
бæстон, де ’нусон бынатмæ цæугæйæ. 
Мад... Уый диссаг у, æвæдза. Уый йæ хъæбулы улæфт 
дардмæ хъусы. Йæ хъæбул та зæры-зæрондмæ куы 
фæцæра, уæддæр æй сывæллон хоны æмæ йын хур бон 
хуры тæвдæй тæрсы, къæвда бон — суазалæй. Мады зæрдæ, 
сыгъзæрин фестай! 
Уæдæ уæлæуыл уæзданæй чи фæцард, нæ фыдæлты 
домбай æгъдау рæсугъдæй рæсугъдмæ чи фæхаста, уыцы 
фæрныг сылгоймаг Хъулаты Аверийæн хæлар кæнын мæнæ 
ацы рæнхъытæ. 
11 Ирон зарæг 
161 

МАДЫ НОМ — ÆНУСОН 
Зæххыл ис иунæг хæзна царды 
Æмæ уый Мад у, мæ хур, Мад. 
Йæ рæвдыд сау дуртæм дæр хъары, 
Фæсуры зæрдæйы фæллад. 
О мад, сыгъзæрин мад, дæ хæрзтæй, 
Ды кæныс кæс^æрты æнгом. 
Тæхуды, зарæджы ныхæстæй, 
Æнусон чи скæны дæ ном. 
Дæ къахвæд агурын нæ хæхты, 
Дæу æнхъæл уардитæм кæсын. 
Куырттаты стыр комы уæрæхы 
Дæ хуыз мæ цæстыты хæссын. 
Мæ зарæг сарæзтон дæ мæтæй, 
Йæ зæлты бавæрдтон мæ уарзт. 
Дæ зынаргъ Къадаты бæрзæндтæй 
Мæ удмæ хур цыма æркаст. 
Цы хорз у, чи сбуц кодта мады 
Æмæ йын чи радта æгъдау, 
Зæххыл уый дзыллæты нымады 
Йæ фарнæй батавдзæн Хуыцау. 
Хуыцау та бæрзондæй фæлгæсы, 
Хæрзудтæн риссынæй тæрсы. 
Хуыцау... Уый цæсгоммæ нæ кæсы. 
Хуыцау... Уый зæрдæмæ кæсы. 

Уалдзыгон быдыры царди иу рæсугъд дидинæг. Уый алы 
райсом дæр æнхъæлмæ касти хуры скастмæ æмæ цин кодта 
дунейы рухсыл. Рог уддзæф та йыл рæвдаугæ узæлыд æмæ 
йæ фæлмæн сыфтыл сæумæрайсомы æртæх тæмæнтæ калдта. 
Уый рæсугъддзинадæй рæсугъд уыди быдыры зæрдæ æмæ йæм 
рæхснæг тала-бæлæстæ цымыдисæй кастысты тархъæды 
кæронæй. Фæлæ хъысмæт йæхи фæнд хæссы. Æнæнхъæлæджы 
ныннæрыд арв. Дидинæгыл æрбацыд уæззау сыгкъæвда æмæ 
йын йæ рæсугъддзинад зæххы хай бакодта. 
Царди уалдзыгон быдыры рæсугъд дидинæг æмæ йæ 
фæстæ баззад рæсугъд бонты мысинаг... 
163 

Дидинæджы хуызæн рæсугъд æмæ дидинæджы цардау 
цыбыр уыди сыгъдæгуд æмæ фæлмæнзæрдæ чызг Гогаты 
Дианæйы цард. Дианæ куы базыдта, циу ацы зæххыл амонд, 
куы базыдта цин кæнын, фæлмæн цæстæнгасæй уарзын 
æмæ худын, уæд æрцыд фыдбылыз. Йæхицæн цардæмбалæн 
кæй аккаг кбдта, уыимæ иу машинæйы, иу æнамонд фæнда- 
гыл иумæ ссардтой сæ адзал. Уалдзыгон быдыры сæууон 
дидинæджы хуызæн чи уыд, уыцы æрыгон рæсугъд чызг 
цæрынхъуагæй йæ урс разгæмтты араст сау зæххы 
бæстæмæ. Араст зымæгон урс фæндагыл, йæ мад Ирæйы 
уæззау хъыг йæ æнкъард зæрдæйы хæсгæйæ. 
Йæ фыд Феликс та æнæнхъæлæджы хабарæй цавдду- 
рау фæци æмæ ныр дæр ма йæ зæрдæйы стыр хъæдгом 
дзæбæх кæнын нæ комы. Сидзæрæй схъомыл, фыды рæвдыд 
никуы базыдта Феликс. Фондз сидзæрæй сæ сæ мад 
Зæнджиаты Темболаты хистæр чызг Сона йæ комыком- 
дзæгтæй схаста йæ фæллад базырты бын. 
Фыдыбæстыл зын сахат куы скодта, уæд Сонайы цар- 
дæмбал Бетъе хæрзбон загъта йæ мæгуыр сабитæн æмæ 
фæцыди тохы быдырмæ. Фæцыди ацу æмæ ма ’рцуйы 
фæндагыл. Фæлæ Бетъейæн йæ бинонты кæстæр Феликс 
куы рахъомыл, йæ лæджы кармæ куы бахызт, уæд йæ 
зæрдæ æнцой нал зыдта: «Кæмыты хæцыди цымæ мæ 
фыд? Цы зæххыл ссардта йæ адзал? Кæм ис йæ ингæн? » 
Цал æмæ цал æнæхуыссæг æхсæвы арвыста йæхицæн 
сагъæстæ кæнгæйæ. Æмæ Феликс æппынфæстаг ссард- 
та, йæ зынгуыст фыд бæсты сæрвæлтау йæ цард кæм 
радта, йæ райгуырæн Цъæйыхъæу, йæ зынаргъ Уæлла- 
джыры ком мысгæйæ, йæ уарзон бинонты уындмæ 
бæлгæйæ æнустæм æрыгонæй кæм баззад, уыцы æнкъард 
зæххы гæбаз, уыцы æфсымæрон ингæн Воронежы об- 
лæсты, Кортояк, зæгъгæ, ахæм хъæуы. Ам Гогаты Петр 
(Бетъе) Хуыбейы фырт хъæбатырæй фæмард 19 авгус- 
ты 1942 азы. Фæлæ Гогаты Феликсы йæ фыды уæззау 
хабар æмæ йæ сидзæры бонтæ уый бæрц нæ фæриссын 
кодтой, йæ иунæг чызджы хъысмæт ын йæ зæрдæ куыд 
асаста. 
164 

Æз мæхи номæй дæр æмæ мæ зынаргъ æмхæрæфырт 
Феликсы номæй дæр арфæ кæнын, Дианæйы йæ ’цæг ду- 
немæ зарæгæй чи сбуц кодта, нæ уыцы курдиатджын хотæ 
æмæ æфсымæртæн: Хъуысаты Эльвирæйæн, Кокайты 
Аллæйæн, Тедеты Шаликъойæн æмæ Плиты Муратæн. 
Зарæджы ныхæстæ зарæг нæма сты, фæлæ сымах зарæ- 
джы ныхæстæн радтат цæрынæн—ныфс, тæхынæн — хъа- 
ру.æмæ уæ цæрæнбонтæ æрвитут ныфсджын æмæ хъару- 
джынæй. 
ДИАНÆ 
Æвæццæгæн, сæхи æгъдау ис азтæн, 
Æрыгонæй сын бамбарæн дæр нæй. 
Æндæр дæ коммæ афтæ тынг куыд кастæн, 
Æндæр куыд уыдтæн афтæ хъал дæуæй?! 
Мæ сыгъдæг уд æз бакодтон дæ уазæг 
Æмæ мæхи цæй амондджын хуыдтон. 
Кæм ысты ныр нæ Цин æмæ нæ Уалдзæг, 
Нæ фæндагыл цæмæн нытталынг бон? 
Æз нал хъуыстон, цы мæм дзырдтай, цы загътай, 
Æрмæст мæм ихдон урс уылæн хæссы. 
Ох, афонмæ мæ мады зæрдæ скатай, 
Мæ фыд æнкъардæй сау зæхмæ кæсы. 
Цæй тынг ныссабыр ацы ’хсæв Хæтæлдон, 
Цæмæн нырризы халасы бын хъæд... 
Мæ урс разгæмттæ Уалдзæгмæ куы ’вæрдтон, 
Зымæгон сæ цæмæн ыскодтон уæд? 
Зæххыл цæй хорз у амондджын уынаффæ, 
Рæсугъд бæллицтæ, рухс фæндтæй цæрын. 
Æз та цæрын нæма райдыдтон, афтæ 
Мæ сæфт Уалдзæгмæ хурагур цæуын. 
165 

ЦЫ ЗАГЪДÆУА АМОНДÆН 
Хорз зæххыл стыр бæлæстæ зайы, нæ фыдæлты зæхх 
та фарны зæхх у, æмæ йыл сæрæнгуырдтæ рæзы, тых- 
джын адæм цæры, фæлæ амонд, амонд... Уый адæймаджы 
йæхæдæг куы нæ сура, уæд ын нæдæр баййафæн ис, нæдæр 
æрцахсæн. Чочиты Аслæнбег сæрæнхъуаг, бæргæ, нæ 
уыдис, Ирыстоны хæхты хъæбысы цыма цъитийы æхсырæй 
схъомыл, уый хуызæн — бæрзонд, бæзæрхыг, фидæрттæ 
арæзт. Дзурыныл никуы тагъд кодта, бирæ дæм фæхъуыс- 
таид, афтæмæй загътаид йæ хъуыды. 
Бузныг æмæ сæрыстыр уыд йæ лæппуйæ Цоколаты Ве- 
руся. Йæ иунæг фырт йæ зæрдæйы фæндиаг рауад: мад- 
166 

уарзаг, фæлмæнзæрдæ, хъуыддаджы та — зондджын. Хорз 
лæгты æхсæн æрцахста хорз бынат. Царды фæндаг æй 
ахуыдта царды бæрзæндтæм, æмæ кæй фарсмæ балæууыд, 
чи йæ базыдта, уыдон æй сæхи æфсымæрау бауарзтой. 
Æрмæстдæр цыппар æмæ ссæдз уалдзæджы федта ацы 
зæххыл Аслан, фæлæ цы ныфсджын къахдзæфтæй атын- 
дзыдта размæ æмæ хæрзæрыгон уæвгæйæ цы бæрнон бы- 
наты равдыста æххæст лæгау йæ зонд æмæ йæ хъару! 
«Компания Балтикайы» генералон директоры хæдивæг 
Чочиты Асланы Петербурджы цæрæг ирон адæмæй 
стæмтæй фæстæмæ чи нæ зыдта, ахæм нал баззад. 
Хистæртæн уыд, рæсугъд æгъдæуттæ сын чи лæвæрдта, 
ахæм хорз кæстæр. Йе ’мгæрттæн та—æфсымæры хуызæн, 
æнæзивæг фæкæсынмæ, баххуыс кæнынмæ. Уый рæсугъд 
зæрдæ хаста адæмы æхсæнмæ æмæ тагъд кодта цæрынмæ. 
Аслан сæ хæдзарæй кæдæмфæнды куы цыдаид, уæддæр- 
иу йæ мад Веруся йæ фæдыл касти æмæ касти, цалынмæ 
йæм зындаид, уæдмæ. Стæй-иу, йæ зæрдæйы цин йæ цæсго- 
мыл хæсгæйæ, æхсызгонæй сулæфыд; «О, цардæй мын баф- 
сæдай, мæ иунæг лæппу. Гыццылæй мын мæ бирæ зынтæ кæй 
æмбæрстай, афтæ тагъд мын, æвæццæгæн, уымæн алæг дæ». 
Веруся йæ амонд агурæг æрцыд Чочиты хæдзармæ. Ду- 
нейы рухсмæ фæзындысты хуры хуызæн дыууæ сывæлло- 
ны — Аслæнбег æмæ Аллæ. 
Аслæнбег æмæ Аллæ æнæзивæгæй уадысты Дзæуджы- 
хъæуы 30 скъоламæ. Æгъдауæй — фæзминаг, ахуыры — 
раззæгтимæ, афтæмæй сæ дыууæ дæр каст фесты астæук- 
каг скъола. Чочиты Аслан ахуыр кодта ам, нæхимæ, база- 
радон техникумы. 
— Йæ ирон адæмы бирæ уарзта Асланбег æмæ йæ афтæ 
фæндыд, сæ алкæмæндæр исты кæстæриуæг куы бакæ- 
нид,— мысы йæ зондджын, йæ сæрæн лæппуйы Веруся.— 
Æз, зæгъы, мæ уд ратдзынæн, æрмæст мæ мад æмæ мæ 
фыд, мæ хо æмæ мын Ирыстон дзæбæх уæнт. Искæмæн- 
иу исты хорздзинад куы ракодта, уæд-иу схъæлдзæг, æмæ 
иу-йæ цинæн кæрон нал уыд. 
Чочиты Аслæнбег кæд æрыгон уыд, уæддæр ас лæгау 
167 

æмбæрста, цы у цард, æмæ йæ фæндыд йæ хорздзинæдтæй 
адæмы зæрдæйы рæсугъд фæд ныууадзын. Уый хорз зыд- 
та, ахуыр æмæ фæллой кæй сты зæрдæйы базыртæ æмæ 
æрмæстдæр уыдоны фæрцы ис царды бæрзонд рындзтæм 
стæхæн. Æмæ сæм йæ царды тæккæ уалдзæджы Аслæнбег 
стахт: сси горæт Петербурджы экономикæ æмæ барады 
æппæтадæмон институты студент. Сахуыр дзы кодта дыуг 
уæ азы. Уыцы дардыл хъуыстгонд институтмæ ахуыр 
кæнынмæ бацыд йæ хо Аллæ дæр æмæ цыбыр рæстæгмæ 
йæхи базонын кодта хорзæй. Институты ахуыры раззæг- 
тимæ Кады фæйнæгыл ис Аллæйы хуызист. «Институты 
куы вæййын æмæ Кады фæйнæгыл мæ хойы хуызист куы 
фенын, уæд хуымæтæджы хъал ныввæйын мæхицæй!» — 
цингæнгæ-иу Верусяйæн сæрыстырхуызæй дзырдта Аслан, 
æмæ-иу уæд мады зæрдæйы дуар байгом, хур-иу æм æрба- 
каст. Уыцы цины уылæнтæй Веруся йæхи афтæ æнкъардта, 
цыма никуы сидзæр уыд, никуы зындзинæдтæ бавзæрста. 
Райгуырд амондджынæй æмæ ацы карæнмæ амондджынæй 
фæцард. Фæлæ хурбоныл дæр æууæнк нæй. Хатгай йæ æваст 
бамбæрзы сау мигъ æмæ рацæуы тыхджын къæвда. 
Уыцы райсом куыстмæ цæуыны фæнд нæ кодта Чочиты 
Аслæнбег, æнæфæразгæ уыд. Иу афон æм куыстуатæй ба- 
дзырдтой: «Куысты æхсызгон хъæуыс æмæ, дæ хорзæхæй, 
ма фæзивæг кæн». 
— Уæ, бæргæ, фæлæ мæхи хорз не ’нкъарын, куыстмæ 
рацæуын, æвæццæгæн, мæ бон нæ бауыдзæн,— уæзданæй 
бамбарын кодта Аслæнбег æмæ телефоны хæтæл 
æрæвæрдта. Иуцасдæр рæстæджы фæстæ та Чочиты хæдза- 
ры ногæй райхъуыст телефоны дзæнгæрæг, фæлæ та ацы 
хатт дæр, мæ бон нæ бауыдзæн, зæгъгæ, не сразы «Ком- 
пания Балтикæйы» генералон директоры хæдивæг. Фæлæ, 
æвæццæгæн, адæймагæн хъысмæтæй йæ ныхыл цы фыст 
уа, уый тыхджындæр у æмæ йын æнæ цæугæ нæй. Æртык- 
каг хатт райхъуыст телефоны дзæнгæрæг, æмæ Аслæнбег 
æртыккаг хатт систа телефоны хæтæл: «Нæй æнæ ра- 
цæугæ, нæ хъуыддæгтæ ныссуйтæ сты æмæ исты амалæй 
фæзын. Бирæ дæ нæ бафæстиат кæндзыстæм». 
168 

Æртыккаг хатт ницыуал бафæрæзта сдзурын. Йæхи 
арæвдз кодта, уатмæ бауад, йæ мадыл аузæлыд, ацинтæ 
кодта. Веруся йæм джихæй баззад: «Æнæфæразгæ куы 
дæ æмæ дæхи куыстмæ куы арæвдз кодтай». 
— Нæ кæсыс, цал хатты мæм æрбадзырдтой? Цæй, тагъд 
фездæхдзынæн. 
Мады зæрдæ зонаг фæхонынц, фæлæ ацы хатт мады 
зæрдæ ницы бамбæрста, ницы базыдта: стыр куыстуаты 
стыр хъуыддæгтæ кæй бæрны сты, уый агурджытæй 
фылдæр цы ис! 
Веруся æнхъæл уыд, сихорыл йæ куыстæй æрбацæудзæн, 
фæлæ сихорыл нæ фæзынд, фæссихор дæр — афтæ. Бон 
изæрырдæм куы акъул æмæ фондз сахаты куы сси, уæд 
æм Веруся йæ куыстмæ бадзырдта. Аслан телефоны 
хæтæлы йæ мады хъæлæс куы айхъуыста, уæд æваст афтæ 
фæкодта: «Мамæ, ма тыхс, ныртæккæ нæхимæ уыдзынæн, 
гъер цæуын». Фæлæ амонд, амонд... Уый лæджы йæхæдæг 
куынæ сура, уæд ын нæдæр баййафæн ис, нæдæр æрцахсæн. 
Абон хорзæй дæр, æвзæрæй дæр цард цы хæссы æмæ рай- 
сом цы уыдзæн, уый ничи зоны æмæ йын базонæн дæр 
нæй. 
Газет «Смена» 3 июны 1999 азы, «Пивная разбор- 
ка», зæгъгæ, ахæм сæргонды бын фысдзæн: «Питеры 
æрцыд радон уæззау фыдракæнд. Ацы хатт фыдгæнджы- 
ты амæттаг фæци ООО «Компания Балтикайы» генера- 
лон директоры хæдивæт 24-аздзыд Чочиты Аслæнбег. 
Хабар уыдис афтæ: знон изæрæй æхсæз сахаты фынддæс 
минуты хъуаг куы уыдис, уæд Чочийы-фырт «Мерседес- 
500» машинæйæ æрлæууыд скълæдты цур Оптиковы уын- 
джы, № 4. Хæстæг æм бацыд æрыгон лæппу, йæ къухы 
дамбаца, афтæмæй. Райхъуыст кæрæдзи фæдыл цалдæр 
гæрахы». 
Уыцы цалдæр гæрахы æваст, бынтон æнæнхъæлæджы 
аскъуыдтой, бирæ рæсугъд фæндтæ кæмæ уыд, ацы зæххыл 
æрмæстдæр цыппар æмæ ссæдз уалдзæджы йедтæмæ чи 
нæ федта, ахæм суинаг лæппуйы цард, æмæ дзы йæхицæн 
169 

бирæ ныфсытæ чи æвæрдта, уыцы мад та ныр зæрдæсастæй 
баззад сау зæхмæ урс цæссыг згъалгæ. 
Цалдæр гæрахы... Ныр уыдон цæрæнбонты зæлдзысты 
Верусяйы зæрдæйы æмæ йæм хур кæсдзæн, фæлæ йæ тавгæ 
нал кæндзæн. Рæстæг цæудзæн, фæлæ йæм царды хъæрæй 
хъуысгæ ницыуал кæндзæн: æгæр хорз лæппу схъомыл 
кодта æмæ йын æгæр раджы фесæфт. Уæд та дзы иу масты 
ныхас куы зыдтаид, уæд йе стыр хъыгæн абон æнцондæрæй 
фæразид æмæ йын иу гыццыл, миййаг, кæд рогдæр уаид. 
Цы ма зæгъа ныр зæрдæрыст æмæ зæрдæсаст Мад? Йæ 
хъалгæнæн лæппу уалдзыгон сау зæххы дуар йæ урс ныхæй 
бакодта. Мад ныр йæ райсомы бонмæ хорзæй ницæмæуал 
æнхъæлмæ кæсы. Æрмæст зианджыны цæст уынаг у, æмæ 
Веруся федта, йæ фарсмæ чи ’рбæлæууыд, йæ иунæг 
фыртæн ын йæ фæстаг фæндагыл стыр кад æмæ æгъдæуттæ 
чи скодта, уыдоны. Се ’ппæты цæрæнбонтæ дæр Хуыцау 
бирæ скæнæд. 
Уæлдай арфæ зæгъы йæ тагъд фæдисæттæ Чъерджиа- 
ты Эммæ æмæ Цæрайæн. Асланы уæззау чырын уыдон 
æмæ уыдоны хуызæн хорз адæмтæ сæмбæлын кодтой Иры- 
стоны зæххыл. Райгуырæн зæхх та ирон лæгæн мады ад 
кæны. Бæлвырд у иу хъуыддаг: зæххыл нæй æнусон цард, 
зæххыл ис æрмæстдæр æнусон кад. Сæумæрайсомы иу 
æртах тæмæнтæ калгæ æрызгъордта уалдзыгон кæрдæджы 
халыл æмæ зæххы æрбайсæфт, афтæ цыбыр уыд хæрзуд 
æмæ хæрззæрдæ лæппу Чочиты Аслæнбеджы цард. 
Æвæццæгæн, хъысмæты къухæй лæгæн нывгонд цы уа, 
уымæн бамбæхсæн нæй. Фыдбылыз, дам, амондæн афтæ 
загъта: «Абон дæ рад у, райсом та — мæ рад»... 
ЧОЧИТЫ АСЛÆНБЕДЖЫ ЗАРÆГ 
Цоколайы фыдæл Хъаиры фæтæн цырт 
, Хохы, Дзывгъисы æвæрд. 
Чочиты Аслæнбег — куырттатаг хæрæфырт — 
Афтæ куы бадзуры уæд: 
170 

«Ацы бæрзонд зæхх дæумæ гæсгæ бауарзтон, 
Вера, мæ сыгъзæрин мад. 
Фарны хæзнайау мæ зæрдæйы рахастон 
Цардмæ дæ цин æмæ кад. 
Гъæй джиди, мады дæлбазыр ма чи цæры 
Мады фæндийаг фæрнæй! 
Кæстæры барæвдау, сбуц кæн дæ хистæры,— 
Царды хуыздæр амонд нæй. 
Мигъастæу урс мæй æнкъардæй цæмæн тулы?— 
Цымæ кæй рисс у, кæй хъыг? » 
Чочиты Аслæнбег хинымæр бадзуры: 
«Арвыл — мæ хойы цæссыг. 
Аллæ, мæ иунæг хо, ахæсс дæ уалдзæджы 
Дарддæр мæ фарны фæндаг. 
Гъе ’рмæст мæ бæсты дæр не ’нкъард ныййарæджы 
Сбуц кæн мæ зæрдæйы фаг. 
А зæххыл Мад æмæ Райгуырæн бæстæйæ 
Уарзондæр, адджындæр нæй. 
Бирæ фæцæрут рæсугъдæй, æдæрсгæйæ 
Не Стыр Хуыцауы фæндæй!» 
*айт 

ÆЛБОРТЫ ВЕРÆ 
Фæлмæнзæрдæ, рæхснæг ирон чызг бирæ уарзта 
фæндырæй цæгъдын, кафын, зарын. Зæххыл, зæгъы, кæд 
рæсугъддзинадæй исты ис, уæд уый у ирон аивад, зæрдæйы 
дуар æнцонæй чи байгом кæны æмæ алы хæдзармæ дæр 
æхсызгондзинад чи хæссы. Дзæуджыхъæуы Верæ аивæд- 
ты училищæ каст куы фæци, уæд йæ цинæн кæрон нал 
уыд. Ныр та, зæгъы, фæсивæды æз ахуыр кæндзынæн æмæ 
сын æз уарзын кæндзынæн ирон аивад. 
Кусын райдыдта Черменыхъæуы клубы. Афтæ йæм ка- 
сти, цыма йæ курдиатæй адæмы æхсæнмæ æхсызгондзи- 
над чи хæссы, адæмы амондджындæртæ уыдон сты. Уыцы 
172 

амондæй æрдз цæстуарзон лæвар бакодта Верæйæн дæр. 
Цас фæндтæ æмæ цас рæсугъд уынаффæтæ уыд йе ’рыгон 
зæрдæйы йе стыр уалдзæджы! Фæлæ йæ царды хур дзæбæх 
нæма разынд, дзæбæх нæма ракаст йæ цæстыдзагай, афтæ 
йын уæззау мигъ йæ фæндаг æрæхгæдта æмæ аныгуылд. 
Уыдон стæмтæ сты, фæлæ царды ахæм адæймæгтæ ис: 
дунейы фарн сын сæ уд æмæ се уæнджы уый бæрц рухс 
æмæ аивдзинад сæвæрдта æмæ сæ иу рацыдæй дæр уынг 
рæсугъд кæны. Æлборты Верæ уыд ахæм адæймаг. Ирон 
фæндыры цагъдмæ æмæ нæ фыдæлты уæздан кафтмæ-иу 
йæ фæлмæн зæрдæ дидинæгау кæмæн райхæлд, цардмæ 
чи бæллыд æмæ цард чи нæ федта, нæ уыцы гыццыл хойы 
ном макуы ферох уæд. Мах, иу зæххыл чи цæры, иу дзыхæй 
чи дзуры, иу фыдæлтæ кæмæн уыд, иууылдæр хотæ æмæ 
æфсымæртæ стæм. 
АФТÆ КУЫ ДЗЫРДТАЙ... 
Уалдзыгон хурæн йæ зæлдаг тынтæ 
Фæскъæвдайы дæр тæмæнтæ калынц. 
Æлборты Верæ, дæ хорз æмбæлттæ 
Æнкъард зарæгæй дæ рухс ном арынц... 
Афтæ куы дзырдтай: «Мæ бæллиц сæххæст, 
Ахуыры фæстæ хъæуы цæрдзынæн. 
Ирон фæндыры æхсызгон зæлтæм 
Нæ фæсивæды кафын кæндзынæн». 
Афтæ куы загътай: «Ныр цалдæр азы 
Ныййарæг мадæй æгæр фæцух дæн. 
Ныр ын мæ рæвдыд, мæ бирæ цинтæй 
Ысхъарм кæндзынæн йæ фæллад къухтæ». 
Афтæ куы дзырдтай: «Мæ чындздзон дарæс 
Сусæгзæрдæйæ рæвдзытæ кæнын. 
О амонд, амонд! Цы ран дæ, кæм дæ? 
Æз хурыскастау дæ уындмæ бæллын». 
173 

Цæмæй æмбæрстай, уыцы фыдæхсæв 
Цы дын хæсдзысты мигъ æмæ талынг. 
Уæрæх фæндагыл удхæссæг бамбæхст,— 
Цæуæн дзы нал уыд, цæрæн дзы нал уыд. 
Акæс-ма, Альберт, дæлæ стыр уынджы 
Адæм дæ хомæ фæдисы фесты. 
Йæ рæсугъд къухтæй йæ фæндыр ахауд, 
Йæ кафаг къæхтæ цæуынæн не сты. 
Цы фæдæ, Верæ, фæндаджы сæрмæ 
Цы ’мбырдтæ кæнынц фыдбоны мигътæ? 
Хæрзконд, хæрзуындæй цы уынджы цыдтæ, 
Цæмæн кæны уый æнахуыр джихтæ? 
Бонвæрнон фæзынд цъæх арвы риуыл, 
Райсомы æртæх тæмæнтæ калы. 
Уый кæд дæ цæссыг кæрдæгыл баззад, 
Дæ уд та фестад сæууон ыстъалы. 
Зын у сау зæхмæ хъæбулы мысын,— 
Дæ фыды зæрдæ æдзух фæлмæцыд. 
Ыстæй æнæ дæу куы нал фæрæзта, 
Уæд дæм, мæгуырæг, йæхæдæг фæцыд. 
Уалдзыгон хурæн йæ зæлдаг тынтæ, 
Фæскъæвдайы дæр тæмæнтæ калынц. 
Æлборты Верæ, дæ хорз æмбæлттæ 
Æнкъард зарæгæй дæ рухс ном арынц. 

ЧЕЙЫ БÆЛÆСТÆ 
Зæххы фидауц бæлас у, царды фидауц — адæймаг. 
Хистæртæ-иу дзырдтой, зæгъгæ, бæлас йæ тæккæ дидинæг 
калгæйæ куы вæййы, уæд, дам, æй арв дæр нæ цæвы: 
тæригъæд ын кæны, фæриссынæй йын тæрсы. Зæрдæ дур 
куынæ у, уæд адæймаг адæймагæн куыннæ кæны тæригъæд 
æмæ йын куыннæ тæрсы фæриссынæй? Кæддæр ирон 
фæсивæд кад æмæ æгъдауыл мард куы уыдысты, 
кæрæдзимæ, «ме ’фсымæр», зæгъгæ, куы дзырдтой, уæд 
уыцы уæздандзинад ныр цы фæци? Дон æй кæцырдæм 
фæласта, дымгæ йæ кæцырдæм фæхаста? 
Уарзондзинад цы зæххыл ис, цард æмæ амонд дæр уыцы 
175 

зæххыл сты. Лолаты Чермен йæ райгуырæн хъæубæстæ 
Хъæдгæроны хистæртæй бирæ дзæбæх ныхæстæ фехъуы- 
ста. Бирæ хорздзинад сæ райста йæхицæн зонды, æгъдауы, 
уæздандзинады хуызы æмæ бæлвырдæй зыдта иу хъуыд- 
даг: кæрон ис адæймаджы цардæн, фæлæ уарзондзинад 
адæймаджы куыд рæсугъд кæны, уый йын цы ныфс æмæ 
цы хъару дæтты, уымæн кæрон нæй. Ирон цард рæсугъд у 
хистæр æмæ кæстæры æгъдауæй æмæ уымæн дæр йæ бын- 
дур у уарзондзинад. 
Адæймаджы базон æмæ кæд йæ фыдæлтæ, йæ мад, йæ 
фыд йæ цæсты бæрзонд æвæрд не сты, уæд дзы дæхицæн 
æмбал, æфсымæр ма скæн æмæ йæм царды æмбуар, 
æмгæрон ма ’рцу: хорзæй дын ницы ратдзæн. Зæххыл 
хорзæй цы ис, уый та адæймаг йæ зæрдæйы рæсугъддзи- 
надæй сфæлдыста æмæ хорз дæр уымæн у. 
Лолаты Чермен та ахæм кæстæр уыд, æмæ мæрдтæм йæ 
фыдæлтæн дæр кад æмæ æгъдау лæвæрдта йæ уды бирæ 
хорздзинæдтæй. Исчи, зæгъы, афтæ зæгъдзæн, уæртæ уый 
уыдон æмæ уыдоны кæстæр у æмæ сын сæ фарн мæрдтæм 
нæ ауагъта, се ’гъдау æмæ сын сæ кад рæсугъдæй хæссы 
царды. Уыцы хъуыдытæ Чермен дзургæ никæмæн кодта, 
фæлæ сæ хæзнайау хаста йæ зæрдæйы æмæ адæмы æхсæн 
уыд йæ алы æгъдауæй дæр бæрæг. Йæ фæллойæ йæ къухмæ 
исты æрбахауæд æмæ йæ фадат амоны, зæгъгæ, уæд-иу 
йæхинымæры загъта: «О Хуыцау, бирæ кæй уарзын, уыцы 
хистæртæй мæ искæуыл сæмбæлын кæн». 
Æмæ-иу йæ ис, йæ бонæй ирон лæгæн æгъдау куы рад- 
та, уæд-иу иу цин уый кодта, дыууæ-æртæ хатты 
хъæлдзæгдæр та-иу Чермен йæхæдæг сси. Уый та уымæн 
афтæ уыди, æмæ Чермен æмбæрста, лæджы цард цыбыр у 
æмæ зæххыл дæр æмæ адæмы зæрдæты дæр рæсугъд фæд 
ныууадзын хъæуы. Хурæй бæрзонддæр æмæ хурæй тых- 
джындæр ацы дунейыл ницы ис æмæ уый дæр райсомæй 
скæсы æмæ изæрæй аныгуылы. Афтæ адæймаг дæр, æрмæст 
хур ногæй скæсы, адæймаг — нал. 
Хорз уидагæй рацыд æмæ хорз мад æмæ фыды къухы 
схъомыл Лолаты Чермен. Æмæ канд Чермен нæ, Тамарæ 
176 

æмæ Батырбегæй бирæ хорздзинæдтæ райстой сæ 
кæстæртæ — æртæ лæппуйы æмæ дыууæ чызджы. Сæ иуæй 
иннæ хæрзуддæр, фæлæ Чермен уæлдай уарзондæр уыд 
бинонтæн: хъæлдзæг, цингæнаг, фæллойуарзаг. Дыууæ 
къухы та йын фаг нæ кодтой кусынмæ. Сæ хæдзары цып- 
пар тигъыл-иу цыппар цырагъы сæвæрдта æмæ уыдоны 
рухсмæ архайдта суанг æнафонтæм. Æз, зæгъы, мæ фыды 
хæдзар афтæ сараздзынæн, афтæ... 
Æмæ йæ æцæгдæр афтæ сарæзта, ахæм хуыз ын рад- 
та, цыма Батырбеджы кæстæртæ сæ бæстыхайыл ног 
хæдзар æрæвæрдтой. Цыма дзы сæ фыдæлты фарн рай- 
хъал æмæ мыды къусы хуызæн хæдзары цард йæ мид- 
былты худы. Батырбег æмæ Тамарæйы фæрныг хæдза- 
ры цард куыннæ худтаид йæ мидбылты, ахæм кæстæртæ 
дзы рахъомыл. Чермен-иу сæ кæртæй уыцы сæрæн уад 
куы ракодта, йæ бирæ æмгæрттæ-иу йæ алыварс куы 
амбырд сты æмæ-иу ыл цинтæ куы кодтой, уæд-иу йæ 
зæронд фыды зæрдæ æрбауынгæг. Чи æнхъæл уыд æмæ 
йæ хæдзары искуы ахæм хæрзуд, адæмæн уарзон лæппу 
рахъомыл уыдзæн. Фæлæ хорз удыхъæд Хуыцау амон- 
ды ныхмæ дæтты. Цин æмæ хъыг та æфсымæртæ сты 
æмæ царды фæндагыл куы сæ иу фæразæй вæййы, куы 
— сæ иннæ. Батырбег æмæ Тамарæ афтæ куы загътой, 
уæдæ ныр нæ зынтæ фесты, цæрын райдайдзыстæм, уæд 
сæ хæдзары фидар цæджындзтæй иу ракалд. Æфсы- 
мæрты хистæр Юрик æнæнхъæлæджы фæхъуыд йе 
’мгæртты ’хсæнæй. Тамарæ дзургæ нал кодта, хæдзарæй 
уынгмæ нал цыд, мæнæн мæ хъæлдзæгдзинад мæрдтæм 
чи ахаста, уыцы уарзон хъæбул сау ингæны куы ис, 
уæд ма æз хуры рухсмæ куыд рацæуон, зæгъгæ. Хъæбу- 
лы риссæй цы зæрдæ фæриссы, уый коммæ нæ кæсы. 
Мады зæрдæ агуырдта, ацы зæххыл ссарæн кæмæн нал 
уыд, уый — йæ уæздан, йæ фæлмæн хъæбулы. Хъыс- 
мæтимæ хъæбысæй хæцæн нæй. Ныгуылд хуры та арвы 
талынг кæронæй фæстæмæ раздахæн нал ис, æмæ Та- 
марæ йæхи барæвдз кодта йæ мæрдтæм фæндагмæ. Уым, 
зæгъы, уæддæр ссардзынæн мæ адджын хъæбулы æмæ 
12 Иром эарæг 
177 

йын, зæгъы, бадзæбæх кæнон йæ рыст зæрдæйы хъæд- 
гом. 
Лолаты Батырбеджы фæрныг хæдзар йе стыр рудзгуы- 
тæй сау зæхмæ джихæй кæсгæйæ баззад. Йæ къултæ та 
сусæны мæй дæр уазал уыдысты, халас æвæрдтой. Хæдза- 
ры ’фсин хæдзары фарн у, æнæ уый бинонтæй алчидæр 
мæгуырхуыз у. Мæгуырхуыз уыд Чермен дæр. Йæ мады 
хуызист-иу йæ размæ сæвæрдта æмæ-иу æм касти æмæ 
касти йæ цæстытæ доны зилгæйæ. Иæхинымæры та 
зæрдæсаст æмæ фæлладхуызæй дзырдта, Тамарæйы цыр- 
тыл цы ныхæстæ фыст ис, уыдон: 
Дæуимæ махæн, мадуарзаг хъæбултæн, 
Цæй райдзаст уыд нæ хъарм хæдзар кæддæр. 
Æнæ дæу ныр нæ рыст хæдзары къултæ 
Æвæрынц халас сусæны мæй дæр. 
Хъæбæр дурыл — фæлмæн ныхæстæ... Балцы уа, æви 
бынаты, Лолаты Черменæй никуы рох кодтой ацы 
ныхæстæ. Уæдæ æмгæрттимæ фынджы уæлхъус дæр афтæ: 
«Цæй-ма, зæгъы, ме ’фсымæртæ, махæн цæрæнбон чи 
радта æмæ нæ сае комыкомдзæгтæй чи схаста нæ уыцы 
ныййарджытæн сæ рухс ном æрымысæм.» Уый йæ 
зæрдæбындæр æмæ йæ уарзондæр сидт уыд Черменæн 
ирон фынджы уæлхъус. Цас уæздандзинад æмæ цас 
æрхъуыдыдзинад уыд ацы адæмы уарзон лæппумæ йæ 
æрыгон азты æмæ куыд хорз æмбæрста алкæй дæр. Цав- 
æрфæнды уавæрты дæр куыд никуы сæфтысты йæ 
фыдæлтæй рахæсгæ рæсугъд æгъдау æмæ йæ ирон уæз- 
дандзинад. 
— Иу хатт æй фыдгæнджытæ фæндагыл баурæдтой,— 
мысы Чермены цардæмбал Арбиаты Альбинæ,— йæ ма- 
шинæйы *алывæрсты æрзылдысты, æркæстытæ йæм код- 
той, стæй афтæ зæгъынц: 
— Ацы машинæ нырмæ дæу уыди, ныр та мах хъæуы. 
Чермен бахудт: 
— Æвæццæгæн, сымах æхсызгондæр хъæуы, табуафси, 
айсут æй,— æмæ сæм радта машинæйы дæгъæлтæ. 
178 

Тыхгæнджытæй иу гыццыл адæймаджы æнгæсдæр ра- 
зынд æмæ афтæ бакодта: «Бахатыр кæн, æфсымæр...» 
Фæлæ йæ Чермен дарддæр сдзурын нал бауагъта: 
«Цæмæн зæгъыс, цæмæн? Ай сымахæн уæ «куыст» у, 
мæнæн та мæ куыст æндæр у. Алчидæр цы куыст зоны, 
уый кæны». 
Цалдæр боны фæстæ йын тыхгæнæг-абырджытæ йæ ма- 
шинæ йæ хæдзармæ æрбакодтой. Сæ иу Черменæн йæ къух 
райста æмæ йын афтæ зæгъы: «Уал æмæ уал азы ацы 
куыст кæнæм æмæ дæу хуызæн уæздан адæймагыл никуы 
сæмбæлдыстæм. Дæ машинæйæ рæсугъд фæндæгтыл фæцу. 
Бузныг дæ уæздандзинадæй!» 
Уый афтæ æмбарын хъæуы æмæ Чермены хиуылхæцгæ 
уæззау зонды цур фæтасыд тыхгæнджыты зæрдæ. Фæлæ 
уыдон дæр иухуызон не сты. Тыхгæнæг тыхгæнæг дæр 
уымæн у, æмæ йын йæ зæрдæ карды фындзæй не скъах- 
дзынæ: дурæй хъæбæрдæр у, тæригъæд нæ зоны, рисс не 
’мбары. 
Фæлæ Чермен уæд цæмæй зыдта, раджы уа, æви æрæджы, 
уæддæр йæ адзал тыхгæнджыты къухæй кæй æрцæудзæн, 
йæ бирæ рæсугъд фæндтæ æмæ уынаффæтæ æрдæгхæлд 
дидинджытау æрдæгкондæй кæй баззайдзысты. 
Уыцы фыдæхсæв<Чермен йæ куысты фæдыл ацыд Хус- 
сар Ирыстонмæ. Куы ’рбабон æмæ хур куы скаст, уæд 
Черменыл та йæ хур баталынг. Адæймаджы цæсгом чи 
бахордта æмæ искæй мулкмæ агъуыд сырдау чи лæбурд- 
та, уыцы знаджы нæмыгæй аскъуыд йæ цард æмæ цæсты- 
фæныкъуылдмæ Чермены иунæг лæппу, æртаздзыд Эдик 
аззад сидзæрæй, Лолаты бинонтыл та сæ фæззæджы 
къæсæрыл сау бон ныккодта. 
Чермены бирæ чи уарзта, йæ уыцы æмбæлттæ фæстæдæр 
Æрыдоны районы газеты фарсыл се стыр хъыг ныффыс- 
той ахæм ныхæстæй: «Чермен, цардæй куы ницыма фед- 
тай, дæ лæджы кармæ нырма ныр куы бахызтæ, уæд ахæм 
карз цæмæн разынд дæ хъысмæт? Дæ гыццыл лæппу æмæ 
дæ зæронд фыдыл та дын куыннæ ахъуыды кодта? Ныр 
179 

дæ уыдон дæ бинонты æмæ дæ бирæ æмгæртты æхсæн 
куы агурдзысты, фæлæ дæ куы нал ссардзысты. Сæргуы- 
бырæй баззад дæ иунæг æфсымæр, дзыназгæйæ — дæ 
дыууæ хойы. Уæдæ ныр йæ сусæг ныхас дæ бинойнаг та 
кæмæн радзурдзæн? Цымæ кæд бахус уыдзæн йæ судзгæ 
цæссыг? » 
Диссаг куыд нæ у цард... 
Æрæджы дæр ма хæдзардарæг чи уыд, хъæубæсты — 
кадджын, æмгæрттæн — уарзон, уыцы Чермен ныр цæй 
тагъд сси мысинаг? Йæ цæссыгтæ сæрфгæйæ мын Мецъа- 
ты Аллæ дзырдта: «Уый ахæм адæймаг уыд æмæ искæмæн 
хорздзинад ракæнгæйæ йæхæдæг цин кодта. Уый кæстæры 
рæдийын нæ бауагътаид. Æрыгонæй Хъæдгæроны хъæу- 
бæсты йæхицæн ахæм кад æмæ ном чи скодта, дыккаг ахæм 
нæй. Уый дардыл хъуыды кодта æмæ алкæй рисс дæр 
æмбæрста. Æрыгон уæвгæйæ нæ алкæмæн дæр ныфс уыди. 
Ахæм лæппутæ царды цæджындзтæ сты». 
Чермены мысы, æфсымæры зæрдæ кæмæ дардта, йæ 
уыцы кæстæр æмбал Къациты Эдик. Нæ хорз æмгар, зæгъы, 
бакодта бинонты хъуыддаг. Чермен къухылхæцæг уыд, æз 
— æмдзуарджын. Диссаджы циндзинад, фæлæ Чермен 
цæмæндæр уыд æнкъард. Дис кодтон, цы кæны? Ахæм 
рæстæг йæ хъæлдзæгдзинадæн кæрон куы нæ вæййы. 
Æрмæст йе ’ртæаздзыд лæппу, йæ гыццыл къухты дидин- 
джыты баст, афтæмæй Альбинæимæ кæрты куы фæзынд, 
уæд æваст йæ цæсгом фæрухс, йæ мидбылты худти æмæ 
худти... Дыууæ боны фæстæ фæсæфцæгæй æрбайхъуыст 
йæ мæлæты хабар. 
Æккæлаты Жаннæйæн Чермен тугхæстæг нæ уыд, фæлæ 
дзы бирæ æххуыс, бирæ æгъдæуттæ зоны æмæ дыууиссæдз 
боны йæ сау кæлмæрзæн йæ сæрæй нæ систа. Мæнæн, 
зæгъы, иунæг мады йедтæмæ ничи ис. Нæдæр мын хо ис, 
нæдæр — æфсымæр, фæлæ, зæгъы, Черменæй æфсымæры 
ад базыдтон. Кæддæр йæ машинæйы æрбаласта тала 
бæлæстæ æмæ сæ мах цæхæрадоны ныссагъта. Адон, зæгъы, 
хорз дыргъы мыггаг сты, цал хатты сæм ракæсат, уал хат- 
180 

ты уæ зæрдæтæ сæ уындæй рухс кæндзысты. Фæлæ Чер- 
мены ныхæстæ раст нæ рауадысты, цал хатты сæм ракæсæм, 
уал хатты мæ мадимæ нæ зæрдæтæ риссынц, нæ цæссыг 
кæлы. 
Жаннæ мидбылты худгæ йæ хъæбысмæ систа тыппыртæ, 
саухил гыццыл лæппуйы æмæ æнкъардæй загъта: «Ацы 
лæппуйы йæ удæй фылдæр уарзта Чермен. Цæй буц уыди 
æмæ йыл цæй тагъд сбадт сидзæры ном». 
Гыццыл Эдик ахуыр нæма у йæ сидзæры номыл, нæма 
йæ уырны, бирæ йæ чи уарзта, уыцы фыд æгас нал у, уый. 
— Иу райсом сывæллон йæ хуыссæнæй фестад,— дзыр- 
дта мын йæ мад Альбинæ,— бацыд Чермены сынтæджы 
цурмæ, йæ къаммæ йын кæсы æмæ афтæ: «Дæ райсом 
хорз, Че». 
— Кæимæ, зæгъын, дзурыс, Эдик, кæимæ? 
Уый афтæ зæгъы: «Æз демæ нæ дзурын, æз мæнæ Че- 
имæ ныхас кæнын». 
Уынгмæ хъазынмæ цæуы, уæддæр ын йæ къамы бафæр- 
сы: «Че, æз уынгмæ хъазынмæ ацæуон? Ма мæт кæн, 
нæхимæ тагъд æрбацæудзынæн». 
Фæстæмæ куы ’рбаздæхы, уæд дæр афтæ: «Че, æз æрба- 
цыдтæн, æз ам дæн». 
Альбинæ арф ныуулæфыд: «Охх, бирæ зæрдæриссæнтæ 
ныуууагъта йæ фæстæ». 
Лолаты Чермен Æккæлаты цæхæрадоны цы бæлæстæ 
ныссагъта, уыдонмæ иу бон æртаздзыд Эдик кæсы æмæ 
дисгæнæгау афтæ: «Чейы бæлæстæ цæййас систы!» 
Чейы бæлæстæ... Цæй рæсугъд уыдысты уалдзæджы сæ 
цъæх сыфтæр, сæ хæмпус дидинæгæй æмæ æнæнцой лыстæг 
сæлфынæгмæ цæй æнкъард у сæ фæззæг. Цал сыфтæры 
сæ æрхауд, уал ирд æртахы æрзæбул сæ къалиутыл, цыма 
бæлæстæ Чермены мысынц, Черменыл хъыг кæнынц. 
Чермен... Цымæ йæ цы зæгъын фæндыд йæ мæлæты 
хæдразмæ? Кæд, мыййаг, ацы зарæджы ныхæстæ уыдыс- 
ты йæ зæрдæйы арфы æмæ сæ уыцы фыдæхсæвы йæ бон 
сдзурын нал баци... 
181 

ЛОЛАТЫ ЧЕРМЕНЫ ЗАРÆГ 
Фыдгæнджытимæ тохы бон куы ’рцыд, 
Уæд ме ’мбалæн фæфæдис дæн йæ хъæрмæ. 
Мæ зæрдыл та ды лæууыдтæ, мæ фыд,— 
Æгаддзинад дын не ’рхастон мæ сæрмæ. 
Лæгдзинадыл нæ кæнын æз фæсмон, 
Фæци зæххыл мæ цардуалдзæг, æнхъæлдæн. 
Мæ дыууæ хойæн нал загътон хæрзбон, 
Ды дæр, Арбион, мауал кæс æнхъæлмæ. 
Мæн хоны дард цыдæр æнахуыр фын, 
Уæззау цæфтæй мæ цæстыты рухс тайы. 
Кæдæмдæр цыма мигъвæлмы тæхын, 
Мæ хъустыл та мæ мады хъæлæс уайы. 
Зæххыл зын рæстæг цард ыссарæн нæй, 
Фæлæ куыд тагъд æрбацыбыр мæ фæндаг. 
Ныр æз мæ гыццыл сидзæры мæтæй 
Цы фæллад дæн, цы фæллад дæн, цы фæллад. 
Ызнаг, мæ хур, æгъатыр уыд, мæнгард, 
Йæ иу нæмыг дыууæ бæллæхы хаста: 
Мæ хуыздæр азты баталынг мæ цард, 
Мæ хъæбулæн та йе стыр фидæн байста. 
Фыдбоны балц... Уый уды рухс сæтты, 
Мæ зæрдæ атахт, фестади ыс1чьалы... 
Ирон лæгдзинад, макуы амæл ды,— 
Хъæууаты бæлас дидинæг нæ калы. 
О ме ’фсымæр, дæ ныфсы хох ныккалд, 
Йæ кафтæй ма дын чи фæзмдзæн цæргæсты? 
Уæдæ зæххыл цæй тынг цыбыр уыд цард! 
Цард рог дымгæйау атахти мæ рæзты. 
Нæ бафсæстæн мæ сабийы уындæй, 
Дæ цинæй цардтæн, райгуырæн хъæубæстæ. 
Æнусон амонд ацы зæххыл нæй, 
Æнусон хæрзтæй бафсæдут мæ фæстæ! 

НОМ ЦÆРЫ ЗÆРДÆЙЫ 
Адæм адæм уæд систы, сæ хистæртæ æмæ сын æгас чи 
нал у, сæ уыцы рæсугъд кæстæртæн кад кæнын æмæ æгъдау 
дæттын куы базыдтой. Ирон цард та фыдæй-фыртмæ 
рæсугъд у хистæр æмæ кæстæры æгъдауæй. Хистæр кад- 
джын кæм у, кæстæр — амондджын, уым та адæймаг йæ 
цæстыдзагæй кæсы æмæ дзы æнцонæй улæфы. Джызæлы 
стыр хъæубæсты бирæ кадджын хистæртæ уыд. Уыдон 
уæздандзинады, æгъдау æмæ æфсармы скъола уыдысты 
сæ кæстæртæн, амыдтой сын хор тауын, хуым кæнын. 
Кæстæртæ уыдонæй истой ирон дзуапджын ныхас æмæ 
дзы рæсугъд кодтой сæ цард. Уæдæ кафын æмæ зарын та 
183 

сæ туджы ис, фыдæлтæй сын баззад. Джызæлы стыр 
хъæубæсты йæ фыдæлты фарнæй фæрнджын у хæсты æмæ 
фæллойы æхсыст лæг Дойаты Махарбеджы хæдзар дæр. 
Рагон зæххыл — рагон хæдзар. Уым Махарбег 
æрæййæфта хорз хистæртæ. Йæ фыд æмæ йæ фыды 
æфсымæртæ уыдысты кадджын, адæмимæ цæрæг. Махар- 
беджы фыд Дойаты Грымы кой ма абон дæр хистæртæ 
ракæнынц. Йæ ирон æгъдау йæ алы уæнгæй зыны, зæгъгæ- 
иу кæмæй загътой, ахæм æххæст лæг уыди Грым йæ 
рæстæджы. 
Уымæн йæ цардæмбал Есфер уыд хæрзæфснайд сыл- 
гоймаг, уазæгыл — цингæнаг. 
Æмбалты чызг уыд, æмæ йæ Дойаты мыггаг хистæрæй, 
кæстæрæй фырбуцæн Æмбалон хуыдтой. Фондз лæппуйы 
æмæ иунæг чызджы мад. Грым æмæ Есферæн сæ бирæ цот 
сæ зæрдæйы фæндиаг фесты: Темырсолтан, Махарбег, 
Мухарбег, Æхсарбег, Варычкæ æмæ Георги—сæ иуæй иннæ 
хæрзуддæр æмæ хæрзконддæр. Мыды къусы хуызæн хæдза- 
ры уарзон бинонтæ цардысты: хистæр — кадджын, кæстæр 
— амондджынæй, фæлæ куыд тынг æцæг у фыдæлты ны- 
хас: хурбоныл, зæгъы, цин ма бакæн, къæвда боныл хъыг 
ма ракæн. Хур боны фæдыл къæвда цæуы, къæвдайы фæстæ 
та хур бон скæны æмæ цард йæ цæстыдзагæй ракæсы. 
Грым æмæ Есферæн сæ цот куы бахъомыл сты, адæмы 
æхсæнмæ рæсугъдæй куы рацыдысты, уæд райдыдта Фы- 
дыбæстæйы Стыр хæст, æмæ сæ хъæлдзæг хæдзар æваст 
фенкъард. Хæсты сау тымыгъ бирæ цардбæллон зæрдæты 
фехæлдта æмæ бирæ хистæрты ныккæсын кодта сау зæхмæ. 
Уыдонимæ — Грым æмæ Æмбалон дæр. Сæ дыууæ сæрæн 
лæппуйы Мухарбег æмæ Æхсарбег нал раздæхтысты тохы 
быдырæй. Йæ амонд тыхджындæр разынд Махарбегæн: 
рыст æмæ фæлладæй ссардта æгас хæдзар. 
Махарбег... Йæ мад æй фырбуцæй Дзибыцкæ хуыдта, 
æмæ йæ уыцы номæй адæм базыдтой, бауарзтой. Мады 
æвæрд ном Махарбегæн йæхимæ дæр хъармдæр, уарзондæр 
касти æмæ уыцы номыл сахуыр. 
Цард фæлтæргай у. Адæмимæ цæрынмæ, йæ хистæртæм 
184 

цы хъару æмæ цы зæрдæ уыд, уый Дзибыцкæ дæр ахаста 
дарддæр уæзданæй, кадджынæй. Хæствæллад лæг 
бадзæбæхтæ кодта, йæ фыдæлтæ фæлтæрæй-фæлтæрмæ 
кæм цардысты, уыцы уарзон хæдзар æмæ йæ хистæрты 
фарн фæцудын нæ бауагъта. Махарбег æмæ йæ цардæм- 
бал Олычкæ сæ рагон фыдæлтыккон кæрты бахъомыл 
кодтой цыппар хорз кæстæры: Эльбрус, Беллæ, Зæлинæ, 
Хъазыбег — æвзæрст хоры нæмгуытау, се ’уæнг сæ ирон 
æгъдауæй рæсугъд кæмæн у, ахæмтæ. Алчидæр сæ царды 
ссардта йæ фæндаг. Зæлинæ — бинонты фæндыр, сæ 
хъæлдзæджы суадон, йæ амонд, бæргæ, ссардта. Сæхи 
хъæубæсты Лохаты хæдзармæ фарны къах, бæргæ, бавæр- 
дта, фæлæ йæ цин бирæ нæ ахаста. Цард цъæхнæуу бы- 
дыр нæу, бирæ фæзилæнтæ æмæ дзы бирæ былæйхауæнтæ 
ис, зæрдæ кæмæй стъæлфы, зæрдæ кæмæй риссы, ахæмтæ. 
Зæлинæ зындзинæдтæн фæрæзта, йæ маст, йæ хъуыды 
æмбæхсгæйæ, цалынмæ йыл карз низ не стыхджын, ца- 
лынмæ йыл уæззау низ нæ фæуæлахиз, уæдмæ. Махарбег 
хæсты уæззау фæндæгтыл афтæ нæ фæрыст, йæ уарзон 
кæстæры зындзинадæй куыд фæрыст, уый йæ йæхимæ куыд 
ныхъхъусын кодта. 
Адæймаг фæцæры фондзыссæдз азы, ноджы фылдæр, 
фæлæ йæ йæ сыхæгтæ дæр дзæбæх нæ базонынц. Уый 
уымæн афтæ у æмæ бирæ азтæ дзæгъæлы фæцард уыцы 
адæймаг, никæйы зæрдæ балхæдта, никæмæн радта æгъдау. 
Уæд Дойаты Зæлинæйæн цавæр сыгъзæрин зæрдæ уыд, 
йæ цыбыр царды куыд бирæ хорздзинæдтæ байтыдта адæ- 
мы зæрдæты, сыхагæй, хионæй, хæстæгæй! 
— Мады хойæ мады ад цæуы,— цинтæ-иу кодта Зæлинæ 
Фарныхъæуы цæрæг Таутиаты Катяйыл. Зæлинæйы удыхъæ- 
ды рæсугъд миниуджытæ Катяйæн ныр куыд тагъд систы 
мысинаг... 
— Цæй диссаг у рæстæг, куыд тагъд тæхы æмæ, ахъуы- 
ды кæнгæйæ, куыд тынг цыбыр у адæймаджы цард,— мысы 
йæ уарзон сыхаджы Гæздæнты Милæ.— Хорз адæймагæн 
аргъ нæй ацы зæххыл æмæ ахæм хорз адæймаг не ’хсæн 
уыд Дойаты Зæлинæ. Уый куысты, уый хæдзары, быдыры 
185 

куы уыдаид, уæддæр бæрæг дардта фæсивæды æхсæн йæ 
хъазæн ныхас, йæ худгæ цæстæнгасæй. Уæдæ кæстæриуæг 
бакæнынмæ та йæхицæй сæрæндæр нæ уыд. 
Зæлийы хистæр æфсымæр Эльбрусæн йæ уæззау хъыг 
йæ риуы нал цæуы. Мæнæн, зæгъы, уый хо нæ, фæлæ хорз 
æфсымæры хуызæн уыд. Дойаты Махарбегæн йæ кæстæр 
фырт Хъазыбег — йæ ирон æгъдау йæ алы уæнгæй кæмæн 
зыны, ахæм лæппу. Бирæ рæсугъд мысинæгтæ баззад йæ 
зæрдæйы. 
Иу бон, зæгъы, Зæлийы аластон Куырттаты коммæ, кæд 
йæ улæфт фенцондæр уаид. Уый цъитимæ кæсы æмæ афтæ 
зæгъы: «Казик, уæлæ уыцы цъити цыма фарон стырдæр 
уыд. Цымæ,— зæгъы,— цы кодта, цавæр стыр маст бацыд 
йæ фæтæн риуы æмæ куыд тагъд æртади?..» 
— Рагуалдзæг куы ’рбалæууыд, уæд Зæли тынгдæр 
æррынчын,— мысы Хъазыбег. Нæ фыд Дзибыцкæ, зæгъы, 
кæрты сæнæфсиры къалиутæ æхсæды. Зæлинæ йæм ру- 
дзынгæй кæсы æмæ афтæ: «Баба,— зæгъы,— цæра, уыцы 
къалиутæ-ма ма лыгтæ кæн. Нæ кæсыс, уалдзæг æрцæуы 
æмæ уыдоны дæр цæрын фæнды». 
Иу бон та йæ гыццыл чызг Жаннæмæ бадзырдта æмæ 
йын афтæ: «Рауай-ма,— зæгъы,— æмæ мæнæ къæсæрыл 
æрбад, æз дын фæндырæй цæгъдын бацамонон. Æз тагъд 
дард балцы цæудзынæн æмæ-иу мæ æнкъард уаты ацы 
цагъд акæн. Цæгъд-иу бирæ, бирæ...» 
Æртæ сидзæры ныууагъта йæ фæстæ Дойаты Зæлинæ: 
дыууæ чызджы æмæ сæ кæстæр æфсымæр гыццыл Дзам- 
болаты. Зæлинæйы мад Олычкæ сæ йæ базыры бын æрба- 
кодта. Кæмæн рæвдаугæ йе уæхск æрхойы, кæмæн йæ 
сæр æрлæгъз кæны. Адон, зæгъы, мæ гыццыл хуртæ сты. 
Хæдзары æфсинæн йæ зæрдæ рыст куыннæ у, уæддæр 
бахудт, мæ чындзыты хуызæн чындзытæ, зæгъы, ацы 
зæххыл никæмæн ис. Йæ чындзытæ та сты Мæрзойты 
Махарбеджы чызг Галæ æмæ Ногъаты Данелы чызг Ок- 
санæ. 
Ирон фарн хистæрæй кæстæрмæ цæуы æмæ æнусон дæр 
уымæн у. Цин æмæ хъыг та æфсымæртæ сты. Зæххы сæрмæ 
186 

куы хур ракæсы, куы къæвда æруары. Афтæ зæрдæты дæр 
цин æмæ хъыг ивынц кæрæдзи. Æрмæст хуры хуызæн адæй- 
маг цардæй куы ацæуы, уæд уарзон зæрдæты йæ ном нæ 
ныгуылы. Сыхагæй, хæстæгæй, хионæй — се ’ппæты уар- 
зондзинадæй райгуырдысты уарзон ныхæстæ æмæ дзы сбуц 
кодтой Дойаты Зæлинæйы ном. Уыцы ныхæстыл ма æз 
бакуыстон литературон æгъдауæй æмæ сæ афтæмæй уæ 
размæ хæссын. 
ЗÆЛИНÆЙЫ ЗАРÆГ 
Бæрзонд урс цъити, афтæ мæм касти, 
Ды хæхты мад дæ. 
Дæ фæтæн риуы уæд цавæр маст и, 
Куыд тагъд æртадтæ? 
Цæй тынг мæгуыр у, чындзыты рæгъы 
Йæхи уæлартæй 
Йæ хорз сыхбæстæн хæрзбон чи зæгъы 
Бынтон æдзардæй. 
Баба мын цæра, ма лæуу æрхуымæй, 
Дзæбæх-ма ракæс. 
Æз дын фæсурон ирон фæндырæй 
Дæ мæт, дæ сагъæс. 
Фарн æмæ амонд хистæрæй цæуынц 
Нæ ирон царды. 
Цæй тæхудиаг у, фаг чи сбуц кодта 
Ныййарæг мады. 
Фæцух мæ зæрдæ йæ рæсугъд фæндтæй 
Мæ хъысмæт зыдтон. 
Æз ацы цагъды æрхæндæг зæлтæй, 
Мæ катай дзырдтон. 
187 

Уæд ме ’фсымæртæ джихтæ кæнгæйæ 
Зæхмæ куы кæсынц. 
Сау хъыг сыл уардзæн, сау хъыг æмæ йæ 
Мæнæй æмбæхсынц. 
Мæ царды æмбал, зын дын уыдзæни 
Царды уаргъ хæссын. 
Фидар мын лæууай, не ’ртæ сидзæры 
Дæуыл фæдзæхсын. 
Æз-иу дæ цуры мæ уæззау сагъæс 
Фæндырæй цагътон. 
Фæлæ зæрдæйы хъæдгом куыд риссы, 
Уый дын нæ загътон. 
Мæ хистæр хойæн æз амонд куырдтон 
Сыгъзæрин азтæй, 
Уæд ирон къахдзæф цæмæн акодтон 
Мæ хойы разæй? 
Кæд мæ мæ хъæбул, гыццыл Дзамболат, 
Æдзух фæмысы? 
Йæ сидзæр бонтæ кæм айрох кæны, 
Кæй хъарм хъæбысы? 
Ды та, мæ буц чызг, макуы ферох кæн 
Дæ фæллад мады. 
Акæн-иу, акæн, ацы рæсугъд цагъд 
Мæ æнкъард уаты. 
Мæ уæззау цæссыг — мæ рыст æмбарæг, 
Рустыл æрхъуызы. 
Ныккæнут-иу мын мæ сусæг хъарæг 
Зарæджы хуызы. 

САУ ХОХÆЙ - САУ БАРÆГ... 
Æнусæй æнусмæ, фæлтæрæй фæлтæрмæ фæрсæй- 
фæрстæм фæцыдысты æмæ абон дæр цæуынц хъæлдзæг 
æмæ æнкъард зарджытæ. Мæнæ хоры хуымы хуры рухс 
æмæ фæлмæн къæвда куыд æхсызгон хъæуынц, афтæ адæй- 
маджы æхсызгон хъæуынц куыд иу хуызы, афтæ иннæ 
хуызы зарджытæ дæр. 
Сымахæн хорз зындгонд у Сæбæтхъуаты Хъазыбеджы 
зарæг. Хъазыбег уыд, адæмы æхсæнмæ рæсугъд зæрдæ 
хаста, зæгъгæ, кæмæй фæзæгъынц, ахæм цæрынхъуаг, цард- 
бæллон лæппу. Æмæ кæд йæ лæджы кармæ нæма бахызт, 
уæддæр тынг хорз æмбæрста, циу кад æмæ циу æгад. 
189 

Хъæрмæдоны уынгæг комы 1953 азы уæззау зæй 
куы ракалд, сывæллæтты тарст хъæр, сылгоймæгты кæ- 
уынмæ дуртæ куы скъуыдысты, уæд Сæбæтхъуаты Хъа- 
зыбегмæ разынд хъæбатыр лæджы зæрдæ. Фæлæ ацы ран 
мæ ныхасы сæр уый нæу. Мæ ныхас, зарæджы цы кад 
æмæ цы ном ис, ууыл у. 
Сæбæтхъуаты Хъазыбеджы мад Лубæ йæ хъæбулы 
фæстæ æнкъард æмæ æрхæндæгæй фæцард, фæцыд 
ацы зæххыл, фæлæ-иу æм йæ фырты зарæг искуыцæй 
куы ’рбайхъуыст, уæд-иу йæ фæлладхуыз цæсгом 
фæрухс æмæ-иу йæ цæссыгтæ сæрфгæйæ йæ мидбыл- 
ты бахудт. 
«Адæймаджы цард æнусон нæу, æнусон кады зарæг 
у»,— йæхи сабыртæ кæнгæйæ-иу хъуыды кодта мад. 
Фæлæ æрцыд ахæм бон, ахæм сахат æмæ Лубæ уæззау 
рынчын куы ’рци. Йæхиуыл йæ зæрдæ куы нал дардта, 
уæд бадзырдта йæ цотмæ, йæ къабæзтæм æмæ сын загъ- 
та: 
— Иунæг хъуыддаг уæ курын. Куы амæлон, мæ фæс- 
таг фæндагыл куы цæуон, уæд-иу мын нæ кæрты 
акæнæнт Хъазыбеджы зарæг. Афтæ мæ фæнды, 
мæрдтæм мæ мæ фырты бæсты йæ кады зарæг куыд 
афæндараст кæна. 
Ацы ныхæстæ тынг арф бахъардтой йæ цот, йæхионты 
зæрдæтæм æмæ æцæгдæр Лубæйæн йæ фæндараст зæгъы- 
ны бон куы ’рцыд, уæд ын сæххæст кодтой йæ уæсæйтт, 
ома йæ курдиат. Зианы уæлхъус арфæгæнæг хистæр загъ- 
та: «Ирыстоны зарæджы кадæн æмбал нæй, уый æмсæр 
чи ’рлæууа, ахæм хъæздыгдзинад дунейыл никуы уыд æмæ 
дын, Лубæ, дæ уарзон фырты зарæгæй фæндараст 
зæгъæм». 
Æмæ æцæгæй дæр Хъазыбеджы зарæджы æнкъард 
зæлтæ райхъуыстысты мæрддзыгой адæмы сæрмæ. «Зæрдæ 
куы рисса, уæд сохъхъыр цæстæй дæр цæссыг кæлы,»— 
дзырдтой нæ рагон фыдæлтæ. Уыцы бон Сæбæтхъуаты 
Лубæ, Хъазыбеджы зæрдæрыст мад, бирæ цæссыг ахаста 
йæ Ахæрæты фæндагыл... 
190 

Афтæ æнхъæл дæн, Ирыстоны ахæм хабар уыд фыццаг 
хатт, фæлæ уæддæр уый дзурæг у зарæджы фарн, зарæджы 
кадыл. 
Хъазыбеджы ном та цæрдзæн æнусмæ йæ кады зарæ- 
джы. 
СÆБÆТХЪУАТЫ ХЪАЗЫБЕДЖЫ ЗАРÆГ 
Сызгъæрин фестинаг, о уыцы сæууон райсом... 
Сæбæтхъуаты дуармæ цы лæппу æрлæууыд: 
— Ракæс-ма, ныййарæг, ракæс-ма дæ кæртмæ, 
Мæнæ дæм дард бæстæй дæ бæлццон æрхæццæ. 
Хурхæтæн афон дæм хуры цæст æрбакаст, 
Диссæгтæ, ’мбисæндтæ, цинтæ ’мæ хъæбыстæ. 
Уæд иу бон Хъазыбег йæ мадмæ куы дзуры: 
— Хæхтæм дын куы цæуын, нæ Иры бæрзонд хæхтæм. 
— Фæлæуу-ма, Хъазыбег, фæлæуу-ма, мæ хъæбул, 
Нырма дæм кæсынæй куынæма бафсæстæн, 
Мæ цины цæссыгтæ куынæма ныссæрфтон, 
Куыд тагъд мын арæвдз дæ, дæ фæндаг куыд уыдзæн? 
— Ма мыл тыхс, ныййарæг, ма мыл тыхс, мæ буц мад, 
Мæлæтæй тас мын нæу, адзал мæм не ’руæнддзæн. 
Нæ хæхты фенынмæ æз рагæй бæллыдтæн, 
Ма мыл тыхс, ныййарæг, ма мыл тыхс, мæ буц мад... 
Хъæрмæдоны сæрмæ иу æхсæв бонырдæм 
Арвæй нæргæ-тулгæ сау къæвда рацыди. 
Фезмæлыд урс цъити, зæйласæн раивылд, 
Адæмы тарст хъæрмæ, сабиты кæуынмæ 
Арвæй зынг цæхæртæ сау кæмттæм калдысты 
Хъæрмæдоны сæрмæ иу æхсæв бонырдæм. 
191 

Сæбæтхъуаты Хъазыбег уæд афтæ бадзуры: 
— Мæ фæтæрс, Махарбег, мæ кæстæр æфсымæр, 
Фæлæуу уал дуры сæр, æз дæр дæм зындзынæн; 
Уыцы сывæллæттæй дон искæй ку’ аласа, 
Тæригъæд уыдзæни, мæнæн та — худинаг, 
Уыцы сывæллæттæй дон искæй ку’ аласа. 
Сау хохæй сау барæг фæдисы рацыди, 
Кæй дуармæ æрлæудзæн, 
Кæй дуармæ æрхиздзæн... 
Фыдбылыз æрцыди, фыдбылыз, ныййарæг, 
Къæсæрыл мауал лæуу, 
Æнхъæлмæ мауал кæс: 
Æнахъом сабиты ирвæзын кæнгæйæ 
Ивылд уæззау доны дæ бæлццон фесæфти. 

РАТАХТИ СТЪАЛЫ УÆЛАРВÆЙ 
Зарджытæ иухуызон не сты æмæ иу зæрдæйы уагæй нæ 
дзурынц. Алы зарæгæн дæр ис йæхи хъысмæт, йæхи ба- 
зыртæ тæхынмæ, адæмы зæрдæ ссарынмæ. 
Кæддæр мæм нæ радиомæхъусджытæй иу афтæ фыста: 
«Æз хъæлдзæг зарджытæ нæ уарзын, æз, æнкъард 
зæрдæйы арфæй чи цæуы, адæймаджы сагъæстæ æмæ 
хъуыдытыл чи æфтауы, ахæм зарджытæ уарзын. Уыдон 
адæймаджы удыхъæд сыгъдæгдæр æмæ рæсугъддæр 
кæнынц». 
Чи зоны, афтæ дæр у, уый, куыд фæзæгъынц, алы адæй- 
магæн дæр йæхи зæрдæйыуаг ис. Стæй дæ алыварс куы 
13 Ирон зарæг 193 

акæсай, уæд цард æгасæй дæр цин æмæ хъыгæй нывæст 
у. Хуры къæвда раивы, къæвдайы та — хур. Цалдæр азы 
размæ Мæхæмæтты Алиханы кæртмæ цы хур каст, йæ 
хæдзар хъарм кæмæй уыди, йæ зæрдæ — рухс, уыцы хур 
æнæнхъæлæджы аныгуылд æмæ йæ раивта тыхджын 
къæвда. Зæронд лæгæн кæстæриуæг кæнынæй фæллад чи 
нæ зыдта, хæдзары дзаг бинонтæй сæ алкæмæн дæр 
рæвдыд ныхасæй йæ зæрдæ балхæнынмæ чи арæхст, уыцы 
хорз чындзæн, уыцы зæрдæхæлар адæймагæн аскъуыд 
йæ цард. 
Зымæгон салд зæхмæ джихæй кæсгæйæ баззадысты 
Мæхæмæтты æфсымæртæ, хионтæ, къабæзтæ. Искрæ йæ 
фæстæ цы сидзæртæ ныууагъта, уыдонæй ноджы сидзæр- 
дæрхуыз уыд йæ цардæмбал. Куыд рæсугъд уыд сæ царды 
райдайæн, стæй цас уæззау цæлхдуртæ разынд сæ фæнда- 
гыл. Æмæ Искрæ чындз нæ — хорз æфсымæрау фидар 
цæджындз уыд сæ фæллад хæдзарæн. Фæлæ адзалæн, 
куыд фæзæгъынц, мадзал нæй. Куы ’рцæуа, уæд та йын 
æнæфæразгæ цы хос ис. Фæрæзтой Мæхæмæтты бинонтæ 
дæр сæ уæззау зианæн, фæкодтой йын кæндтæ æмæ 
æгъдæуттæ, фæлæ сæм уыдон уæддæр фаг нæ кастысты. 
Зарæг, тæрккъæвда зарæг — ирон æгъдæутты кад- 
джындæртæй иу у. Кæд уый иу чысыл къæртт уæддæр 
рафтауид сæ зæрдæты уæззау рыстæй... 
Цыма уæдæй нырмæ бирæ рæстæг дæр нæ рацыд, 
афтæмæй та нæ ирон зарджыты фæндæгтæ уæд дæр ма 
æхгæд уыдысты. Æхгæд уыд, Мæхæмæтты Искрæйы но- 
мыл цы æнкъард зарæг арæзт æрцыд, уый фæндаг дæр. 
Фæлæ рæстæджытæ аивтой, царды рæстдзинад йæ 
цæстыдзагæй ракаст æмæ, уæрæх дзыллæмæ фæндаг 
кæмæн нæ уыд, уыцы зарæг ныр цæры не ’хсæн. Иу ми- 
хыл кау ничи бийы, адæм кæрæдзи руаджы цæрынц, 
кæрæдзи ныфсæй сты ныфсджын. Сæ зыны сахат сын 
зарæгæй æгъдау чи радта, уыдонæй бузныг у Мæхæмæтты 
æфсымæрты хистæр Петя æмæ сын кæны арфæ: «Адæм 
алы хъуыддаджы дæр хорз сты. Фыдæлтæ-иу уымæн загъ- 
той: «Адæмы хорзæх дæ куы уа, уæд дæхицæн мæгуы- 
194 

рæй дæр ма тæрс æмæ сæфынæй дæр. Æз бирæ хорз 
адæмæй бузныг дæн; нæ уæззау бон не ’нцой æрбалæуу- 
ыдысты, уæдæ сын нæ къахфыдæбонæй, нæ цæссыгæй сæ 
зын фæрогдæр кæнæм, зæгъгæ. 
Сæ уæздандзинад, сæ зæрдæйыуаг махæй никуы ферох 
уыдзæн. Уæлдай бузныг стæм, нæ зындзинад нын, сæ 
зæрдæмæ хæстæг айсгæйæ нæ цæрынхъуаг чындзы номыл 
зарæг чи скодта, уыдонæй. Сау цæссыгыл базыртæ куы 
разайа æмæ дзыллæйы зæрдæмæ куыд тæха, уый хуызæн 
у æнкъард зарæг. Æмæ уын Хуыцау арфæ ракæнæд, уæ 
бинонты, уæ къабæзты, уæ хæлæртты дунейы фарн æнкъард 
уæвынæй бахизæд. Махæн та Хуыцау ахæм тых æмæ 
зæрдæйыуаг раттæд, уæ циндзинæдты лæггад кæнынæй 
куыд никуы бафæллайæм...» 
МÆХÆМÆТТЫ ИСКРÆЙЫ ЗАРÆГ 
Фыдбоны Зымæг, мæ сау цæссыг мын 
Цæмæн асæрфыс дæ уазал армæй: 
Æнхъæлдæн, зæххыл мæ къахвæд сæфы,— 
Ме стъалы ратахт бæрзонд уæларвæй. 
Мæ хорз цардæмбал, мæ дыууæ хуры 
Уæлæуыл уадзын, цæуын уæ разæй. 
Чи сæ бакæндзæн йæ базыры бын, 
Чи сæ рæвдаудзæн фæлмæн ныхасæй? 
Мæ хорз цардæмбал, цы ма дын зæгъон, 
Цы ма фæдзæхсон, мæ цардцæдисон: 
Зын дын уыдзæни, фæлæуу-иу фидар,— 
Æрвылбон царды лæг у фæдисон. 
Æрвхуыз Уалдзæгмæ куыд тынг бæллыдтæн: 
Нæ рæсугъд цард мæм уый æнгæс касти. 
Рæсугъд уыдысты мæ бирæ фæндтæ, 
Фæлæ мæ зæрдæ... цæмæйдæр тарсти. 
195 

О, мады зæрдæ, гæныстон фæуай,— 
Фæстæмæ кæсын размæ цæугæйæ: 
Иу хатт ма фенон мæ дыууæ фырты,— 
Арвмæ дзыназгæ, зæхмæ кæугæйæ. 
Уæларвæй дæр уæ мæ зæрдæ хиздзæн 
Фыдвæндаг æмæ фыдкъæвда-ихæй. 
Æз дидинджыты æртæх-цæстытæй 
Æдзух уæ фæдыл кæсдзынæн джихæй. 
Мæ дыууæ хуры, дыууæ хъæбулы, 
Куы-иу æрхуыссат фæскуыд-фæлладæй, 
Уæд та уыдзыстæм фыццагау иумæ: 
Æз уæм уæ фынты цæудзынæн дардæй... 
О, мады зæрдæ, сыгъзæрин фестай!— 
Дæ фарн фæцæра нæ зæххыл бирæ. 
Цы кæстæртыл уыд дæ катай, уыдон 
Нæртон лæппутæ куы систы Ирæн!.. 

ЙÆ ЗАРАГ ХЪÆЛÆС 
Мæ райгуырæн хъæу Заманхъулы уæлдай стырдæр кад 
уыди кафаг лæппуйæн, зараг лæппуйæн æмæ кусаг 
лæппуйæн. Æртæ хорз миниуæджы дæр иу зæрдæйы куыд 
уыдаиккой, афтæмæй. 
Цыма знон уыд, афтæ мæ цæстытыл рæсугъдæй уайы 
1950-æм азты ирон чындзæхсæв Заманхъулы. Адæм-иу 
кæстæрæй-хистæрæй кæрæдзийы сæрты куыд цымыдисæй, 
куыд рухсцæсгомæй кастысты хъазтмæ! Заманхъулы ал- 
фæмблай нæудзар хæхты фæхстыл æмбæлдысты фæндыр- 
дзагъд æмæ ирон зарæджы парахат зæлтæ æмæ-иу 
уыдонмæ хъусгæйæ цыма арвы цæсгом рухсдæр фæци, 
афтæ касти адæймагмæ. 
197 

Чындзæхсæвы хуыздæр чи скафыдаид, рæсугъддæр чи 
ныззарыдаид, уымæн та, хæсты хъæбатырæн цы кад уа, 
ахæм кад уыд адæмы æхсæн. 
Зараг лæппутæ куыннæ уыд Заманхъулы, фæлæ уыдо- 
ны æхсæн йæ хъæлæсы аивдзинадæй æмæ йæ зæрдæбын 
зардæй бæрæг дардта Бæцæзаты Асæхмæт. Хорз хъуы- 
ды кæнын, йæ тæккæ усгур лæппуйы кары куы уыди, 
уыцы рæстæг. Уыд æдзухдæр худæнбыл, йæ зæрдæйыу- 
аг зынди йæ цæстæнгасыл. Хъæуы астæу мæзджыты 
кæрты-иу æрæмбырд бирæ фæсивæд æмæ-иу мæйрухс 
изæрты суанг æнафонтæм хъуысти сæ зарын. Æз-иу 
дардмæ дæр базыдтон Бæцæзаты Асæхмæты хъæлæс 
æмæ-иу цыдæр æхсызгондзинад байгом кодта мæ 
зæрдæйы дуар. Уый та, æвæццæгæн, уымæн æмæ мæ фыд 
иуæй уыдис Бæцæзаты хæрæфырт, бирæ сын уарзта сæ 
кæры кæройнаджы дæр, иннæмæй та гыццыл лæппуæйæ 
нырмæ мæ цæсты бæрзонд æвæрд у курдиатджын адæй- 
маг. 
Бæцæзаты Асæхмæт уыд Заманхъулы кадджындæр 
лæппутæй иу: кафаг, зараг, кусаг. Йæ цард сбаста зæххы 
куыстимæ, уыд колхоз «Ирыстон»-ы хъазуатон хуымгæнæг 
æмæ йыл фыдбылыз дæр æрцыд йе ’фсæн бæхыл бадгæйæ 
хуымкæнын афон. Иуæй иутæ бафæрсынц: «Цы лæгдзи- 
над равдыста, цæмæн ыл скодтой зарæг?». 
Ахæмтæн дзуапп радтин афтæ: «Лæгдзинадæй ницы 
равдыста, фæлæ лæгдзинад чи равдыста, уыдонæй бирæтæй 
рæсугъддæр лæппу уыд царды: йæ курдиатæй, йæ ирон 
рæсугъд æгъдауæй, йæ хъазуатон фæллойæ æмæ уый дæр 
къаддæр лæгдзинад нæу». 
БÆЦÆЗАТЫ АСÆХМÆТЫ ЗАРÆГ 
Арыхъы рагъыл сын сау мигъ хæрисхъæд æхгæны, 
Ох, æллæх, хæрисхъæд æхгæны, гъей. 
Асæхмæт бадзуры: «Дæлæ сæрсæфæн сау æрхы 
Ме ’фсæн бæх, мæгуыр, фæдисхъæр куы кæны». 
198 

фесæфай, сау мæлæт, уастæн куыд æнæхатыр дæ, 
Йæ гыццыл сабитæй кæй æвдæлд мæлынмæ. 
Асæхмæт бадзуры: «Тагъддæр мын фæдзурут мæ гыццыл 
лæппумæ, 
Мæ гыццыл Тельмæнмæ хæрзæбон зæгъынмæ». 
Хорз хæстæг, хорз къабаз царды хæзнайыл нымадтон, 
Ох, æллæх, хæзнайыл нымадтон, гъей. 
Асæхмæт бадзуры: «Хатыр мын бакæнут, Бæройты фæсивæд, 
Сидзæргæсæй уын уæ хойы ныууагътон». 
Азмадийы суадон бахус цæугæдоны фарсмæ, 
Оххай, гъе, бахус цæугæдоны фарсмæ. 
Асæхмæт бадзурьс «Æз ацы цæфтимæ ныр куыд бацæудзынæн, 
Мæ уæздан зæронд фыд Алыбеджы размæ? » 
Заманхъулы сæрмæ æнусон цаддонæй 
Куы зынынц æнусон къæйдуртæ. 
Асæхмæт бадзуры: «Мæ уарзон адæмтæ, мæнау уæ æдзардæй 
Мачиуал фесæфæд, мачиуал, мæ хуртæ». 

ь 
эга 
А. 
Свдахъаты 
Тельмæн 
31 
Л 
ХЪÆУБÆСТЫ КУРДИАТ 
Фæззыгон бæзджын мигь æнгом æрбадт Черменыхъæуы 
быдыртыл æмæ æхсæвы мæйдары æртæ хуымгæнæг лæппуйы 
сæ куыстæй хъæумæ здæхгæйæ сæ развæндаг нал уыдтой, 
уæддæр зæрдаивæй цыдысты сæ уæззау тракторыл. Трактор 
та сæ фæндаджы æфсонæй уæззау цаддонмæ бахуыдта æмæ 
æхсæв бонмæ уым хуымгæнæг фæллад лæппутæ тухæнтæ 
фæкодтой. Дыккаг бон адæмыл айхъуыст: «Сидахъаты 
Тельмæн, Касаты Зауырбег æмæ Хъыргъаты Æхсар дысон 
фыдбылызы бахаудтой, нал фервæзтысты». 
Уыцы хабарыл цас рацыд, нæ зонын, фæлæ мын иу бон 
мæ кусæн уаты дуар æрбахостой Черменыхъæуы 
200 

Хъыргьаты Касаты 
Æхсар Зауырбег 
^ 
минæвæрттæ хистæрæи-кæстæрæи, нæлгоимагæй-сылгой- 
магæй. 
— Мæнæ ацы хорз адæмы уыныс, Чеджемы-фырт,— 
загъта сæ хистæр Сидахъаты Тамерлан,— уыдон иууылдæр 
æрбацыдысты дæумæ иу курдиатимæ, уыцы курдиат та у 
нæ хъæубæсты курдиат. Махæн нæ цæрынхъуаг, нæ хуым- 
гæнæг фæллад лæппутæ фесæфтысты, уыдон махмæ нал 
раздæхдзысты, фæлæ нын сæ ном куыннæ ферох уа, ууыл 
бакус. Зарæджы аккаг сты æмæ сыл зарæг скæн. Мæнæ 
афтæ æмбырдæй уыдыстæм нæ районы хицауадмæ æмæ 
уыдонмæ дæр хорз фæкаст мах фæндон». 
Зæрæг, зæгъгæ, йæ зæгъын æнцон у, фæлæ адæмы бæрны 
бацæуын æмæ сын сæ курдиат куыд æмбæлы, афтæ æгъдау- 
ыл сæххæст кæнын, æнцон хъуыддаг нæу. Цы уыди уæддæр 
201 

хæс мæхимæ райстон. Æз федтон цæрынхъуаг лæппутæ 
фæстаг ауæдзтæ кæм акодтой, уыцы парахат тыгъд быдыр. 
Федтон сихор-иу кæм скодтой æмæ сæ фæллад кæм уагъ- 
той,уыцы стан. Федтон фæстаг тухæнтæ кæм кодтой, уыцы 
фыдбоны цад. Фæныхас кодтон се ’мбæлттæ æмæ сæ хорз 
зонгæтимæ. 
Цардбарæг лæппутæн адзал сæ хъуыдыйы кæрон дæр 
нæ уыд. Уыдон цардыл хъуыды кодтой æмæ сæм бирæ 
фæндтæ æмæ рæсугъд уынаффæтæ уыд, фæлæ фыдæлтæ 
хуымæтæджы нæ загътой: «Цард — тдебæгъы дон, фæкъул 
æмæ акалд». 
Сидахъатæн се ’рыгон чындзы хъъæбысы баззад, 
Тельмæн кæсынæй æмæ цин кæнынæй кæуыл нæ бафсæст, 
уыцы сывæллон. 
Зауырбег бæркадджын фæззæджы хъуамæ скодтаид 
фæрныг чындзæхсæв. 
Æхсар та сидзæрæй схъомыл æмæ уал æй йæ фæллойæ 
фыццагдæр йæ сидзæргæс мады сбуц кæнын фæндыд. 
Дзырд дзырды фæдыл, куыд фæзæгъынц, хал халыл 
бæтгæй.æ æппынфæстаг срæвдз здрæг «Æртæ æмбалы». 
Фыццаг хатт радиойæ куы райхъуыст, уæд мæм дыккаг бон 
Сидахъаты Тамерлан цалдæр лæгимæ мæ куыстмæ æрбацыд 
æмæ мын сæ хъæубæсты номæй бирæ арфæтæ фæкодта. 
Цалдæр азы фæстæ, иуæй мæ ног чиныг рацыд, иннæмæй 
мын республикæйы бæрæг кодтой мæ райгуырды 50 азы 
бон. Алы хъæуты мын уыд ч^ныгкæсджытимæ фембæлдтæ. 
Æрхуыдтой мæ черменыхъæуккæгтæ дæр. Мемæ литера- 
турон изæры уыдысты ме ’мкусджытæ Фардзинты Барис 
æмæ Æгъуызарты Саукуыдз. 
Æз мæ царды фыццаг хатт федтон литературон изæрмæ 
хуынтимæ цæугае. Уый мын стыр кад æмæ æгъдау 
лæвæрдтой, æз зарæг цы æртæ цæрынхъуаг лæппуйыл скод- 
тон, уыдоны бинонтæ, хæстæджытæ, къабæзтæ. 
Æз сын ныр уал азы фæстæ дæр зæгъын: «Бузныг. Йæ 
кæстæрты риссæй уæ мачйуал фæриссæд». 
Æвæдза, куыд раст сты фыдæлты ныхæстæ: «Хорздзи- 
над нæ сæфы». 
202 

ÆРТÆ ÆМБАЛЫ 
Чермены быдырты фæззыгон раст ауæдз 
Хурбæрæг куы дары. 
Уый хоры æрзадыл ерысæй куы кусынц 
Æртæ хорз æмбалы. 
Иу сыхы лæппутæн, иу сыхы кæстæртæн 
Цардбæллон — сæ фæндтæ. 
Мах ацы быдыртæй сисдзыстæм, куы зæгъынц, 
Сызгъæрин бæркæдтæ. 
Фæлæ ’рцыд æмбисонд, цады был фæндагыл 
Уæззау мигъ æрбадти. 
Уæд Тельмæн бадзуры: «Фæдис нæм рацæут, 
Не ’фсæн бæх фæкалди». 
Æхсæвмаргъ фестъæлфыд, ныууагъта йæ ахстон 
Сау зæххы хъæрзынæй. 
Тæхудиаг æрбауа, йæ чысыл сабимæ 
Чи бафсæст кæсынæй. 
Зауырбег куы дзуры; «Уалдзæджы рухс бæллиц 
Карз зымæг нæ хаты. 
Кæй уындмæ бæллыдтæн, цардæмбал кæй хуыдтон, 
Уый баззад куырдуаты». 
Æхсар та цы зæгъа, йæ иунæг ныййарæг 
Цы ныфсæй цæрдзæни? 
Ныры онг — сидзæргæс, абонæй фæстæмæ 
Саударæг уыдзæни. 
Зæрдæрыст мадæлтæ фæдисы уайгæйæ 
Сæ цæссыг нæ сæрфынц. 
Нæ фæллад хъæбултæ, нæ фæллад хъæбултæ 
Цы кодтой? — куы фæрсынц. 

Быдираг бæлæстæн æхсæвы урс æртæх 
Фæтагъди сæ бынмæ. 
Тæхудиаг æрбауа, ацы рухс дунейы 
Чи райгуырд цæрынмæ. 
Дæлæ-ма акæсут, фæззыгон раст ауæдз 
Хурбæрæг куы дары. 
Уый райгуырæн зæххыл рæсугъд фæд ныууагътой 
Æртæ хорз æмбалы. 
Æртæ хорз æмбалы цы рухс ном ныууагътой 
Рæсугъдæй сæ фæстæ, 
Уый кад æмæ радæй фæлтæртæм фæхæсдзæн 
Чермены хъæубæстæ. 
•V» 

ЙÆ НОМ МЫСГÆЙÆ 
Адайты Валерик... Уый иу хæдзары, иу мыггаджы лæппу 
нæ уыд. Уый йæ зæрдæйы бынæй уарзта йæ Иры зæхх æмæ 
Ирыстоны лæппу уыд, Ирыстоны лæппу йæ уды конд æмæ 
йæ ирон рæсугъд æгъдауæй. Валерик уыд зæрдæйæ æнувыд 
мыггагыл, хиуæттыл, къабæзтыл. Йæ хорз æмгæрттимæ-иу 
йæ каисты дуармæ куы балæууыд, уæд-иу йæ цардæмбал Жан- 
нæйы мад Милдзыхты Нинæйыл хур ракаст. Сбуц-иу сæ 
кодта йæхи хъæбулты хуызæн йæ фæлмæн цæстæнгас, йæ 
рæвдыд ныхас, йæ бæркадджын фынгæвæрдæй, æмæ-иу уæд 
Валерик афтæ схъæлдзæг, цыма сидзæр дæр никуы уыд, 
зындзинæдтæ дæр нæ бавзæрста царды. 
205 

Фæндыры цагъд бирæ чи уарзта, йæ хæрзконд уæнгтæй 
кафгæ цыд чи кодта, буц чи дардта йæ каисты, уыцы Ва- 
лерик йемæ ахаста йæ бинонты хъæлдзæгдзинад æмæ сæм 
цард царды хуызæн нал кæсы. 
Бирæ уарзта Елхоты хъæубæстæ Адайты Валерик. Ел- 
хотæгтæ уæд сæхи цæттæ кодтай се стыр бæрæгбонмæ. 
Æз, зæгъы, уæ бæрæгбоныл нæ сæмбæлдзынæн, фæлæ 
уын мæнæ мæ фæллой, ме ’гъдау. Уый парахат зæрдæйæ 
парахат æгъдæуттæ лæвæрдта хъæуккагæй, хæстæгæй, хи- 
онæй, се ’ппæтæн дæр. Фæлæ хорз уæвын цардамондæн 
æххуыс нæу. Йæ лæджы кары куы бацыд, уæд бирæ кæй 
уарзта æмæ арæх балцы кæдæм цыд, уыцы Æрджынарæ- 
джы ссардта йæ адзал. Фæлдыст машинæ... Цæмæн æй 
æлхæдтай, цæмæн дæ хъуыди? Мæ уд дзы, зæгъы, баззад, 
мæ уд дзы баззад. Æмæ дзы æцæгæйдæр йæ уд баззад. 
Валериккæн йæ мад раджы амард æмæ бирæ сидзæры 
бонтæ бавзæрста, фæлæ йыл æнафоны ацы бæллæх куы 
’рцыд, уæд йæ фыд Мустафа æрвдзæф бæласау цавддурæй 
баззад. 
Адайты Валерик йæ фæстæ ныууагъта дыууæ сидзæр 
чызджы се ’нкъард мады дæлбазыр æмæ йæ уыдон никуы 
ферох кæндзысты. Валерик алы ран дæр йæхицæн 
æрдхæрдтæ æмæ æфсымæртæ агуырдта. Рæсугъд уыд конд 
æмæ уындæй, зæрдæйæ æмæ зондæй æмæ йын йæ фæстаг 
фæндагыл адæм стыр æгъдæуттæ дæр уымæн скодтой. 
Валериччы мысынæн ирон рæсугъд æгъдау скодтой йæ 
бинойнаг Жаннæ æмæ йæ дыууæ чызджы Мæдинæ æмæ 
Агуындæ. Къахы уæлфадмæ цы ныхас нæ хъуысы, уый, 
дам, мæрдтæм хъуысы. 
— Цæй диссаджы цардуарзон адæймаг уыд, æмæ цы 
хæларзæрдæ æмгар нал ис не ’хсæн,— зæгъынц, Адайты 
Валериччы хорз чи зыдта, уыдон — фæндырдзæгъдæг 
Кокойты Аллæ æмæ зарæггæнæг Хъуысаты Эльвирæ. Сæ 
иу ацы æнкъард ныхæстæ йæ фæндыры цагъдæй саив код- 
та, сæ иннæ та—йæ рæсугъд хъæлæсы зæлтæй. 
206 

АДАЙТЫ ВАЛЕРИЙЫ ЗАРÆГ 
Дзылаты мæсыг сызгъæрин хурмæ 
Тæмæнтæ калдта, æваст æркалди. 
Адайты сахъгуырд, дæ ног хæдтулгæ 
Дæхи ’взæрст куы уыд, куыд тагъд фæкалди? 
Дæ ис, дæ бонæй — æмгæртты раззаг. 
Фæлдыст машинæ... Цæмæн дæ хъуыди? 
— Мæ уд дзы баззад, мæ уд дзы баззад, 
Æвæццæгæн, уый мæ хъысмæт уыди. 
Нæ Иры кулдуар — Æрджынарæгмæ, 
Дæу арæх хуыдта дæ балцы фæндаг. 
Дæ зæрдæ тахти ирон зарæгмæ, 
Фæндыры цагъдмæ дæ къах нæ фæллад. 
Елхоты фенд дын — каисты фендау, 
Йæ æмраст уынгтæ — уалдзæджы хуызæн. 
Мæнæ уын, зæгъы, мæ фæллой, ме ’гъдау,— 
Уæ бæрæгбоны нæ сæмбæлдзынæн. 
Дæ буцдæр чызгæн афтæ куы загътай: 
«Нæхимæ цæуын, ма тыхс, Мæдинæ». 
Уæд æй, Валерик, цæмæн фæсайдтай? 
Йæ сагъæс куы сиу уæззау мæтимæ. 
Алы рæттæй дæм куы фæуадысты 
Дæ бирæ ’мбæлттæ фæдисы уадæй. 
Цæй æнкъард ысты, цæй æнкъард ысты... 
Хæрзбон дын загътой цæссыгвæлладæй. 
Сидзæры фæндаг куыд цыбыр разынд, 
Куыд тагъд ракалди дæ царды мæсыг. 
Цæй тынг уæззау у, цæй тынг уæззау у 
Дæ дыууæ чызгæн сæ мады цæссыг. 

— Мæ хорз мыггагæй фаг рæвдыд зонын,— 
Афтæ куы загътай,— бонтæ нымадтон. 
Æгас Адайты нæ кæртмæ хонын: 
Куывд сын ыскæнон, æгъдау сын радтон. 
Дæ хъæлдзæг зæрдæ, дæ бæстон зондыл 
Фæтæн сау къæйдур цы ныффæлдæхтай? 
Дæ хъарм фæззæджы сызгъæрин бонтыл 
Зымæджы ихдуар цæмæн сæхгæдтай! 
Дæ бæрзонд арæзт цæрæнбынæттæ 
Сау зæххы риумæ джихæй кæсдзысты. 
Дæ ном мысгæйæ дæ рæсугъд фæндтæ 
Дæ дыууæ чызджы цардмæ хæсдзысты. 
ТЙЙТ 

6Ы 
к 
Хъайырты 
Хъазыбег 
З^ 
м 
АХÆМ ÆФСЫМÆР 
Хъаирты Давид, къæдзæхарæзт бæзæрхыгтæ бæрзонд 
лæг, æрбахызт мæ кусæн уаты къæсæрæй æмæ фæлладхуы- 
зæй арф ныуулæфыд: «Фарн дæм ацы къæсæртыл æрба- 
хизæд æмæ дæ уарзон кæстæрты риссæй макуы фæрисс!» 
Йæ фæдыл мидæмæ йæ къах æрбавæрдта, йæ ирон 
æфсарм йæ алы уæнгæй кæмæн зынди, ахæм æрыгон сыл- 
гоймаг. Фæстæдæр куыд базыдтон, афтæмæй уый Давидæн 
уыди йæ чызг Людæ. Хабар мын цас бамбарын хъуыд. 
Æнæзонгæ уазджытæ мæм æрбацыдысты зонгæ хъуыд- 
даджы фæдыл курдиатимæ. 
Зæронд лæг мæм йæ донызылд æнкъард цæстытæй са- 
И Ирон зарæг 209 

быр фæкаст, стæй афтæ зæгъы: «Адæймаг адæймаджы 
бахъуаджы сахат хъæуы, Чеджемы-фырт. Фидар зæрдæ 
мын, бæргæ, уыд, фæлæ мын мæ зынаргъ кæстæры сæфт 
мæ хъару асаста, мæ зæрдæ мын дыууæ дихы акодта йæ 
тæккæ астæуыл. Мæрдтæй никуы ничи никæйы раздæхта, 
фæлæ мын æнкъард зарæгæй мæ уды рыст фæкъаддæр 
кæн. Æз бирæ цæринаг нал дæн, фæлæ дын дæ хорздзи- 
над мæрдты дæр нæ ферох кæндзынæн»,— йæхицæн йæ 
зæрдæ æрбауынгæг æмæ мæ йæ хъæбысы ныккодта. 
Чызг иуфарсæй каст йæ бæрзонд, йæ фидæрттæ 
арæзт фыдмæ æмæ йæ цæссыг йæ рустыл згъæлыд. Уый 
хорз æмбæрзта, æрмæстдæр ма æддейы бакастæй у 
фидæрттæ арæзт, æцæгæй тайæ уæззау хъыгæй зæронд 
мæсыгау фæцудыдта. Йæ домбай фырттæ йæ домбай 
базыртæ уыдысты, ныр йæ рахиз базыр асаст æмæ 
тæхынхъом нал у. Чызг йæ фыдмæ хатыркурæгау ба- 
каст, стæй мын уынгæг хъæлæсæй афтæ: «Ды куы зыд- 
таис, ме ’фсымæр цæй диссаджы рæсугъд зæрдæ хаста 
йæ риуы. Куыд тынг æй фæндыд алкæй хорздзинад дæр. 
Ахæм æфсымæр зæххыл никæмæн уыд...» 
Зæрдæйы ахæм уæззау хъыг дурмæ дæр бахъардзæн. 
Композитор Цопбойты Валодя дæр йæ зæрдæмæ арф 
айста Хъаирты мыггаджы уæззау хъыг æмæ иумæ сарæз- 
там зарæг Хъаирты цæрынхъуаг Хъазыбеджы номыл. 
ХЪАИРТЫ ХЪАЗЫБЕДЖЫ ЗАРÆГ 
Урсбазыр цæргæс бæрзонд уæлæрвтæй 
Цæрæнбон куры. 
Хъаирты лæппу сæрæн Хъазыбег 
Афтæ куы дзуры: 
— Мæ уарзон хъæубæстæ, дæ райсомтæ хорз уой, 
Дæумæ бæллыдтæн, гъей. 
Ахуыры фæстæ дæм мæ рæсугъд фæндтимæ 
Кусынмæ ’рцыдтæн, гъей. 
210 

Мæ тохвæллад фыд, дæ зынтæ фесты, 
Ма тæрс мæгуырæй, гъей. 
Хур нæм кæсдзæни, фарн нæм цæудзæни 
Хоры быдырæй, гъей. 
Æз ацы сау зæххыл цæрынмæ райгуырдтæн, 
Лæг царды ’хсиды, гъей. 
Хъæубæсты размæ ныр мæ бирæ стыр хæстæ, 
Фæллойæ фидын, гъей — 
Фæлæ фыдбылыз æнæнхъæлæджы 
Æваст æрцыдис, гъей. 
Хъаирты кæртмæ сау мигъы къабаз 
Хур бон æрзындис, гъей. 
Гъе, мæгуыр ныййарæг, дæ уарзон хъæбулыл 
Рухс Дуне батар, гъей. 
О, чи дæм бадзурдзæн, о, чи дын фæкæндзæн, 
Йæ уæззау хабар, гъей. 
Хъæубæсты æхсæн иумæйаг куысты 
Чи уыди раззаг, гъей. 
Уыцы лæппуйы сыгъдæг рæсугъд ном 
Цæргæйæ баззад, гъей. 
Хъаирты Хъазыбег цы сау зæхх-иу хуыдта 
Адæмы дарæг, гъей. 
Уый сæрты фæлтæрæй фæлтæртæм тæхдзæни 
Йæ кады зарæг, гъей. 

ХОРЗЫ НОМ - ÆНУСТÆМ 
Заманхъуйлаг, йæ рæстæджы домбай зæхкусæг, кадджын 
ирон лæг Дзгойты Амырханыл цал хатты сæмбæлын æмæ 
йæ цал хатты фенын, уал хатты мæм афтæ фæкæсы, цыма 
мæ зæрдæйы æмбисыл хур ракæсы, мæ зæрдæйы æмбисыл 
талынг æрбацæуы. Æдзухдæр мæ фæфæнды, мæ хъæбысы 
йæ куы акæнин, кæстæртæ йын ис, кæстæриуæг хъуаг нæу, 
фæлæ йæ уæлхъус балæуу, истæмæй йын срухс кæн йæ 
зæрдæ. Хорз лæгæй фæцард, хорз лæгæй базæронд. Мæ 
фыдимæ та бирæ азты иу цæхх, иу кæрдзын фæхордтой 
æмæ кæрæдзимæ æфсымæрты зæрдæ дардтой. Мæ фыд, 
афтæ зæгъæн ис, цæрынхъуагæй ацыд йе ’цæг дунемæ, мæ 
212 

зæрдæйы фаг ын бакæстæриуæг кæнон, уый мæ къухы нæ 
бафтыд, фæлæ адджын цард кæимæ фæкодта, уыдон мын 
сты зынаргъ. 
Уымæн мын у зынаргъ Дзгойты Амырхан дæр æмæ 
уымæн ракæсы хур мæ зæрдæйы æмбисыл. Мæ зæрдæйы 
æмбисыл та талынг æрбацæуы, уымæн æмæ ацы зæххыл 
алы мæгуыр азты бирæ фыдæбæттæ чи фæкодта, мæ 
уыцы зынаргъ хистæры æнæбуцгондæй арвыстон сау 
зæххы талынг бæстæмæ. Уæдæ уæд Хуыцауы рæстдзи- 
над цæй мидæг ис? Ныййарджытæ æнæ фаг рæвдыдæй 
цæмæн ацæуынц сæ кæстæртæй? Ныййарджытæ 
зæрдæйы базыртæ сты, зæрдæ та æнæбазыртæй саубы- 
ны мæгуыр у. 
Саубыны мæгуырæй мæгуырдæр кæй хонынц, уый та 
уæд чи у? 
Ацы фарстмæ Дзгойты Амырхан, æвæццæгæн, йæ 
зæронд сæр нынкъусид æмæ æрхæндæг, фæллад 
хъæлæсыуагæй зæгъид: «Мæгуырæй мæгуырдæр—æз, 
йæ хæрззæрдæ, йæ хæрзуд афицер-лæппу мæрдтæм йæ 
разæй кæмæн бацыд». 
Уыцы афицер-лæппу уыд Дзгойты Арцу — Алагиры 
барад хъахъхъæнæг оргæнты раздæры сæргълæууæг, 
æмгарджын æмæ ирон царды æгъдауджын хорз лæппу. 
Хорзы ном æнустæм фæцæрæд! 
ДЗГОЙТЫ АРЦУЙЫ ЗАРÆГ 
Нæ райдзаст уынгты куы рацæйцæуын, 
Куы нæ дæ фенын æмгæртты æхсæн. 
Гъе уæд мæ зæрдæ ныммæгуыр вæййы, 
Ныммæгуыр вæййы карст хуымы хуызæн. 
Дзгойты Арцу — æгъдауæй рæсугъд, 
Дзгойты Арцу — æмгæрттæн уарзон, 
Тæхуды æмæ дæу аккаг ныхас, 
Дæу аккаг зарæг ныффыссын базон. 
213 

Æппæтыл хур дæр куы нæ феххæссы, 
Куы нæ феххæссы сæрдыгон уарын. 
Уæд ды куыд зыдтай æппæт зæрдæтæм, 
Æппæт зæрдæтæм фæндаг ыссарын, 
Дæ цардуалдзæджы цы ном ыскодтай, 
Цы кад ныууагътай, уый адæм зонынц. 
Уæлладжыры дæ ирон фæсивæд 
Æмгар нæ, фæлæ æфсымæр хонынц. 
Дзгойты Арцу — æгъдауæй рæсугъд, 
Дзгойты Арцу — æмгæрттæн уарзон. 
Тæхуды æмæ дæу аккаг ныхас, 
Дæу аккаг зарæг ныффыссын базон. 
Стыр Заманхъул — дæ райгуырæн хъæу, 
Уым царды хорзæх дæ уды бар уыд. 
Куыстуарзондзинад дæ фыдæй райстай, 
Уæздандзинад та мады лæвар уыд. 
Мæй джихæй баззад бæрзонд цъæх арвыл, 
Цæуынц æнкъардæй фæллад изæртæ. 
Ды нын ахастай нæ цины бонтæ, 
Ды нын ахастай нæ хъæлдзæг зæрдæ. 
Дзгойты Арцу — æгъдауæй рæсугъд, 
Дзгойты Арцу — æмгæрттæн уарзон. 
Тæхуды æмæ дæу аккаг ныхас, 
Дæу аккаг зарæг ныффыссын базон. 

ХЕТÆГКАТЫ ФАТИМÆ 
Кадджын мыггаджы æхсæн райгуырд Фатимæ, кад æмæ 
æгъдауыл арæзта йæ цард æмæ дзы бузныг уыдысты Хе- 
тæгкатæ хистæрæй-кæстæрæй. 
— Нæ фæлмæнзæрдæ, нæ урсхалатджын хо! — афтæ-иу 
дзырдтой Фатимæмæ. Кæстæриуæг бакæнынæй та цыма 
рæзгæ кодта, уыйау нæ зыдта, циу зивæг, циу фæллад. Сæры- 
стыр уыдысты Фатимæйæ йæ мадырвадæлтæ Тыбылатæ. 
Бæллыдысты йын йе чындзæхсæвмæ, йе стыр цины бонмæ. 
Лæппухорзæй йын йæ рæсугъд зæрдæмæ фæндаг ничи ссар- 
дта, адзалæй фæстæмæ. Бæстон æфснайдæй баззадысты йæ 
чынддзон дзаумæттæ. Æрмæст сывæллæтты уарзон дохтыр 
215 

Хетæгкаты Фатимæйæн йæ гыццыл рынчынтæ афæрсынц: 
«Кæд нæм æрбацæудзæн нæхи дохтыр, нæхи Фатимæ?» 
— Тагъд йæ отпуск фæуыдзæн æмæ уæм æрба- 
цæудзæн,— дзуапп сын радтынц дохтыртæ. 
Ехх, Фатимæ, Фатимæ... Зæрондæй ногæй не ’ппæты 
зæрдæтæ дæр сæнкъуысын кодтай, мæрдтæм нын ахастай 
нæ хъæлдзæгдзинад. Дæу хуызæн удыконд æмæ зæрдæйæ 
рæсугъд адæм сæ цардуалдзæджы куы сæфой, уæд ма цард 
та царды хуызæн цæмæй уыдзæн? 
Дæ æнкъард зæрдæйы ныхæстæ мах немæ хæсдзыстæм 
нæ райсоммæ, нæ фидæнмæ. 
ÆНКЪАРД ЗÆРДÆЙЫ НЫХÆСТÆ 
«Цыбыр у цард»,— мæ хорз хистæртæй хъуыстон, 
Мæ рагуалдзæджы сау фæлмы уыдтон. 
Цыбыр у цард, зæрдæйæ уый æмбæрстон, 
Мæхицæн та: «рæсугъд у цард»,— дзырдтон. 
Ныджджих уæларвыл ме стъалы мæ сæрмæ, 
Кæд мын мæ хъысмæт базыдта, миййаг. 
Цы рæсугъд фæндтæй равдæлон мæ зæрдæ, 
Цы рæсугъд фæндтæм не ссардтон фæндаг! 
Æз адæмæн æнæниздзинад хастон, 
Мæхи низæн та ницы сси мæ бон. 
Зынаргъ мын чи уыд, тынг бирæ кæй уарзтон, 
Фæрнæй фæцæрут, ма риссут... Хæрзбон! 
Ды та, мæ буц мад, ма тыхс æмæ ма ку, 
Уæддæр зæххыл æнусон амонд нæй. 
Фæлтау ыссудз дæ цырагъ æмæ бакув 
Зæххон бæстæйы рухс удты тыххæй. 
Ам сабыр у, ам никæй хъæуы фидæн, 
Ам ис æппæт дæр, алцы дæр — æгъгъæд. 
Фæлмæн нæудзарæй бамбæрзут мæ ингæн, 
Сымахыл та сызгъæрин хур кæсæд... 
216 

ÆНКЪАРД МАДЫЗАРÆГ 
Йæ рæсугъд, йæ фæрныг бинонтæм кæсгæйæ цæй амон- 
дджын хуыдта йæхи Алагиры цæрæг Хынцæгты Антонинæ. 
Йæ иунæг фырт Валодя йæ зæрдæйы фæндиаг рауад: уыд 
адæмæн уарзон, æмгæртты æхсæн кадджын. Мады — буц 
дараг, бинонтыл — æнувыд. Валодяйы фарсмæ та дыууæ 
цырагъау — дыууæ Фатимæйы. Йæ цардæмбал æмæ йæ 
иунæг хо. Уыдон дæле — хуры хуызæн дыууæ сывæллоны 
— Таймураз æмæ Зæлинæ. Æрмæстдæр цæр æмæ цæр. 
Фæлæ цард мæнгард у, фæзæгъынц. Адзалæн та мадзал 
нæй. Фæндæгты управленийы хицау уæвгæйæ Хынцæгты 
Валодя цæрæнбонты фæндæгты рæсугъддзинадыл куыста 
217 

Валодя Таймураз Зæлинæ Фатимæ 
æмæ йæ адзал дæр æрцыди фæндагыл. Уый æгæр стыр 
уарзтæй уарзта йæ бинонты æмæ йæ цардæмбалы, стæй 
йæ дыууæ сывæллоны дæр ахуыдта йемæ. 
Ныр Антонинæ æмæ йæ иунæг чызг Фатимæйæн сæ 
зæрдæты рыстæй никуал ссæудзæн сæ фæллад. Фæлæ Ва- 
лодя рох кæмæй нæ кæны, уыцы хорз æмбæлттæн сæ 
цæрæнбонтæ бирæ. Габеты Хъазыбег, Хъæрджынты 
Ацæмæз, Гуыдиаты Батраз, Кæсæбиты Славик, Туаты Алан 
Валодяйы ном хъуыды кæнгæйæ нæ рох кæнынц сæ хорз 
æмбалæн нæдæр йæ мады, нæдæр йæ иунæг зæрдæрыст 
хойы. Сæ уæлхъус балæууынц æмæ сын сты ныфсы хос. 
фыдæлтæй баззад хорз æгъдау. Царды стыр цин æрцæуа, 
æви стыр хъыг, сæ зæрдæйы ныхас фыдæлтæ дзырдтой 
зарæджы рæнхъытæ, зарæджы зæлтæй. 
218 

«Æнкъард мады зарæг» амад у ныййарæджы уæззау 
хъыг, æрхæндæг сагъæстæй æмæ цалынмæ ацы зарæг цæра, 
уæдмæ цæрдзысты Хынцæгты Валодя, йæ цардæмбал Фа- 
тимæ æмæ сæ дыууæ рæсугъд хъæбулы нæмттæ. Ном куы 
цæра, уæд та адæймаг нæ рох кæны адæмæй. 
Уæдæ, зарæг, цæр æмæ цæра Хынцæгты æдзард бинон- 
ты ном дæр. 
НЫЙЙАРÆДЖЫ РИС 
Къæдзæх нызмæлыд йæ тар хъæдимæ... 
Уæд Антонинæ афтæ бадзуры: 
«Акæс-ма, мæ чызг, акæс, Фатимæ, 
Кæд сау фæндагыл сау уæрдон тулы. 
Æнхъæлдæн æмæ мæ иунæг лæппу 
Йæ цардæй ацыд йæ бинонтимæ. 
Иу дзы йæ фæстæ куыннæ ныууагъта? 
Уæдта Таймураз, уæдта Зæлинæ... 
Мæ ныфсы мæсыг, цæй хъал дзы уыдтæн, 
Йæ алы уæнгæй й’алы ’гъдау зынди. 
Цыма мын хъавыд цыдæр зæгъынмæ, 
Цымæ цы уыди, цымæ цы уыди?.. 
Æнкъардхуызæй ма цæмæн бахудти, 
Хæрзбон зæгъæгау балцы цæугæйæ. 
Мæ уæззау хъыгæй мæ цæссыг бахус,— 
Нæ зонын дзурын æнæкæугæйæ. 
Мæ уæздан хорз чындз, мæ ныгуылд хуртæ,— 
Хуры хъармæй мын нæ бафсæстысты. 
Мæ рыст хæдзарæн йæ талынг къултæ 
Цæй уазал ысты, цæй уазал ысты. 
Тæхуды æмæ йæ адджын хъæбул, 
Царды кæмæн у йæ хæдзардарæг. 
Кæуыл узæлынц хъæбулы хуртæ, 
Цæй амондджын у уыцы ныййарæг. 

МÆ ИУНÆДЖЫ УСГУР АРВЫСТОН 
Ныййарæг мадæн йæ адджын хъæбул йæ зæрдæйы уидаг 
у. Зæрдæйы уидаг куы аскъуыны, уæд та хъæбулы хъыгæй 
цæстытæ тартæ кæнынц æмæ дунейы рухс талынг кæны. 
Ныгуылд хуры фæдыл кæсæгау, Бесаты Артуры фæдыл 
йæ ныййарæг мад Уарзет баззад сау зæхмæ джихцæстæй 
кæсгæйæ: «О сау зæхх, сау зæхх! Цæй фидар зæрдæ дын 
ис! Мæ иунæг лæппуйыл æз къæсæрмæ куынæ хъæцыдтæн, 
уæд мын æй ды мæ хъæбысæй куыд атыдтай? Уый мын 
чындздзон чызгау уæздан æмæ фæлмæн лæппу куы уыд. 
Уый мын æнæ йæ дыууæ сау хойы къæбæр йæ дзыхмæ 
куынæ хаста. Ныр Валя æмæ Галя сæ дидинæгкалын афон 
220 

се ’мкарæнты цурмæ куы нал цæуынц сæ иунæг æфсымæ- 
ры риссæй... 
Мæ зынаргъ Артур хæххон-металлургон институтмæ 
куы цыд, уæд цæмæй зыдтон, ме студент лæппу хæххон 
фæндагыл йæ адзал ссардзæн. Ныр æй бамбæрстон, 
мæ иунæг лæппу-иу мын цæмæн дзырдта 
лæгъстæгæнæгау, мамæ, æгæр бирæ мæ ма уарз, 
дæхицæн зындæр уыдзæн, зæгъгæ. Ныр сразы дæн мæ 
уæззау хъысмæтимæ æмæ фæзæгъын: æз Артуры 
мæрдтæм нæ арвыдтон, æз æй дард бæстæм усгур ар- 
выстон, чындз мын æрхæсдзæн»... 
УАРЗЕТЫ ЗАРÆГ 
Бесаты Артурæн 
Мæнæ хорз адæм, æз уын уæ хæрзтæ 
Нæма бафыстон. 
Нæма мæ равдæлд: мæ иунæг фырты 
Усгур арвыстон. 
Кæй мын равзардзæн, кæй мын æрхæсдзæн, 
Куы нæ йæ зонын. 
Æнамонд уæвгæйæ мæ мæгуыр уды 
Амондджын хонын. 
Зонгæты æхсæн мæ мидбылхудтæй 
Мæ хъыг æмбæхсын. 
Фæскъæвда дæр ма къæвдæйы ’рцыдæй 
Хъæбулæн тæрсын. 
Бæлас дымгæбон рудзынгмæ ’внæлдта, 
Къалиуты къæрцмæ 
Мæ зæрдæ ахауд, кæд, зæгъын, балцæй 
Артур æрхæццæ. 
221 

Иу æхсæв та мæм мæ фыны фæзынд 
Æнæнхъæлæджы. 
Цыдæр тагъд кодта, ахуырмæ, дам, мын 
Кæны æрæджы. 
Фæлæуу-ма, зæгъын, дæ мæтæй куы сурс 
Мæ саулагъз дзыкку. 
Ма мыл тыхс, Гыцци, ам мын æмбал и, 
Мæхи ’мгар лæппу. 
Цалынмæ фаууон, уæдмæ йæ фæдыл 
Дисгæнгæ кастæн: 
Куыд тагъд мын айрæзт, куыд атахтысты 
Сызгъæрин азтæ. 
Оххай, мæхи уын дзæгъæл рæвдауын 
Ныфсы ныхæстæй. 
Сау дур мыл рахауд, сау дур мыл рахауд 
Сау хохы фæхстæй. 
Хурхæтæн афон мæ буц хъæбулыл 
Рухс дуне батар. 
Уæддæр, хорз адæм, куы нæ мæ уырны 
Æнамонд хабар. 
Уæ уæззау цæссыг, уæ бирæ хæрзтæ 
Нæма бафыстон. 
Афтæ мæм кæсы, мæ иунæг фырты 
Усгур арвыстон. 

НÆКУЫСАТЫ ЗЕМФИРÆ 
Мæ сабийы бонтæй мæ цæстытыл уайы ахæм ныв: хуры 
тынтæй уалдзыгон зæхх куы бахъарм, кæрдæг куы базмæ- 
лыд, уæд æваст рацыд тыхджын их-къæвда æмæ, æххæстæй 
чи нæма райхæлд, фæлæ дунейы рухсыл цин чи кодта, 
уыцы рæсугъд æрвхуыз дидинæджы йæ разæй ахаста фыд- 
былызы дон æмæ фесæфт. 
Æххæстæй нæма райхæлд дидинæг, æххæстæй нæма 
банкъардта хуры тынты хъарм, кæсынæй нæма бафсæст 
боны рухсмæ, афтæмæй аскъуыд йæ цард. Ахæм дидинæ- 
джы хуызæн мæм кæсы Нæкуысаты Земфирæ: хæрзуынд, 
223 

хæрзконд æмæ хæрззæрдæ. Æрмæст дзы цæрыны амонд 
нæ фæци, цалдæр мæйы фæстæ хъуамæ каст фæуыдаид 
Джызæлы астæуккаг скъола, царды рæсугъд фæндæгтæ 
йæ ахуыдтаиккой царды рæсугъд рындзтæм, фæлæ йæ 
къахдзæф нæ фæрæстмæ. Зымæгон фæндагыл йæ амонд 
фæкалди. 
Цардмæ хæрд æмæ нозты цæстæй чи кæсы, иу ахæмы 
азарæй хуры хуызæн сывæллон-чызг ссардта йæ адзал. 
Нæкуысаты Риммæйæн йæ цардæмбал Хъазыбег куы амард, 
уæд Риммæ баззад цыппар æнахъом сывæллонимæ. Хъо- 
мыл сæ бæргæ бакодта, фæлæ уæларвæй уæззау дур æрха- 
уæгау æваст æрцыд фыдбылыз. 
— Зиан кæуыл нæ цæуы,— йæ цæссыгтæ сæрфгæйæ 
арф ныууылæфыд Риммæ,— фæлæ зын у, тынг зын. Зем- 
фирæ мæрдтæм кæй аххосæй бацыд, уый йын йæ ингæ- 
ны уæлхъус никуы æрлæууыд æмæ никуы загъта: «Мæнæ 
гыццыл чызг, бахатыр мын кæн, мæрдтæм дæ æнæбары 
барвыстон». Æвæдза, зианджыны рисс фæкъаддæр 
кæныны тыххæй куыд хорз у æрхъуыды. Куыд хорз у, 
нæ фыдæлтæ рæсугъд цæмæй уыдысты, уыцы ирон 
æгъдау. 
Риммæйы мад Мысойты Зинæ йæ чызджы хъыгмæ 
кæсын куы нал фæрæзта, уæд йæхинымæры скарста: 
«Земфирæйы ном уæд та зарæджы æвæрд куы ’рцæуид, 
уæд йæ мады зæрдæ кæд иу гыццыл фæрогдæр уаид, 
цардæй йæм судзины быны йас рухс æрбакæлид». Зинæ 
цы сфæнд кодта, уый фæрныг адæмы фæрцы йæ къухы 
бафтыд. 
Нæкуысаты Земфирæйы цæрæнбонтæй амонд нæ фæци, 
йæ уды рæсугъд хур хурыскæсæны аныгуылд, фæлæ йæ 
æнкъард зарæг амондджындæр уæд æмæ фылдæр 
фæцæрæд. 
224 

НÆКУЫСАТЫ ЗЕМФИРÆЙЫ ЗАРÆГ 
1 
Уæлæрвтæй фæтахти иу æвзонг ыстъалы, 
Тæмæнтæ калгæйæ æрбайсæфти тары. 
Уый стъалы нæ уыди, уый стъалы нæ уыди, 
Уый йæ буц æмгæрттæй Земфирæ фæхъуыди. 
Нæкуысаты ’взонг чызг, цы рад дæм æрхауди, 
Зымæгон фæндагыл дæ амонд фæкалди. 
Дæ кæстæр æфсымæр — ды бирæ кæй уарзтай, 
Гъе уый дæм куы схæццæ фæдисæтты разæй: 
«Цы кодтай, мæ буц хо, цы кодтай?» — куы дзуры, 
Фыдбоны уæззау цалх хырыз митыл тулы... 
Дæ уарзон ыскъола — де ’мбæлтты хæрзгæнæг, 
Æнæ дæу цæгъддзæни хæрзбоны дзæнгæрæг. 
Дæ мады зæрдæйæн риссынæй куы тарстæ,— 
Куыд цыбыр уыдысты дæ сызгъæрин азтæ! 
2 
Сæрдыгон изæртæ... Бæрзонд мæй цъæх арвыл... 
Дымгæ-иу куы скъæфта фæндыры цагъд дардыл, 
Де ’рыгон зæрдæ йæм фырцинæй уæд тахти: 
«Мæнæ цард цы хорз у, цы диссаджы цагъд и!» 
Æмæ-иу дæхимæ цæй амондджын кастæ, 
Кæрон-иу куы нæ уыд дæ цинæн, дæ уарзтæн. 
Фæлæ йæм дæ зæрдæ кафынæй нæ бафсæст,— 
Дæ бæллицты уадындз æрхауд æмæ асаст. 
Цæй мæгуыр дæ, сидзæр, йæ райгуырæн зæххыл, 
Йæ къахвæд йеддæмæ чи ницы ныууагъта. 
О, уыцы къахвæдтыл æрвхуыз уалдзæг райа, 
О, уыцы къахвæдтыл дидинджытæ зайа. 
Тархъæды сæгуыттæй фæстейы чи баззад, 
Уый цæф у, мæ хуртæ, уый бафæллад, бастад. 
Сау зæхмæ кæсгæйæ урс цæссыг чи згъала, 
О, уыцы ныййарæг удæнцой куыд ара. 
15 Ирои зархг 

Уый цард дæр нæ тавы, хур уымæ нæ худы, 
Уый зæхмæ æрвиты йæ адджын хъæбулы. 
Уæззау хъыг йæ риуы нынкъуысы, ныннæры, 
Уæддæр ма йæхицæн ныфсытæ æвæры: 
Мæнæн, зæгъы, мæ чызг ингæнмæ нæ цæуы, 
Кæуын ыл, мæ хуртæ, кæуын ыл нæ хъæуы. 
Æз, зæгъы, хорз адæм, уæ хæрзтæ куы фидын, ’ 
Мæ гыццыд буц чызджы дард балцы æрвитын. 
Фæрнæйдзаг хъæубæстæн йæ фарн дæр у бирæ, 
Ракæс-ма иунæг хатт, ракæс-ма, Земфирæ, 
Мæнæ дын зæрдæрыст дзыллæтæ рæдауæй, 
Цы стыр кад ыскодтой нæ ирон æгъдауæй. 

УАРЗИАТЫ ВИЛЕН 
Ацы зæххыл цы бирæ адæм царди, уыдонæй, æвæццæгæн, 
иунæг дæр ахæм нæ уыд, цыдæр хорздзинадмæ чи нæ 
бæллыди. Чи хорз амонды æрцыдмæ æнхъæлмæ каст, чи 
хъæздыгдзинад куырдта Хуыцауæй: «О, баххуыс кæн, нæ 
гыццыл бакуысты дæр бирæ бæркад куыд уа...» 
Чи цæмæ бæллыди, чи — цæмæ! 
Мæ фыды ныхасмæ гæсгæ Заманхъулы нæ зæронд сы- 
хаг Газиаты Алихан та-иу, зæгъы, арæх афтæ дзырдта: 
«Тæхуды æмæ ирон ахуыргонд лæппу чи фены!» 
Ныр цас æмæ цас ахуыргæндтæ ис Ирыстоны! Уыдонæн, 
афтæ зæгъæн ис, се ’ппæты кæстæр уыд Уарзиаты Вилен. 
227 

Бæрзонд, хæрзконд рæхснæг лæппуйы цæсгомыл рæсугъд 
фидыдта йæ фæлмæн мидбылхудт. Бакæс ын йæ цæстытæм 
æмæ йын федтаис йæ зæрдæ. 
Цæй диссаг уыдаид, йæ рæстæджы скъолайы 
къæсæрæй чи никуы бакаст æмæ иунæг дамгъæ дæр чи 
нæ зыдта, уыцы Алиханæн Уарзиаты Вилены фенын 
кæн æмæ йын зæгъ: «Фарн дæм бадзура, нæ буц хистæр, 
дæ бæллиц сæххæст: мæнæ дын уый ирон ахуыргонд 
лæппу!» 
Цымæ цы цинтæ, цы арфæтæ кодтаид!.. Стæй ма нод- 
жыдæр дæ ныхасыл бафтау: « Ацы ахуыргонд нæхи лæппу 
у, дæлæ Есенаты Увызыхъойы хæрæфырт, фæлæ йын 
хæрæфырты æгъдау нæма скодтам, саргъы бæх ын нæ балæ- 
вар кодтам». 
Ирон ахуыргонд лæппу, ноджыдæр ма хион... Цымæ 
фыдæлтыккон хистæр цавæр ныхæстæ ссардтаид йæ 
зæрдæйы уаг раргом кæнынæн, цавæр арфæтæ ракодтаид 
йæ рæсугъд, йæ ахуыргонд кæстæрæн! 
Æвæццæгæн, буц хистæр загътаид: «Алы ахуыргонд 
лæппу дæр у ирон зæххыл адæмы цырагъ, ирон зæххы 
сæрмæ арвыл æрттиваг стъалы, æмæ макуы ахуыссæд ирон 
цырагъ, ирон стъалы». 
Фæлæ заеххыл нæй æнусон цард. Йæ уалдзæджы тæмæны 
ахуыссыд курдиатджын ахуыргонд Уарзиаты Вилены рухс- 
тауæг цырагъ, ахуыссыд йе ’рттиваг стъалы. 
Алы адæмы хатт дæр Виленмæ каст бæласы хуызæн: 
йæхи зæнг, йæхи къалиутæ, йæхи дидинæг, йæхи дыргъ. 
Сæйрагдæр та — йæхи уидæгтæ. «Ирон бæрæгбæттæ не- 
замантæй абонмæ», зæгъгæ, йæ уыцы чиныг Уарзиаты Ви- 
лен райдыдта Геродоты ацы ныхæстæй: «Дунейы цы 
æгъдæуттæ æмæ цы фарны фæтк сфидар, уыдонæн сæ 
хуыздæртæ равзарут, зæгъгæ, æппæт адæмæн дæр бар радт, 
уæд сæм алы адæм дæр лæмбынæг фæкæсиккой æмæ-иу 
равзариккой сæхионтæ». 
Ацы ныхæсты рæстдзинад æмбæрстой нæ рагон 
фыдæлтæ дæр æмæ уыдонæн дæр сæ ныхас æмбисондæн 
баззад. Ома кæрцæй, дам, хæдон хæстæгдæр у. 
228 

Уарзиаты Вилен лæмбынæг каст нæ адæмы бæласæн йæ 
уидæгтæм. Наукон цæстæй ахуыр кодта æмæ уыдта, нæ 
рагон фыдæлтæ тыхджын æмæ уындджын цæмæй уыдыс- 
ты, уыцы фæрныг æгъдæуттæ. Цы нысаниуæг уыд ирон 
бæрæгбæттæн нæ фыдæлты царды: æнгомæй цæрынæн, 
кæрæдзи уарзынæн. Æмæ Вилен уыцы хорздзинад, æнус- 
ты сæрты, фæстæмæ хаста нæ адæмы æхсæнмæ. Иуæй-иу 
зондджынтæ мæ арæх бафæрсынц: «Цæмæн ыл ныффыс- 
тай зарæг, цы лæгдзинад равдыста? » 
Ау æмæ ацы стыр дунейы лæгдзинад йеттæмæ зарæ- 
джы сæр ницы у? 
Зæххыл царди рæсугъд адæймаг, зæххы дидинæг, арвы 
стъалы æмæ йæ фæстæ адæмы зæрдæты ныууагъта рæсугъд 
фæд. Зæххыл рæсугъд цы у, уый æхсызгон зæлтæй æз та 
фыссын мæ зарæг, фыдæлты ныхас мæ зæрдыл даргæйæ: 
«Къахы уæлфадмæ цы нæ хъуысы, уый Мæрдты Бæстæм 
хъуысы». 
РÆХСНÆГ РУХС ЛÆППУ 
Иу æфсымæры зæрдæйы арвыл — 
Иунæг ыстъалы, 
Æваст аныгуылд, æваст æрбайсæфт 
Сау зæххы тары. 
Уарзиаты Вилен — рæхснæг рухс лæппу, 
Адæмæн —уарзон. 
Иры чызджытæй дæу чи фæмысы, 
Уæд та уый базон. 
Де ’нгом «хæдзарæн» мургай ызгъæлынц 
Йæ нарæг къултæ. 
Дæ талынг цыртæй уæддæр фæлгæсыс 
Мидбылты худгæ. 
229 

Æнæ дæуæй ныл Уалдзæг æрцыди, 
Уалдзæг — æнкъардæй. 
Дæ дыууæ хойæн сæ цæссыг фемæхст 
Лыстæг къæвдатæй. 
Дæ ныййарæг та фæлмæн мæйрухсмæ 
Дæ кусæн уаты 
Дæ сабыр къахдзæф, де ’хсызгон сулæфт 
Ныр дæр ма хаты. 
Уарзиаты Вилен — рæсугъд зæрдæйæ, 
Царды цин уарзаг. 
Æрдæгконд хуымау де ’рдæгфыст чиныг 
Де стъолыл баззад... 
***** 
«л# 

ХЪУЛАТЫ СЛАВИК 
Мад æмæ фыдæн сæ цоты амондæй стырдæр амонд 
ацы зæххыл нæй. Уыдоны хорздзинæдтæм бæллынц æмæ 
уыдоны амондæй царынц. Хъулаты Мырзабег æмæ йæ 
цардæмбал Марусяйы хæдзары райгуырдысты æмæ ба- 
хъомыл сты æртæ уæнгвидар лæппуйы, адæмæн уарзон 
чи уыд, ахæм æртæ æфсымæры: Мæирбег, Хъазыбег, Сла- 
вик. 
Сæ ирон хæдзары цы ирон рæсугъд æгъдау уыд, уый 
зындис сæ алы уæнгæй, æмæ адæмы æхсæн, куыд 
фæзæгъынц, сæ кад цыди сæ разæй. Мад æмæ фыд сæ 
цотмæ кæсгæйæ сæхи хуыдтой амондджын, фæлæ амонд 
231 

дæр иухуызон нæ хæссы. Фыдбылызы бахауд Хъазыбег, 
æмæ Мырзабеджы хæдзарæн йæ æртæ фидар цæджындзæй 
иу ракалд. Мад æмæ фыды зæрдæйы хъæдгом нæма 
бадзæбæх, афтæ сæм горæт Свердловскæй сыхъуыст уæз- 
зау хабар: «Фæмард Славик». 
Хæстæджытæ, къабæзтæ цы, фæлæ Славиччы дардмæ 
чи зыдта, уыдон дæр цавдуртау баззадысты 
æнæнхъæлæджы хабарæй. Ау, уыцы бæрзонд, уыцы 
хæрзконд лæппу цы кодта. Арвы астæу иу стъалы уæл- 
дай бæрæгдæр куыд фæдары, афтæ йе ’мгæртты ’хсæн 
ахуырæй дæр æмæ йæ ирон æгъдауæй дæр бæрæг куы 
дардта... 
Хъулаты Славик Свердловскы университеты ахуыр кодта 
юридикон хайады. Мырзабег æмæ Марусямæ йæ писмотæй 
иуы афтæ фыста. Ам, зæгъы, æз дæн иунæг ирон æмæ 
ахуыры дæр æмæ алы хъуыддаджы дæр æз куыд уон, 
афтæ æнхъæл уыдзысты æгас ирон адæмæн дæр. Уымæ 
гæсгæ мæхиуыл нæ ауæрдын, ахуыр кæнын хорз. Уæ 
зæрдæ мыл, зæгъы, дарут: æз сымах никуы 
фæкъæмдзæстыг кæндзынæн. 
Фæлæ хорз уæвын амондæн æххуыс нæу. 
Славик каст фæци университет. Райста диплом. Сту- 
денттæ сарæзтой фæстаг, сæ кæрæдзийæн хæрзбон 
зæгъыны изæр. Æнафонтæм фæкафыдысты, фæзарыды- 
сты. Славиккыл йæ зонгæ лæппу æнæнхъæлæджы 
амбæлд. Фæрсы йæ: «Кæдæм цæуыс?» Уый загъта: 
«Нæхимæ». Кæд, зæгъы, машинæйыл дæ, уæд мæнмæ 
дæр фæлæуу, æз дæр æмдзæрæнмæ цæуын. Æнафон горæ- 
ты уынгтæ ныссабыр сты, фæлæ фыдбылыз кæд æмæ 
кæм æрцæудзæн, уый бæрæг нæй. Æваст цæхгæрмæ 
уынгæй сæ размæ рагæпп ласта цавæрдæр машинæ æмæ 
дæ фыдгул дæр афтæ... 
Цæуынц азтæ, фæлæ дард горæтæй дæр йæ ирон адæмы 
кад æмæ номыл чи хъуыды кодта, царды йæ фæдыл рæсугъд 
фæд чи ныууагъта, уыцы хæрзуд лæппуйы ном нæ рох 
кæны. Хъулаты Мырзабеджы хæдзар цы æртæ цæджын- 
232 

дзыл æнцой кодта, уый уæз абон æрæнцад иунæг цæджындз 
Мæирбегыл. Уымæ ис фидар лæджыхъæд æмæ цыма йе 
’фсымæрты бæсты дæр дæдты адæмæн æгъдау, уыйау алы 
ран, алкæй цин, алкæй зыны уæлхъус дæр балæууы, бакæ- 
ны йе ’ххуысы хай. 
Уарзон хъæбул мады зæрдæйы уидаг у. Славик та йæ 
мадæн уыд уарзон хъæбул æмæ йыл рисдзæн мæрдты 
дæр. 
МАДЫ ЗÆРДÆ 
Мадæн, дам, йæ зæрдæ хуримæ фæхъазы, 
Хъæбулы цæстытæй циндзинад фæнуазы. 
Фæлæ æз цы кæнон, 
Мæ сæууон хуримæ 
Мæ цин дæр куы фесæфт. 
Æнамонд машинæ... 
Цæмæн дзы ысбадтæ, 
Дæ уайаг рог къæхтæй цæуыннæ мын уадтæ? 
Далæ стыр горæтæй 
Рæсугъд чындзы бæсты 
Дæ сау уац куы схастой. 
Де ’мгæртты æхсæн мын бæрæгдæр куы дардтай, 
Ирмæ цæуын, зæгъгæ, бонтæ куы нымадтай. 
Мæ хъалгæнæн лæппу, 
Цæй æнамонд дæ уæдæ, 
Хæрззæрдæ уæвгæйæ. 
Мæ цардхур аныгуылд, уый никуал ыскæсдзæн, 
Йæ хъарм ныхæстæ мæм уый никуал æрхæсдзæн. 
Дæ бирæ рухс фæндтæ 
Æрдæгконд ахстонау 
Куы баззадысты. 
233 

Кæддæр мын, мæ хъæбул, мæ сæууон хуры хай, 
Рæсугъдæй мæ сæрмæ цы стъалы ыссыгътай, 
Уый арвы астæуæй 
Æнафон æрбайсæфт, 
Баталынг мæ дуне. 
Цъæх арвы кæрæттæ уæззау мигъ куы ’хгæны, 
Мæгуыры фæндыр уæд уынгæг хъæр фæкæны. 
Цæргæ-цæрæнбонты 
Уынгæг хъæр кæндзæни 
Мæнæн дæр мæ зæрдæ. 

БИНОНТЫ КÆСТÆР 
Кæстæры хъыгæй хистæры зæрдæ къуырма кæны. Цар- 
ды хъæр æм нал фæхъуысы, арвæй та йæм рухсы цъыртт 
нал фæкæлы. Гуситы Черби æмæ Зойæ тухæнтæ, 
фыдæбæттæй схъомыл кодтой æртæ сывæллоны. Адæмы 
æхсæнмæ сын куы рацыдысты, сæ конд, сæ зонд æмæ се 
’гъдауæй ныййарджыты зæрдæтæ куы барухс сты, сæ 
кæстæр лæппу Артуры чындзæхсæвмæ сæхи куы цæттæ 
кодтой, уæд æнæнхъæлæджы арвæй уæззау дур æрхауд 
Чербийы хæдзарыл. Йæ æмгæртты æхсæнæй 
æнæнхъæлæджы фæхъуыд Артур. 
Цымæ афтæ æнæхатыр цæмæн у хъысмæт? 
235 

Хистæртæ-иу бинонты кæстæры хæдзары фæндыр 
хуыдтой, сæ хъæлдзæджы хай. Æмæ ахæм лæппу уыд 
Гуситы Артур бинонты æхсæн: æргомзæрдæ, цингæнаг. 
Йæ сусæг ныхæстæ-иу йæ мадæн акодта. Бирæ уарзта 
йæ хистæр æфсымæр Игоры. Мæнæн, зæгъы, цы 
’фсымæр ис, ахæм никæмæн и. Нæ алкæй дæр куыд 
тынг буц дары. 
Игорь йæхицæн хæдон балхæдта, фæлæ Артуры 
зæрдæмæ фæцыд æмæ йæ йæхиуыл скæнын йæ цæст нал 
бауарзта. Артур уыцы бон цингæнгæ дзырдта, сиахсы 
цыд, зæгъы, æз ацы хæдоны кæндзынæн, фæлæ мæрдтæм 
куы цыд, уæд ыл уыцы хæдон скодтой. Йæ иунæг хо Неля 
йæ риуы арфмæ дзурæгау фæллад хъæлæсæй дзырдта: 
«Артур нын нæ хъæлдзæгдзинад мæрдтæм ахаста æмæ 
нæ хæдзар равдæлон. Фæлмæн чындзæй нын зæрдæтæ, 
бæргæ, æвæрдта... Ныр нæ ницуал хъæуы... Нæ 
фæлмæнзæрдæ, нæ гыццыл æфсымæр, ды къулсæрæй 
хъыггæнгæ ныууагътай, амондджын цардæй ныфсытæ 
кæмæн æвæрдтай, дæ уыцы уарзон чызджы. Ныр уый 
махæн уыдзæн не ’ппæты уарзон хо. Цардæй ницы фед- 
тай, амонд циу, уый нæ базыдтай, фæлæ дæ ном цы за- 
рæджы æвæрд æрцыд, уый дæуæй амондджындæр уæд. 
Дæ ном дын дæ уарзон хъæубæсты кæд, миййаг, рох 
кæнын нæ бауадзид». 
ГУСИТЫ АРТУРЫ ЗАРÆГ 
Хъысмæтæй, мæ мад, агуырдтон цæрæнбон, 
Уæддæр мыл дуне, рухс дуне ныттар. 
Зæрдæтæ дын фæлмæн чындзæй æвæрдтон, 
Фæлмæн сыджыт ныр — ме ’нусон хæдзар. 
Ехх, уарзон чызг... Дæ цин æмæ дæ сагъæс 
Цæй рухс уыдысты амонды тынтæй. 
Цæмæй зыдтай, дæ чындздзон аив дарæс 
Кæй баззайдзæн дæ рухс уаты тыхтæй? 
236 

Мæ сабыр хо, куыд мын цæрдзынæ дарддæр, 
Дæ цуры мыл цы хæс уыди, цы хæс! 
Мæнæн уыдтæ ды хо дæр æмæ мад дæр, 
Фæлæ дæ, оххай, не сбуц кодтон æз. 
Цæй хъал дæ уыдтæн, ме ’фсымæр... Зæгъын æй, 
Куыд хорз хистæры цардбæллон кæстæр: 
Дæ фарсмæ æз нæ бафсæстæн цæуынæй, 
Æфсымæр ахæм, ахæм нæй æндæр. 
Ныууадз, мæ фыд, дæ рыст зæрдæ йæ уагыл, 
Цъæх уалдзæг та куы равдиса йæ хуыз, 
Уæд фестдзынæн нæ уæлмæрдтæм фæндагыл 
Лæгъз быдыры æрвхуыз дидинæг æз. 
Фæци мæ балц, ныффæлладтæн цæуынæй, 
Уыди мæ фæндаг афтæмæй цыбыр. 
Уæлладжыры нæ бафсæстæн цæрынæй, 
Йæ зæххы хъармæй бафсæддзынæн ныр. 

ХЪÆБУЛМАКУЫ АМÆЛÆД 
Ныхасæн баззад, зæгъгæ, къухы æнгуылдзтæ куыд иуху- 
ызон сты, афтæ иухуызон зынаргъ сты мадæн йæ хъæбултæ 
æмæ сæ уарзгæ дæр кæны иухуызон. Уый раст у, фæлæ 
мады зæрдæ бирæ рæсугъд тынтæ нывæнды йæ цоты цинæй. 
Йæ алы сывæллон дæр ын тæмæнтæ калгæ стъалы у. Фæлæ 
цард куыд амоны, афтæмæй зæххыл дæр æмæ уæларвыл 
дæр иухуызон стъалытæ нæй. Иу дзы тынгдæр æрттивы, 
иу дзы зæрдæмæ фылдæр рухс æмæ фылдæр удæнцой 
хæссы. Гайты Батразы бинонты æхсæнæй дæр уæлдай 
бæрæг дардта йæ кæстæр лæппу Аким. Бæрæг та дардта 
238 

йæ уды рухс, йæ зæрдæйы рæсугъддзинадæй: адæмæн 
уарзон уыд, æмгæрттæн — адджын. Бакастæй та, йæ 
азтæ цас нæ амыдтой, уый бæрц бæрзонд, йæ уæнгтæ, 
саджы фисынтыл амадау, хæрзконд. Йæ мад æм, мæ 
гыццыл лæппу, ме стыр хох, мæ къæдзæх-хъæбул, 
зæгъгæ, дзырдта. Аким цард æмæ рæстæгимæ 
æмкъахдзæф акæнын базыдта. Уыди сæрæн, амалджын. 
Фыдгæнджытæ та ахæмты боныгон дæр цырагъы 
рухсæй агурынц æмæ йæ ссардтой. Уыдон ын йæ ис- 
бон æд машинæ истой, уый та йæ раст уды фæллой 
дæтгæ нæ кодта. Елхоты стыр хъæубæстæм, йæ фыд 
Батрадзы цурмæ æгадæй бацæуын йæ сæрмæ не ’рхас- 
та. 
Афтæ фыдгæнджытимæ тохы фæмард ныййарæг 
мадæн йæ гыццыл лæппу, рафæлдæхт йе стыр хох. Йæ 
къæдзæх-хъæбул бацыд мæрдтæм йæ царды тæккæ уал- 
дзæджы. 
Уарзон хъæбул макуы амæлæд! Акимы фæстæ йæ мады 
зæрдæ сафтид, сау талынг баци. Хур æй нал тавта, ны- 
хас æм нал хъуыст. Бирæ рæстæг æнæфæразгæ хаста, 
фæлæ йæ низы кой никуал скодта, дохтыры хос нал 
банызта. Акимæн цырт куы сæвæрдтой, уæлмæрдты йын 
йæ ингæны алыварс куы бæстон кодтой, афтæ федта 
фын. Аким, мæм, зæгъы дзуры: «Мæнæ, мамæ, мæ хæдзар 
куы срæвдз уа, уæд дæ мæхимæ цæрынмæ ракæн- 
дзынæн». 
Мад алы бон йæхи кæуынæй мардта, афтæмæй ма 
фæцарди æхсæз мæйы. Йæ фырты ингæны фарсмæ йæ йе 
’нусон бынатмæ куы фæхæццæ кодтой, уæд, зæгъынц, 
йæ сæр йæ галиу фарсмæ акъул. Цас æй нæ фæраст код- 
той, уæддæр та-иу галиуырдæм аздæхт, акъул. Уый, йæ 
гыццыл лæппу йæ галиуварс ныгæд у, æмæ, чи зоны, мады 
зæрдæ уымæ тырныдта. Фыдæлты загъдау, хъæбул хи 
удæй адджындæр у. Акимы зарæг дæр мады фæдзæхст 
уыди: «Зарæджы ныхæсты ма уæддæр ацæра мæ ад- 
джын хъæбул...» 
239 

ГАЙТЫ АКИМЫ ЗАРÆГ 
Æрджынарæджы хурныгуылæн фахсмæ 
Дзылаты мæсыг ацы ’хсæв кæлдзæн. 
Фæлæуу, Аким, фæлæуу, Аким, дæ размæ 
Фыдбылыз бамбæхст сау сынты хуызæн. 
Уæд Гайты Аким афтæ, дам, куы дзуры, 
Уæд Гайты Аким афтæ, дам, зæгъы: 
— Фыдбоны цалх æнцондæрæй фæтулы, 
Фыдохы уац æнафоны тæхы. 
Тыхгæнджытæ цæй æгъатыр уыдысты,— 
Æгады цард нæ равзæрстон уæддæр. 
Æмæ хъæбатыр Акимау æрмхæсты, 
Лæгау амæлын базыдтон æз дæр. 
Фыбылыз-иу мæ фарсмæ цыд, мæн уарзта, 
Фæлæ мын ды цæй мæгуыр дæ, мæ мад. 
Мæнæн мæ цард цы судзгæ нæмыг байста, 
Уый комкоммæ дæ зæрдæйыл ысуад. 
Тæхудиаг, цы хорз кæстæр æрлæууы 
Йæ фыды фарсмæ — адæммæ æнгом: 
Нæ ирон зæххæн балæггад кæм хъæуы, 
Уым чи ныууагъта кадджынæййæ ном! 
тЗ&т 

АРВÆЙ ДУР ÆРХАУÆГАУ 
Зæххы хъæдгом бадзæбæх вæййы, зæрдæйы хъæдгом 
бадзæбæх нæ комы. Куындыхаты Хъазыбег æмæ йæ цард- 
æмбал сæ къухтыл буцæй кæй схастой, уыцы уарзон 
хъæбул Костяйы уæззау хъыгæй сæ зæрдæтæм хуры рухс 
нал кæсы, цард сæ нал тавы, уæддæр фæразынц. 
Æнæфæразгæ сын нæй. 
Костя йæ фæстæ кæстæртæ ныууагъта æмæ сæм 
мæрдтæй дæр йæ зæрдæ æхсайдзæн: чи сæ сбуц кæндзæн, 
чи сæ барæвдаудзæн. Костя, йæ мад æмæ йæ фыды фæстæ, 
йæ иунæг æфсымæр Эльбрусыл дары йæ зæрдæ. Уый йын 
кæд йæ гыццыл сидзæрты сидзæрхуыз нæ бауадзид. 
16 Ирон эаргг 
241 

Царды рæсугъд адæймаг уыд Костя конд æмæ 
уындæй, зæрдæйæ, зондæй, æмæ йын рæсугъд 
æгъдæуттæ скодтой адæм йæ фæстаг фæндагыл. Уæдæ 
йæ фыд Хъазыбег та адæмимæ цæрæг лæг у, ирон аивад 
йæ уды бæрц уарзы, æмæ йын йæ хорз æмбæлттæ йе 
’нкъард зæрдæйы уаг æмбаргæйæ йæ зынаргъ Костя- 
йыл æнкъард зарæг скодтой, кæд ын йæ зæрдæйы стыр 
хъыгæй иу гыццыл къæртт нæхимæ райсиккам, зæгъгæ. 
Бузныг, уæ цæрæнбонтæ — бирæ. Уый æз бузныг 
зæгъын зарæггæнæг Хъуысаты Эльвирæ æмæ 
фæндырдзæгъдæг Кокойты Аллæйæн. Уый æз бузныг 
зæгъын Кундыхаты Хъазыбеджы иузæрдион æмбæлттæ 
Моргуаты Эльбрусæн, Сабанты Хаджумарæн, Темыра- 
ты Заурбегæн, Бæцæзаты Мæхæмæтæн, Мамсыраты 
Тасолтанæн, Бæройты Махарæн æмæ уыдонæн се 
’ппæты кæстæр Саццаты Алмахсидтæн. Хъæлдзæг зар- 
джытæ кæнут æмæ бирæ азты фæзарут уæ сызгъæрин 
хъæлæстæй. 
Мæн ма арфæ ракæнын фæнды, æдзух йæ хистæртæй 
йæ сусæг цæссыг чи ’мбæхсы, Костяйæн фæлмæнзæрдæйæ 
æнæхин цардæмбал чи уыд, уыцы рæсугъд, ирон æгъда- 
уæй æххæст адæймагæн, Куындыхаты рыст хæдзары чын- 
дзы ном кадджынæй чи хæссы, уымæн — Наташæйæн. 
Наташæйы тыххæй мын Хъазыбег афтæ дзырдта, зæгъгæ, 
Ирыстоны ахæм чындз никæмæн и: хорз адæймаг, æнæмаст, 
зындзинæдтæн фæразон... 
Ма тыхс, Наташæ, кæрæдзи амондæй цæрдзыстут, Ко- 
стяйы бирæ азты рæсугъдæй мысгæйæ. 
КУЫНДЫХАТЫ КОСТЯЙЫ ЗАРÆГ 
Фæци мæ балц, фæстаг хатт ма дæм кастæн, 
Куыд фæллад дæ, уый де ’нгасы уыдтон. 
Ныббар, мæ фыд, фæриссынæй дын тарстæн 
Æмæ дын уымæн нал загътон хæрзбон. 
242 

Мæ царды хур... Уый нал ыскæсдзæн райсом, 
Зæххон амонд мæм не ’рхауди æндæр. 
Дæ къух ма дын хæрзбон зæгъæгау райсон,— 
Æз ацы къухтыл схъомыл дæн кæддæр. 
Мæхимæ дын дæ низы хай дæр исын, 
Æрмæст дæ курын, ахæм тых ыссар: 
Мæ мæгуыр мады ма бауадз фæриссын, 
Мæ сабитæ, мæ сидзæртæ — дæ бар. 
Цæудзысты бонтæ, афæдзтæ цæудзысты, 
Æййафдзæн царды алкæй дæр йæ рад. 
Мæ кæстæртæ уын искæд бон бæздзысты, 
Кæндзысты уын мæ бæсты дæр лæггад. 
Цæй бирæ сты мæ сагъæстæ, мæ катай, 
Цæмæн у цымæ афтæ карз хъысмæт. 
Дунескæнæг, цæрынмæ мæ куы радтай, 
Цæрæнбон мын цæуылнæ радтай уæд? 
Фæци мæ балц, фæстаг хатт ма дæм кастæн, 
Куыд фæллад дæ, уый де ’нгасы уыдтон. 
Ныббар, мæ фыд, фæриссынæй дын тарстæн 
Æмæ дын уымæн нал загътон хæрзбон. 

ЦÆУЫН ÆЙ ХЪУЫДИ... 
Æвæдза, цас рæсугъд фæсивæд бацыд мæрдтæм æмгъуы- 
дæй раздæр. Кæд фыдæлтæй уымæн баззад æмбисонд: 
фыдбылызы фæндагыл, дам, мыд ныччынди. Хохы Джи- 
марайаг лæппу Цорæты Хъамболат йе ’фсæддон хæс 
ахицæн кодта æмæ сæрæгас, зæрдæрухсæй сæмбæлд йæ 
мæгуыр хæдзарыл. Хæхтæм куы скаст, йæ цæст сыл куы 
ахаста, уæд йæ мидбылты бахудт: «Ехх, мæ цуанон 
фæндæгтæ, цæй тынг уæ мысыдтæн». 
Дыккаг бон арвы рухс æхсæвы талынгæй куыд хицæн 
кодта, афтæ Хъамболат йæ хъримаг йе уæхскыл æрбап- 
пæрста. Йæ мад æм дзуры: «Уæртæ лæппу, афтæ раджы 
кæдæм цæуыс?» 
244 

— Мæ цуанон фæндæгтæ мæм æнхъæлмæ кæсынц, ныр 
уал азы фæстæ сын «æгас цæуай» уæддæр зæгъон,— загъта 
Хъамболат æмæ йæ уарзон хæхтæн сæ бæрзонддæр 
рындзтæм сфардаг. Фæлæ ифтыгъд хъримаг... цæй хинæй 
йыл рацыд... 
Æнæнхъæлæджы гæрах хæхты комæй-коммæ зæлгæ куы 
ацыд, Цорæты Хъамболат уæд бамбæрста, ацы бæрзонд 
хæхтæм æй афтæ раджы æнæмæнгдæр цæуын кæй хъуы- 
ди, йæ адзал æм æнхъæлмæ кæй касти. 
Цуанон лæппу ма, зæгъынц, йæ райгуырæн хæхтыл 
фæстаг хатт ахаста йæ цæстæнгас æмæ арф ныуулæ- 
фыд: 
Гъей, мæгуыр дæ бон, мæ ныййарæг мад, 
Кæд афтæ ’нхъæлыс, сæгуыттæ марын. 
Гъей, мæгуыр дæ бон, мæ ныййарæг мад, 
Кæд афтæ ’нхъæлыс, дзæбидыр фехстон... 
ЦОРÆТЫ ХЪАМБОЛАТЫ ЗАРÆГ 
Зæриуы айнæг — сау мигъты бадæн, 
Митæмбæрзт хæхтыл дæрдты фæлгæсы. 
Хъамболат, зæгъынц, афтæ бадзуры: 
— Ракæс-ма, мæ мад, ракæс мæ фæдыл, 
Дæ хистæр лæппу цуаны куы цæуы 
Æфсатимæ лæвæрттæ курæг. 
Цы джихтæ кæныс, æнкъард цæмæн дæ? 
Мæ ныййарæг мад, зæгъ мын фæндараст. 
Фыдбоны хохæй гæрах фæцыди, 
Къæдзæх ныррызти, йæ тигъ æркалди. 
Гъей, мæгуыр дæ бон, мæ ныййарæг мад, 
Кæд афтæ ’нхъæлыс, сæгуыттæ марын. 
Гъей, мæгуыр дæ бон, мæ ныййарæг мад, 
Кæд афтæ ’нхъæлыс, дзæбидыр фехстон. 
Уый, мæ бон, мæ фæстаг сахат 
Адзалы фæдис, адзалы хъæр у. 
245 

Уый, мæ бон, мæ фæстаг сонт хъæр 
Кæмтты ныййазæлд, хæхты ныдздзæгъæл. 
Уый, мæ бон, судзгæ сау нæмыг 
Мæ риуыл сæмбæлд, мæ риуы ахызт. 
Урс миты сæр мыл сау изæр баци, 
Урс миты сæр мыл дуне æрталынг. 
Мæ хорз æмгæрттæ, мæ хорз хъæубæстæ, 
Уæхи цы ’фхæрут уæ цæстысыгæй? 
Ацы дунейыл мæ хъысмæт конд уыд, 
Адзалæн та, дам, мадзал нæ вæййы. 
Цæуын мæ хъуыдис фыдбоны хохмæ 
Мæ удхæссæг мæм æнхъæлмæ касти... 

ЧЕДЖЕМТЫ АСЛАН 
Райсомæй хур куы скæсы, уæд йæ мад нынкъард вæййы: 
«Кæм и Хуыцауы рæстдзинад, хур мæн тавы, фæлæ мын 
мæ гыццыл лæппуйы йæ хъармæй нæ батавта». 
Уалдзыгон быдыры фæлмæн нæугæрдæгыл æрвхуыз 
дидинджытæ куы фæзынынц, уæд уыдон фенгæйæ йæ 
фыды зæрдæ фестъæлфы: «Ацы дидинджытæ уарзта ме 
’дзард Аслан æмæ сæм кæсынæй нæ бафсæст, йæ зæрдæйы 
фаг сыл нæ фæцин кодта». 
Адæймаг фæцæры фондзыссæдз азы. Адæм ын фæзо- 
нынц йæ зонд æмæ йæ хъару, йæ лæгдзинад æмæ йе ’гъдау. 
Чеджемты Аслан та ацы стыр дунейы фараст уалдзæджы 
247 

йеддæмæ нæ федта. Фараст азы йеддæмæ нæ фæцард. 
Цымæ дзы цавæр лæг рауадаид йæ Ирыстонæн? Цымæ цы 
хуызæн кæстæр уыдаид йæ мад æмæ йæ фыдæн? 
Фæлæ хъысмæт, хъысмæт... Цæрын ын нæ бантыст: ди- 
динæг нæма райхæлди, афтæ æваст аскъуыди йæ цыбыр 
цард кæйдæр фыдбылыз, кæйдæр аххосæй. Афтæмæй та 
цæрын кæмæн бантыст, уыдоны хуызæн ын стыр кад скод- 
той адæм сæ цæссыг, се ’гъдауæй. Нæ гыццыл хуртæ ны- 
гуылгæ макуы кæнæнт, нæ гыццыл хуртæ цардæй баф- 
сæдæнт. 
АСЛАНЫ ЗАРÆГ 
Рæхснæг тала — дæу бæрзæнд асæй, 
Дзæнæты къабузау — йæ хуыз. 
Уый кæд, мыййаг, уæлмæрдты фахсæй 
Ды джихæй хъæуырдæм кæсыс. 
Хур арвгæрон ныгуылы, сысы,— 
Йæ бартæ æхсæвмæ дæтты. 
Уый кæд зæрæхсиды хъæбысы, 
Лæууыс хæрзбон зæгъæгау ды. 
Лæппын ыстъалы рухс тынтимæ 
Нæ ары удæнцой йæ фаг. 
Уый кæд дæ Сыгъдæг Уд нæхимæ 
Уæларвæй агуры фæндаг. 
Дæ мады зæрдæ риссы-судзы: 
Дæуыл йæ сагъæс у, йæ маст. 
Цыма æрбахостай нæ рудзынг, 
Зæгъгæ йæм, афтæ дæр фæкаст. 
Дæ карæн лæппу уынгты ’руайы, 
Хъус ахсы тынг зонгæ ныхас. 
Дæ фыды цæстытыл та уайы 
Дæ худгæ цардбæллон æнгас. 
248 

Дæ хомæ минæвæрттæ хатынц, 
Сæ фæндон сдзырддаг и æгæр. 
Хъæугæ дзырд хистæртæ нæ арынц, 
Ды сын радт исты дзуапп уæддæр. 
Дæ хъыг нæ рыст зæрдæты арвыл 
Æдзух æрвнæрæгау нæры; 
Цыма уæлæуыл дæ, раст афтæ 
Дæ рухс ном махимæ цæры. 

Ьа 
р^ 
к 
Есенаты 
Мæдинæ 
II 
Ыр 
ДЫУУÆ МАДЫ 
Фыдæлтæй баззад ныхас: «Цин æмæ хъыг æфсымæртæ 
сты». Æрмæст цин адæмы рæсугъддæр кæны, хъыг та — 
æнгомдæр. Заманхъуйлаг дыууæ скъоладзау чызджы Есе- 
наты Мæдинæ æмæ Габанты Альмæ се стыр цины бонтæм 
нæ рацардысты. Сæ гыццыл зæрдæты царды рæсугъд 
уалдзæг æххæстæй нæма райхæлд. Нæма банкъардтой, ирон 
фæндыры цагъд æмæ ирон зарæджы зæлтæ куыд адджын 
æмæ куыд уарзон сты, уый. Ацы зæххыл амонд ис, æмæ 
адæмы æхсæн уарзондзинад цæры, уымæн та æмбаргæ дæр 
ницыма бакодтой,— нырма сывæллæттæ уыдысты. Куыд 
æнæзивæгæй уадысты скъоламæ Альмæ æмæ Мæдинæ... 
250 

Габанты 
Альмæ 
Ныр се ’нкъард хæдзæртты зæрдæриссынæн сидзæрхузæй 
баззадысты сæ чингуытæ. 
Бирæ чи федта æмæ бирæ чи зыдта, иу ахæм хистæр 
загъта: «Хур боныл цин ма бакæн, къæвда боныл хъыг ма 
ракæн — кæрæдзийы ивынц». Кæд, мыййаг, уыцы хистæр 
царды кой кодта дæлгоммæ ныхасæй? 
Уыцы уалдзыгон хур бон цин кодтой сабитæ. Рацыдыс- 
ты хъæуысæр нæудзар бæрзæндтæм, æрдзы рæсугъд 
хъæбысмæ æмæ сыл фырдиссагæй базыртæ базад. Дурæй 
дурмæ дугъы уадысты. Дидинæгæй дидинæгмæ тахтысты, 
уый бæрц хъæлдзæгдзинад сбирæ сæ гыццыл зæрдæты. Стæй 
сæ сæ фыдбылызы базыртæ цады былмæ ахастой. Мæдинæ 
æмæ Альмæ кæрæдзийæ нæ хицæн кодтой. Доны дæр иумæ 
хъазыдысты. Сæ иу куы фæцудыдта æмæ доны куы ны- 
251 

гъуылд, уæд æм иннæ йе ’ххуысы къух, бæргæ, бадардта, 
фæлæ йын ницуал бæххуыс, æмæ дыууæ чызджы кæрæдзийы 
къухтыл хæцгæйæ ацы рухс дунейæ ацыдысты. 
Æнамонд сау хабар, арв ныннæрæгау, уайтагъд хъæубæс- 
тыл айхъуыст. Дыууæ мады тæригъæдмæ цады сæрмæ 
рæгътæй дуртæ æмæ бæлæстæ дæр кæсын нæ фæрæзтой. Се 
стыр хъыг æрмæст дыууæ ныййарæджы æмæ æрмæст дыууæ 
мыггаджы хъыг нал уыд. Уый сси Заманхъулы хъæубæстæн 
иумæйаг зындзинад. Адæм æнафонтæм тигътæ æмæ къуы- 
быртыл къордтæй лæууыдысты, йæ хæдзармæ ничиуал цыд, 
нæ гыццыл хурты цады бын куыд ныууадзæм, зæгъгæ. 
Æвæдза, дуне куыд рагон у... Судзаггаг зианы цæссыг 
та раджы дæр куыд уæззау уыди æмæ куыд уæззау у ныр 
дæр! Зилгæйаг Рубайты Мурат мын дзырдта, 1930-æм азы, 
дам, мæ мад Гуыбатæйæ хъуыстон, æнафоны йе ’мбæлттæй 
чи фæхъуыд, ахæм чызджы тæригъæды зарæг. Мæ мад та 
йæ, зæгъы, фехъуыста йæ мады мадæй. Зарæг Гуыбатæ 
æнæ кæугæйæ кæнын нæ фæрæзта æмæ-иу уый куыд куыд- 
та, афтæ куыдтой Мурат æмæ йæ дыууæ хойы дæр æна- 
монд чызджы мæгуырдзинадыл. 
Цæвиттоны хъуыддагæй хабар уыдис афтæ: хъæлдзæг 
чызджытæ иу сæрдыгон бон сæ уды дзæбæхæн абалц код- 
той Кæрдзыны сæрмæ хъæдбыны уыгæрдæнтæм. Семæ уыд, 
кондæй дæр æмæ уындæй дæр æмбисонды рæсугъд чи уыди, 
ахæм чызг. Иннæтæ цин кодтой, сæ хъазын æмæ сæ худын 
дардмæ хъуысыд, уый та алы дидинæгмæ дæр джихцæстæй 
касти æмæ дистæ кодта, ацы хуымæтæджы сау зæххæй 
ахæм æнахуыр рæсугъддзинад цы хуызы ыссыд, зæгъгæ. 
Уæд, зæгъы, тархъæды кæрон æваст фæзынди фыдбы- 
лызы барджытæ æмæ сыл уырдыгмæ сæхи раскъæрдтой. 
Чызджытæ фæтарстысты æмæ лидзынмæ фесты, фæлæ 
джихцæст рæсугъд дидинджыты цур æгæр афæстиат æмæ 
йæ фыдбоны барджытæ талынг хъæдмæ ахастой. 
Фæстæдæр зæрдæрыст æнкъард чызджытæ се ’намонд 
æм0алыл скодтой тæригъæды зарæг. Уыцы рагон зарæг 
адæмæй ферох, фæлæ ма дзы Рубайты Мурат бахъуыды 
кодта мæнæ ацы ныхæстæ: 
252 

Наиайæн мын афтæ зæгъут: 
«Цъæх мигъы бын мæм цъæх барджытæ...» 
Йапæ, йапæ, чызджытæ. 
Нанайæн мын афтæ зæгъут: 
«Мæ сау дзыккутæ—мæ урс цæнгтыл тыхт...» 
Йапæ, йапæ, чызджытæ. 
Нанайæн мын афтæ зæгъут: 
«Мæ чындзхæсджытæ—мæ мæрддзыгой...» 
Йапæ, йапæ, чызджытæ. 
Нанайæн мын афтæ зæгъут: 
«Мæ чындздзон дзаума—мæ мæрддзæгтæ...» 
Йапæ, йапæ, чызджытæ. 
Дзырд «йапæ» зарæджыамоны «йахæ» æмæ æвдисы чыз- 
джыты кæуын. Фæзæгъынц: «Йæхæ-йахæйæ фæкуыдта». 
Кæддæр йе ’нкъард æмбæлттæ тæригъæды зарæг кæуыл 
скодтой, уыцы мæгуыр чызджы хъысмæт йæ уæззаудзи- 
надæй куыд тынг æнгæс у Альмæ æмæ Мæдинæйы хъыс- 
мæтимæ æмæ куыд рæсугъд сты ирон адæм, фыдæй- 
фыртмæ сæ иуы хъыгыл иумæ кæй хъыг кæнынц, уымæй. 
Дунейы сæр æгъдау у. Æгъдауы сæр та ирон адæм рагæй 
дæр кад хонынц. 
Заманхъулы хъæубæстæ стыр кад æмæ æгъдау скодтой, 
се ’хсæнæй æнафоны дзæнæты цъиутау чи атахт, уыцы 
дыууæ гыццыл чызгæн. Бирæ цæссыг ахастой семæ сæ 
фæстаг фæндагыл. Хъæуы дæллаг фарс, нæудзар хæхты 
рæбын уæлмæрдты кæрон ныр сæ аивдзинадæй бæрæг 
дарынц фæрсæй-фæрстæм се ’фснайд ингæнтæ, се ’мхуы- 
зон рæсугъд цыртытæ. 
Зæрдæ куы рисса, уæд куырм цæстæй дæр цæссыг хауы. 
Хъуысаты Райæ йæхæдæг ас адæймаг, æнæфæразгæ, 
уæддæр Хосонты Ирæимæ зарæг кæныныл балæууыд, нæ 
цæрынхъуаг гыццыл чызджыты ном, зæгъы, адæмæн рох 
кæнын ма бауадзæм. Фæлæ йæ рæсугъд фæнд кæронмæ 
нал ахæццæ. Рухсаг уæд. 
253 

Куыд се ’мхъæуккаг, зарæг скæныны хъуыддаджы Райæ 
æмæ Ирæйы зæрдæйы уаг æз райстон мæхимæ æмæ нæ 
гыццыл æдзард хоты номыл ныффыстон мæнæ ацы 
рæнхъытæ. Зарæджы ныхæстыл мелоди сæвæрдта мæ хорз 
хæлар Моргуаты Юрий. 
ЗÆРДÆТЫ ФÆДИС 
Дыууæ мадæн Заманхъулы уæлвæзты 
Сæ хъуырмæ ссыд сæ зæрдæты фæдис. 
Сæ чызджыты кæм агурой, цы бæсты, 
Кæй бафæрсой, кæмæн зæгъой сæ рис? 
— Нæудзар бæрзæндтæ афтæ бирæ уарзтой... 
Мыййаг, кæд ам сæ сабидуг фæкалд?— 
Дыууæ мады дыууæ сау дуры фарстой, 
Дыууæ дурæй дæр сау къæрттытæ хауд. 
— О уыгæрдæн, кæд дидинджыты хуызы 
Нæ чызджыты ды бамбæхстай, мыййаг? 
Цъæх уыгæрдæн цъæх уылæнтæй нынкъуысы, 
Ныуулæфы йæ фæтæн риуы дзаг. 
Бæрз бæлас касти цаддоны уæлвæзæй, 
Уынгæгзæрдæ фæдисæтты уыдта 
Æмæ йæ фæлмæн урс зæлдаг хъæлæсæй 
Дыууæ чызджы дыууæ мадмæ дзырдта: 
«Ыскъæфта цад йæ хъарм улæнтыл цинтæ, 
Йæхимæ сайдта сабиты зæрдæ. 
Уæ чызджытæ уæд фестадысты цъиутæ, 
Дзæнæты цъиутæ цаддоны сæрмæ. 
Фæтæхынц иумæ сау зæххы бæстæмæ, 
Фæтæхынц иумæ, раздæхæн сын нæй. 
Фыдбоны цад та ардыгæй фæстæмæ 
Уæ тæригъæдæй нал кæндзæн фынæй». 
254 

^т 
Сланты 
Вячеслав 
I1 
УШ 
ЦÆРГÆСТÆ 
О Ирыстоны хæрззæрдæ лæппутæ! Цæй диссаджы 
уарзтæй уарзтат ацы Райгуырæн зæхх æмæ цы стыр 
лæгдзинад разынд уе ’рыгон уæнгты! Ирыстоныл зын бонтæ 
куы скодта, уæд фæстæмæ дæр куыд нал фæкастыстут. 
Куыд нал ахъуыды кодтат уæ гыццыл сабитыл, бирæ кæй 
уарзтат, уыцы хотæ æмæ æфсымæртыл. Куыннæ ракасты- 
стут, тарстхуызæй уæ фæдыл джихкаст чи кодта, уæ уыцы 
мæтгæнаг ныййарджытæм. 
Æвæццæгæн, уе стыр маст æмæ уе стыр уарзт сиу 
сты æмæ уын рæстæг нал уыдис фæстæмæ кæсынмæ. 
Æвæццæгæн, уе ’рыгон буар, уе ’рыгон зæрдæтæй 
æмбæрстат, мад æмæ фыдæй сидзæрæн бафæразæн ис. 
255 

Валодя Валерий 
Ирыстонæй сидзæр — мæгырæй мæгуырдæр, уымæн ба- 
быхсæн, бафæразæн нæй. Уыцы зын бонты нæ хъæба- 
тыр лæппутæ Ирыстоны се стыр Мад хуыдтой æмæ сæ 
гыццыл мæдтæм нал хъуыстой се стыр Мады 
хъахъхъæнгæйæ. Цас уыдысты... Ирыстоны йæхи удæй 
фылдæр чи уарзта, уыцы хъæбатыртæ цас уыдысты, 
цас... 
Иу артдзæст, иу хъарм къонайæ хæххон цæргæстау 
иумæ куыд стахтысты Сланты æртæ æфсымæры, гъа-ма, 
Ирыстонмæ йæ къух чи систа, нæ сабыр адæммæ карды 
ком æмæ топпы фындзæй чи бавнæлдта, уыдон лæгæй- 
лæгмæ фенæм, зæгъгæ. Ирыстоны алы кæмттæ, алы 
рындзтæй стахтысты æндæр æмæ æндæр цæргæстæ. Стæй 
фыдгæнджытæн лидзгæ-лидзын сæ бæрзонд цъæх худтæ 
256 

сæ разæй куы тылдысты, уæд бамбæрстой: ирон лæг йе 
’фхæрд нæ бары. Ирон лæгимæ карды ком æмæ топпы 
дзыхæй дзурæн нæй. 
Иры фæдисæттæ! Иры хъæбатыр цæргæстæ! 
Тæхуды, уыцы лæгæвзарæн бонты уæ сæрæндзинадмæ 
Тлаттаты Чермен æмæ Алыккаты Хазыби куы кастаик- 
кой! Плиты Иссæ æмæ нæ иннæ хъæбатыртæ уæ хæцгæйæ 
куы федтаиккой, уæд сæ ингæнты талынг къуымтæ ныр- 
рухс уыдаиккой сæ сæрыстырдзинад æмæ сæ зæрдæты 
рухсæй. Уæд загътаиккой: «Ай не ’хсар æмæ нæ лæгдзи- 
над куынæ амардысты, нæ кæстæртæ нын нæ тохы тырыса 
бæрзæндты куы хæссынц». 
Фыдæлты ныхæстæ куыд раст уыдысты! Адæмы, зæгъы, 
сæ цины бон нæ базондзынæ. Адæмæн базонæн ис сæ зыны 
сахат, сæ хъыджы бон. Цæй диссаджы æхсар разынд нæ 
Хуссайраг æфсымæртæм æмæ куыд тагъд æрбалæууыдыс- 
ты нæ уæлхъус! Цæгат Ир, зæгъы, у махæн нæ зæрдæ, 
цомут, лæппутæ, æмæ нæ зæрдæ бахъахъхъæнæм! Æмæ 
Ирыстоны зæрдæ бахъахъхъæдтой иумæ Иры фæсавæд: 
хуссарæй — цæгатæй. Уыцы уæззау бонты сæ лæгдзина- 
ды кой айхъуыст Сланты æфсымæртæн æгас Ирыстоныл 
æмæ райгуырд сæ кады зарæг. 
СЛАНТЫ ÆФСЫМÆРТЫ ЗАРÆГ 
Нæ уарзон Ирыстон, лæгæвзарæн бонты 
Цæй диссаг, цæй фидар уыдтæ! 
Сау хъулгъаимæ ирон зæххыл тохмæ 
Куы бырстой дæ хуыздæр фырттæ. 
Хъæбатырты разæй — Сланты лæппутæ. 
Сæ фезмæлд уыд тохы бон арт. 
«Нæ зынаргъ, нæ уарзон Ирыстоны тыххæй 
Мах ратдзыстæм,— загътой,— нæ цард». 
17 Ирон эарæг 
257 

Сæгеты Таймураз уæд афтæ куы дзуры: 
«Æгад цард — мæлæтæй фыддæр. 
Нæ ирон хæсты уын, Сланты лæппутæ, 
Æфсымæр уыдзынæн æз дæр». 
Нæ номдзыд фыдæлтæй Ирыстонæн баззад 
Лæгдзинад, æхсар æмæ зонд. 
Сланты æфсымæртæ знæгтимæ тохы 
Ирон намыс систой бæрзонд. 
***** 

ЛÆГДЗИНАД РАВДЫСТА 
Йæ ирон бæстæ зæрдæйыдзагæй чи уарзта æмæ йæ 
фыдæлты туг йе уæнгты кæмæн æхсысти, уыцы хъæбатыр 
фæсивæдæй бирæтæ 1992 азы æмæ уый фæстæ азты дæр 
знæгтимæ тохы равдыстой лæгдзинад æмæ Ирыстоны 
сæрвæлтау радтой сæ цард. Уыцы хъæбатыртæй иу уыд 
черменыхъæуккаг лæппу Уртаты Ладемыры фырт Толик. 
Иу бон ыл йæ куыстæй сæхимæ здæхгæйæ, бирæгъты ба- 
лау, бамбæлдысты хæцæнгарзæй хæрзифтонг фыдгæн- 
джытæ цыппарæй. Толик барадхъахъхъæнæг оргæнты куыс- 
та. Хабар цас бамбаринаг уыд, æмæ йæ дамбаца амбæх- 
ста. Фыдгæнджытæ йыл сонтæй сæхи ныццавтой æмæ йæ 
259 

сæ машинæйы баппæрстой. Сæхæдæг æд автоматтæ абад- 
тысты йæ алыварс æмæ фæдисы тахтæй тахтысты Назра- 
ны ’рдæм. 
«Æтт, Уртайы-фырт, æнхъæлдæн æмæ дæ царды 
фæстаг бон æрхæццæ. Ма фæтæрс, дæ лæджыхъæд рав- 
дис!»— ахæм хъуыдытæгæнгæ Толик хъавгæ æрывнæлд- 
та йæ дамбацамæ æмæ æцæгдæр равдыста лæгдзинад: 
æртæ фыдгæнæджы маргæ акодта, цыппæрæм та йæ 
тугвæд йæ фæдыл уадзгæ лидзæг фæци. Фæмард хъæба- 
тыр лæппу йæхæдæг дæр. Бацыд мæрдтæм цардмæ 
бæлгæйæ, цæрынхъуагæй. Баззад ын дыууæ фаззон сы- 
вæллоны Зæлинæ æмæ Аслан. 
УРТАТЫ АНАТОЛИЙЫ 
ЗАРÆГ 
Ирон цард, ирон кад, æхсар æмæ намыс 
Фыдæлтæн æхсыстой сæ зæрдæйы уаг. 
Уртаты хорз Толик, лæджы сæр дæ бахъуыд, 
Фыдгæнджыты æрдонг нæ ратдзæн фæндаг. 
«Куы ма фенин иу хатт мæ ныййарæг мады, 
Мæ гыццыл сабиты,— зæгъин сын хæрзбон.» 
Фыдгæнджытæ худынц: «Ды ниц’уал фендзынæ,— 
У ацы фæстаг бон дæ царды кæрон». 
«Уæ тæригъæд,— зæгъы,— уæхиуыл фæцæуæд,— 
Сымах мæ фæстаг бон куы ахæссат хъаст: 
Нæ федтат, ирон лæг мæлын дæр куыд зоны, 
Куыд зоны уый йе знæгтæй исын йæ маст. 

Цæй сау мигъ æрбадти мæ фæндаджы размæ,— 
Уынгæг бон æнæ тох куынал уыд гæнæн, 
Уæд уыцы бирæгътæн, уæд уыцы лæгсырдтæн 
Лæгæй-лæгмæ хæсты ахъаззаг фæдæн.» 
Уртатæн уæд Толик — сæраенты сæрæндæр, 
Уртаты сахъ Толик — уыд лæгтæй лæгдæр. 
Фыдгуылтимæ тохы йæ Ирон æхсарæй 
Нæ дзыллæйы намыс уый систа уæлдæр! 

|Ы 
к 
Цæлойты 
Таймураз 
11 
УИ 
КÆСТÆРЫ ЦАРД-ТÆХГÆ СТЪАЛЫЙЫ 
ХУЫЗÆН 
Цыбыр — йæ цард, йæ уалдзæг та — ноджы цыбырдæр. 
Хур скаст, фæлæ арвы астæумæ нæма схæццæ, афтæмæй 
аныгуылд. Нæ кæстæртæ... Нæ Ирыстон хъахъхъæнджытæ... 
Цы ’хсар æмæ сæм цы лæгдзинад разынд! Цы стыр дис- 
саджы уарзтæй уарзтой ацы фыдæлтыккон зæхх, ацы 
фыдæлты рæсугъд бæстæ! 
Уыдонæй алкæй цард дæр уыд арвыл тæхгæ стъалыйы 
хуызæн — цыбыр йæ фæндаг, цыбыр — йæ уалдзæг. 
Нæ кæстæртæ, Ирыстоны йæ удæй фылдæр чи уарзта, 
уыцы лæппутæ. Сæ хъæбатырдзинадæй æнусон скодтой 
262 

сæ ном Сланты æртæ æфсымæры: Владислав, Валерий, 
Валодя, Сагеты Таймураз, Куыдзиаты Джамал, Булкъа- 
ты Хъазыбег, Мæргъиты Эдуард, Зæнджиаты Валодя, 
Хæбæлаты Валерий, Тезиаты Эльбрус, Цхуырбаты Игорь, 
Болататы Руслан, Гæбуты Василий — се ’ппæт чи фæны- 
майдзæн! Кæй кой не скодтон — мæрдты ма схъæрзæд. 
Адæм сæ зонынц, адæмæн мин цæсты ис æмæ алкæй дæр 
уынынц. Иу дæр сæ рохуаты нæ баззайдзæн. Мæнæ уал 
Ирыстонæн йæ рыст ссæуа, йæ уæззау хъæдгæмттæ 
бадзæбæх уой. 
Нæ цæрынхъуаг, нæ хъæбатыр лæппуты ныййарджытæ, 
уæ хъыг уын Терчы дон дæр нал аласдзæн, сымах аккаг 
дзæбæх дзыхы ныхас йæ зæрдæйы арфы ничи ссардзæн, 
фæлæ сымах абон хъуамæ дзагцæстæй кæсат цардмæ, уæ 
комыкомдзæгтæй цы хъæбултæ фæхастат, уыдон нæ æга- 
ды бынатмæ не ’руагътой, уыдон Ирыстоны æгас 
дзыллæйæн дæр æнусон кад самадтой сæ рæзгæ удтæ, сæ 
рæсугъд зæрдæтæй. Кæуын сыл уæд хъуыдаид æмæ зын 
сахат æгаддзинад сæ сæрмæ куы ’рхастаиккой æмæ æнак- 
каг знаджы раз се ’хсар куы фæтасыдаид. Ныр та сæ сæры- 
стыр хъуамæ уæм, ныр та сыл кады, намысы зарджытæ 
аразын хъæуы. 
Зæххыл нæй иу хъысмæт, нæй иу амонд. Алчи дæр 
цардмæ йæхи фæндагыл цæуы, фæндæгтæ та бирæ сты. 
Куыд фæзæгъынц: «Мин фæндаджы цардмæ цæуынц, иу 
фæндаг — мæрдтæм». 
Кæмæндæр йæ цардуалдзæг райы, 
Кæмæндæр фæвæййы йæ сæрд. 
Чи донæн йæ тæнджыты уайы, 
Кæуыл та — уæззау уаргъ æвæрд. 
Чи — иххост, йæ боны фыддæртæм 
Æрцыд æмæ сцыбыр йæ къух. 
Чи уадзы йæ зæронд мæрдтæн дæр 
Æхсæнады исбонæй дугъ. 
263 

Кæмæндæр та фесæфт йæ дарæг, 
Ныджджих и бæрзонд арвыл мæй. 
Сылгоймаджы удхæрæн хъарæг 
Ныууыгъта мæн къæхты бынæй. 
Дрн арф комы уынæргъгæ схъиуы, 
Йæ фæсус хъæр ахсы мæ хъус,— 
Кæйдæр зæрдæ сриссы мæ риуы, 
Кæйдæр хил мæ сæрыл ысурс. 
Кæйдæр зæрдæ риссы, æмæ риссы Ирыстоны зæрдæ дæр. 
Кæйдæр сæр сурс, чидæр тыхсы, мысы, цæрынхъуагæй йын 
хъулгъаимæ тохы чи фæмард, йæ уыцы хъæбулы, æмæ 
Ирыстоны сæр дæр йæ бæрзонд хæхтау ысурс, тыхсы æмæ 
мысы йæ бирæ цæрынхъуаг лæппуты. Уыцы цæрынхъуаг, 
зæрдæйæ рæсугъд лæппутимæ уыдис беслæныхъæуккаг 
Цæлойты Таймураз дæр. Хиуæттæ йæ фырбуцæй Тамик 
хуыдтой. Цæрынмæ бæргæ райгуырд, фæлæ ацы зæххыл 
федта æрмæстдæр дыууæ æмæ ссæдз уалдзæджы. Куыд 
цыбыр уыд йæ фæндаг, афтæмæй та цы рæсугъд фæд ныу- 
уагъта, кæй зыдта æмæ йын йæхи чи зыдта, уыдоны 
зæрдæты! 
Мысы Цæлойты Таймуразы Зæнджиаты Таисæ, бирæ 
йыл чи фæмæт кодта, стæй та йыл бирæ чи фæрыст, йæ 
уыцы мадыхо: «Лæппутæ йæ зыдтой Беслæныхъæуы дæр, 
Заманхъулы дæр. Нæ дуармæ-иу алæууыдысты: «Тамик 
уæхимæ ис? Тамик уæхимæ ис?»— цыма-иу искуыцæй дард 
балцæй æрцыд, уый хуызæн. Адæймагæн йæ хорздзинад 
зын сахат рабæрæг вæййы. Рæсугъд зæрдæ йын уыди æмæ 
мæнæ уыцы хæст куы райдыдта, уæд йæ мадмæ дæр нæ 
байхъуыста, йæ фыдмæ дæр. Кæд йе ’нæниздзинад нæ 
амыдта, уæддæр ацыд æмæ хæцыд знагимæ. Куыд 
фæзæгъынц зæронд адæм, уый нæ ферох кæнæд, фæлæ 
йæ мах никуы ферох кæндзыстæм». 
Рынчын лæппу уыд Цæлойты Таймураз, уæддæр, ны- 
хас Ирыстоны хъысмæтыл куы цыд, уæд æй ферох йæ 
264 

низ, уæд æй йæ рæсугъд æрыгон зæрдæ хаста размæ æмæ 
Ирыстоны цæргæстимæ тæхын фæрæзта. Йæ зæрдæйы 
рыст æмæ сагъæсимæ Таисæ иунæгæй куы аззайы, уæд 
дзуры Тамикимæ. Дзуры æмæ писмойы хуызы фыссы йæ 
ныхас: «Тамик, диссаг дæм нæ кæсы цард, нæхимæ-иу 
æрæгмæ куы цыдтæ, уæд-иу æз мæхицæн бынат нал ард- 
тон, ныр цал æмæ цал мæйы рацыд, æнхъæлмæ дæм куы 
нал кæсын, уыцы сау æнкъард бонæй ацы бонмæ... 
Æвæдза, адæймаг куыд фидар у. Уæддæр мæ хатгай нæ 
уырны. Ау, уый та куыд? Куыд нал сызгъордзынæ асин- 
тыл фæндзæм уæладзыгмæ? Мидбылты худгæ куыд нал 
алæудзынæ дуары къæсæрыл? Фырцæрдæгæй разæй куы 
тахтæ, уæд фæстейы цæмæн аззадтæ? Афтæ куы дзырд- 
тай: «Ацы зæронд аз тагъддæр куы фæуид, уæд мын кæд 
Ног аз æнæниздзинад радтид. Иу æхсæв дæ къах тынг 
рыстис, дæхинымæр стыхстæ æмæ мæстыйæ афтæ фæкод- 
тай: «Цыма мæ галиу къах мæхъæлы фарс у, афтæ мæм 
кæсы... Ехх, ныр тох карздæрæй кæм цæуы, уым де 
’мгæртты фарсмæ фест!» 
Фæлæ дæ царды уалдзæг йæ тæккæ рæсугъдæй куы уыд, 
уæд ацыдтæ... 
Дæ фыды мад Лубæ йæ хъарæджы афтæ фæзæгъы: 
«Мæ сызгъæрин хъæбул, мæ хæдзары фидауц, мæ 
ингæн мын цæмæн байстай, мæн раздæр цæуыннæ ба- 
ныгæдтай? Æз мæхи цотæй дæр ахæм рæвдыд куы нæ 
зыдтон, дæуæй цы рæвдыд æмæ фæлмæндзинад зыд- 
тон. Æнæ мæн иу бон куы нæ фæрæзтай, уæд ныр 
куыд фæразыс? Æнæ дæу, мæ хъæбул, нæ хæдзар цæй 
уазал, цæй афтидхуыз у». 
Адæймаг фæцæры, базæронд вæййы, фæлæ йæ йæ сы- 
хаг дæр нæ фæзоны, никæй зæрдæ балхæны йæ дзыхы 
ныхас, йæ къухы фæллойæ. Уæд куыд диссаг у цард æмæ 
куыд алыхуызон сты адæм. Цæлойты Таймураз ацы зæххыл 
æрмæстдæр дыууæ æмæ ссæдз азы фæцард æмæ цы рæсугъд 
фæд ныууагъта йæ фæстæ!.. Йæ адæмы, йæ бирæ хорз 
æмгæртты зæрдæты... 
265 

ЦÆЛОЙТЫ ТАЙМУРАЗЫ ЗАРÆГ 
О мæ Ир, мæ зæлдагбыдыр ахстон, 
О мæ Ир, мæ фæлурсдзыкку мæй. 
Æз зæххыл мæ уды бæрц кæй уарзтон, 
Уый ды уыдтæ, ма фæрисс мæнæй. 
Саг дæр, дам, тæхгæ-тæхын фæкæлы, 
Арвæй стъалы асхъиуы æваст. 
Рухс бæллиц мæйдар æхсæв кæм мæлы, 
Райгуырдзæн уым боныцъæхыл уарзт. 
Мад цæра, уый диссаг у бæгуыдæр, 
Мады хо дæр мады ад кæны. 
Мысын уæ æз, мысын уæ мæрдты дæр,— 
Зæххы риуæй урс суадон кæлы. 
Де ’хсарджын лæппутимæ, Ирыстон, 
Тохы бон рынчынæй дæр цыдтæн. 
Сау боны ирон мады хъæр хъуыстон, 
Сау хохау æфсæнвидар уыдтæн. 
«Бæстæ — Мад»,— мæ хорз фыдæлтæй хъуыстон, 
Мад зæххыл нæ хъæуы мæн æндæр. 
Цæр æрмæстдæр, Райгуырæн Ирыстон, 
Цæр дзæбæхæй, амондджынæй цæр! 

ЦЫ ЛÆППУ УЫДИ, ЦЫ... 
Хур скаст æмæ аныгуылд, афтæ цыбыр у адæймаджы 
цард. Арвы астæуæй ратахт тæмæнтæкалгæ стъалы æмæ 
æхсæвы тары æрбайсæфт. Тæхгæ стъалыйæн та ноджы 
цыбырдæр у йæ фæндаг... Ноджы цыбырдæр у йæ царл. 
Цехъойты Алан... Цы лæппу уыди, æмæ цы лæппу нал 
и! Хурау скастæ, Алан, фæлæ дæ ном ныгуылын нæ комы, 
ды афтæ бирæ кæй уарзтай, дæ уыцы адæмы зæрдæйы. 
Ныгуылын нæ комы, йæхицæн дæ бирæ ныфсытæ чи 
æвæрдта æмæ дæ фæстæ сау зæхмæ джихæй чи кæсы, дæ 
уыцы æнкъард фыд Исламы зæрдæйы. 
Дæ мад Амаля... Куыд бирæ йæ уарзтай, æмæ йын куыд 
267 

тынг фæриссын кодтай йæ зæрдæ. Хур кæсы, фæлæ йæ 
тавгæ куы нал кæны. Ныхас æм хъуысгæ кæны, фæлæ ныхас 
йæ зæрдæмæ куы нал хæццæ кæны. Цæры, зæххыл цæуы, 
фæлæ йæ æнæ дæу ацы рухс дунейы хæрзтæй куы ницы- 
уал хъæуы. 
Дæ хотæ та? Дæ дыууæ уарзон хойы? Сæ хъæлдзæгдзи- 
над сын, Алан, ды сау зæхмæ ахастай æмæ дзурæгмæ нал 
дзурынц, худæгмæ нал худынц. 
Фыдæлтæ-иу загътой: «Зæхх—Мад». Кæд, Алан, уыцы 
фыдæхсæв, тыхгæнæг знæгтимæ хæцгæйæ Цæлыччы хъæу- 
гæрон уыцы ныхас æрлæууыд дæ зæрдыл æмæ де стыр 
мады хъахъхъæнгæйæ, дæ ныййарæг мад, йæ комы- 
комдзæгтæй дæ чи схаста, уыцы гыццыл мад айрох хъазуат 
тохы рæстæг? 
Æви фæсæмбисæхсæв Цæлыччы хъæубæсты сæдæгай 
мадæлтæн удайстæй æмæ фæриссынæй тарстæ æмæ нал 
ахъуыды кодтай дæхи мады риссыл? 
Цард цæрынæн бæргæ у, Алан. Фæлæ æгады цардæй 
мæлæт хуыздæр куы хуыдтой нæ кадджын фыдæлтæ. Кæд 
ацы ныхас æрлæууыд дæ зæрдыл æмæ, лæджы тугæй æфсис 
чи нæ зоны, уыцы фыдгæнджытæн ирон лæппу циу, уый 
фенын кодтай... 
Де ’мхæстон æмбал Алыккаты Юри... Бæргæ йæ 
фæндыд, уæззау тохы дæ зындзинадæй иу хай йæхимæ 
райсын, фæлæ знаджы фыццаг нæмыг сæмбæлд йæ риу- 
ыл æмæ дыл мæйдар æхсæв зыбыты иунæгæй скодта 
лæгæвзарæн рæстæг æмæ дæ иунæг удæй бахъахъхъæд- 
тай иу лæджы кад нæ, иу хъæубæсты кад нæ, фæлæ æгас 
Иры дзыллæйы кад. Ды, Алан, иунæг æхсæв дæ ирон 
æхсарæй ирон зæххыл самадтай кады мæсыг æмæ æну- 
сон скодтай дæ ном, фæлæ дæ фыд, дæ мад, дæ дыууæ 
хойы та ныр дарддæр кæй ныфсæй цæрдзысты? Дæ размæ, 
уæ кæрты дуармæ ма кæй къæхты хъæрмæ рауайдзæн дæ 
фæлмæнзæрдæ, дæ сыгъзæрин мад уарзон ныхæстæ 
кæнгæ: «Алан, мæ хъæбул, фæлæуу, æз дын дуар байгом 
кæнон». 
Фæлæ Цехъойты Исламы бинонтæн ракалди сæ мæсыг, 
268 

æмæ сыл скодта сау бонты фыддæр. Сæ цæстытæн куы 
байсыса сæ цæссыг, сæ зæрдæты рыст не ссæудзæн уæддæр. 
Ехх, Алан... Йæ сæрмæ æгаддзинад чи нæ хæссы æмæ 
йæ адæмы йæхи удæй фылдæр чи уарзы, ахæм лæппутæ 
цæй стыр хæзна сты ацы ирон зæххыл! Тæхуды, уыдон 
мæлгæ куы нæ кæниккой. Уæвгæ, хур скаст æмæ аны- 
гуылд, афтæ цыбыр у адæймаджы цард, æрмæстдæр кад 
æмæ ном сты æнусон. Æнусон кад æмæ номæй та ды 
дæхицæн æнусон мæсыг самадтай. Ды дæ риуæй бахъахъ- 
хъæдтай дæ ирон адæмы æмæ нæ кæстæртæн дæ лæгдзи- 
над уыдзæн царды скъола. Ды уарзтай ацы зæхх æмæ йыл 
ныууагътай рæсугъд фæд. 
Фæлæ, Алан, дæ цыбыр царды дæу чи зыдта æмæ 
дæхæдæг кæй зыдтай, уыдонæн се ’ппæты зæрдæйы уый 
бæрц хорздзинад байтауын куыдæй бафтыд дæ къухы? 
Куыд хорзæй, куыд рæсугъдæй дæ мысынц! Æмæ дæ рай- 
гуырæн Нартыхъæуы дæ номæй куыд тынг сæрыстыр у 
алчидæр. Дæ номæй сæрыстыр у, ды кæм ахуыр кодтай, 
уыцы скъолайы ахуыры хайады сæргълæууæг Дулаты Свет- 
ланæ. Мах, зæгъы, Аланы ном никуы ферох кæндзыстæм, 
уымæн æмæ уый цæсгом скодта йæ Иры дзыллæйæн. 
Царды афтæ дæр вæййы, Алан, æмæ адæймаг фæцæры 
фондзыссæдз азы, фæлæ никæйы рис бамбæрста, ни- 
кæйы циныл бацин кодта, никæмæн радта æгъдау æмæ 
йæ зонгæ дæр ничи кæны. Уæд дæ цыбыр царды ды куыд 
дардыл аххæссыдтæ æмæ куыд ссардтай алкæй зæрдæмæ 
фæндаг. Адæмæн куыд адджын æмæ куыд уарзон лæппу 
уыдтæ. Æви дæ фæндаг цыбыр у, уый æмбæрстай æмæ 
тагъд кодтай рæсугъдæй цæрынмæ. Сасиаты Симæ — дæ 
фыццаг ахуыргæнæг. Цас æхсызгон мысинæгтæ йын ныу- 
уагътай йæ зæрдæйы! Ныр сæ æнæцæссыгæй дзурын нæ 
фæразы: «Æз дæу хуызæн удæй рæсугъд сывæллоныл 
куы никуы сæмбæлдтæн, уæд куыд тагъд ацыдтæ цардæй? 
Ныр æнæ дæу нæ хъæуы уынгтæ дæр æваст куы фен- 
къард сты». 
Хорз зæххыл стыр бæлæстæ зайы, нæ фыдæлты зæхх 
та хорз зæхх у æмæ йыл сæрæнгуырдтæ рæзы, тыхджын 
269 

адæм ыл цæры. Цехъойты Алан — йæ алы уæнгæй йæ алы 
æгъдау кæмæн зынд, уыцы хъæбатыр лæппуйы тыххæй 
дзурын хъæуы сæрыстырæй, фæлæ Аланæн йæ уды рæсугъд- 
дзинад чи зыдта æмæ чи æмбæрста, уыдонæн сæ цæссыг 
сæ коммæ нæ кæсы æмæ сын дзурын зын у. Зын у Це- 
хъойты Ферузæтæн дæр, Аланы фыды хойæн, уымæн æмæ 
йæ цæстыты цур схъомыл, йæ цæстыты цур ралæг. 
Æвæдза, куыд тагъд тæхы рæстæг æмæ куыд тагъд ивы 
цард. Нартыхъæуы Алан цы уынджы цард, цы уынджы-иу 
рацыд салам дæтгæ, уæзданхуызæй, уыцы уынг абон хæссы 
Цехъойты Аланы ном. Уый æнхъæл та чи уыд, æмæ Цехъой- 
ты Ислам искуы йæ фырты номыл уынджы цæудзæн? Зын 
сахат йæ ирон адæмы йæ риуæй чи бахъахъхъæдта æмæ ирон 
лæджы кад бæрзонддæр чи систа, йæ уыцы хъæбатыр 
лæппуйæ бæгуыдæр сæрыстыр у Ислам. Аланы æхсар æмæ 
лæгдзинады тыххæй Мæскуыйæ Ирыстонмæ стыр хæрзиуæг 
ссыд, æмæ йæ Ислам райста Аланы бæсты. Ныр Исламы 
зæрдæйы фæрсæй-фæрстæм цæрынц дыууæ æнкъарæны: 
сæрыстырдзинад æмæ хъыг. Адзалæн та мадзал нæй. 
«Иунæг удæнцой мын ныууагъта Алан, æгаддзинад йæ 
сæрмæ кæй не ’рхаста, уый тыххæй дзы сæрыстыр дæн»,— 
загъта Ислам. 
Ныййарæг мадæн йæ цот йæ зæрдæйы уидæгтæ сты. 
Фæлæ дарддæр куыд цæрæн ис, зæрдæйы ахсджиагдæр 
уидаг куы аскъуына, уæд? Зæрдæйы хур аныгуылы æмæ 
никуыуал скæсы. Амаля, Асланы буц мад, æз абон ахæм 
ныхас зæгъын нæ базондзынæн, де стыр хъыгæй дын иу 
къæртт чи раппара æмæ дын цæрыны ныфс чи радта. Фæлæ 
æз бæлвырдæй зонын: Ирыстонæн схъомыл кодтай, йæ 
Райгуырæн зæхх йæхи удæй фылдæр чи уарзта, ахæм 
хъæбатыр лæппу, æмæ дын Ирыстон зæгъы бузныг. Фæлæ 
ма ку... 
Амаля... Амаля... Исламимæ уæ иунæг фыртæн æдзух 
афтæ куы фæдзæхстат: «Æгаддзинад дæ сæрмæ макуы 
’рхæсс! Æмæ уын уæ фæдзæхст æххæст кæнгæйæ Ирыс- 
тоны цæсгомы раз кад скодта. Æцæг лæг та ацы зæххыл 
йæ кад æмæ йæ номæн куы цæры... Фæлæ ма ку... 
270 

Царды бирæ зындзинæдтæ ис, бирæ цæмæйдæрты ба- 
тыхсы зæрдæ, фæлæ хъæбулы рисс бынтон æндæр у. 
Амаля мæм рахаста Аланы писмотæ, йæ риуыл сæ авæр- 
дта æмæ афтæ: 
— Бахатыр кæн, æнæ цæссыг дзурын нал зонын. Ацы 
писмотæ мæм Алан æфсадæй фыста, йæ писмотæ йын 
ног æмæ ногæй куы фæкæсын, уæд ын йæ зæрдæ фæуы- 
нын. Алкæуыл дæр нæ куыд мæт кодта, куыд тыхст... 
«Уæ бонтæ хорз, папæ, мамæ, Габола, Альбинæ æмæ 
Ингæ,— фыста йæ алы писмойы дæр Алан,— Куыд стут, 
уе ’нæниздзинад куыд у? Мæхæдæг дæн дзæбæх, æнæниз. 
Бибошкæ, дæ ахуыр куыд цæуы? Хорз ахуыр кæн. Ирон 
зарджытæ-ма мын рарвит, Бибошкæ, æмæ сæ ам зарон, 
науæд æнæ сымах æмæ æнæ Ирыстон æнкъард у. Куыд у 
Феру? Сыхбæсты, хъæубæсты цы хабæрттæ ис?» 
Куыстыл æнувыд, æмгæрттыл иузæрдион — ахæмæй 
зыдтой Цехъойты Аланы йе ’мкусæг æмбæлттæ. Мысы 
хъæбатыр лæппуйы Æрыдоны милицæйы хайады хицау 
Малиты Георги: «Алан уыд, йæ райгуырæн зæхх йæхи 
удæй фылдæр чи уарзта, ахæм лæппу æмæ йæ Иры æгас 
дзыллæйæн дæр кад æмæ ном скодта фыдгæнджытимæ 
тохы. Мæнмæ афтæ кæсы, æмæ Аланы ном æнустæм 
цæрдзæн, уымæн æмæ хъæбатыры ном нæ мæлы». 
Цехъойты Алан райгуырд æмæ схъомыл Нартыхъæуы, 
фæлæ йын цæргæ-цæрæнбонты йæ ном рæсугъдæй сæ 
зæрдыл дардзысты Цæлыччы хъæубæсты цæрджытæ — 
хистæрæй-кæстæрæй. Уымæн æмæ Алан знæгтимæ карз 
тохы йæ риуæй уыдон сабыр цард хъахъхъæдта, æмæ 
цæлыккæгтæ уый мысынæн сæ уынгтæй иуæн радтой Ала- 
ны ном. 
Цехъойты Исламы фырт Алан йæ Иры сæрвæлтау тохы 
равдыста лæгдзинад, радта йæ цард æмæ йæ фыдæлты 
зæххыл æнусон скодта йæ ном. Æнусон ном та цæры за- 
рæджы æмæ дæ, Алан, мæрдтæм зарæджы хорзæх уæд. 
Дæхæдæг ницы фæцардтæ, фæлæ дæ кады зарæг бирæ 
фæцæрæд, ды дæ удæй фылдæр кæй уарзтай, дæ уыцы 
Ирыстоны. 
271 

ЦЕХЪОЙТЫ АЛАНЫ ЗАРÆГ 
Сызгъæрин боны рухс Хъæриуæй ракæлы... 
Дæлæ-ма акæсут Аланы хæцæнтæм. 
Цехъойты Исламæн йæ хъæбатыр лæппу 
Йæ ирон адæмы йæ риуæй хъахъхъæны, 
Хъахъхъæны, гъей. 
Æнусон ирд цъити бæрзондæй фæлгæсы... 
Цехъойты сæрæнгуырд уæд афтæ бадзуры: 
«Æгъатыр ызнæгтæ, фыдбон уыл кæндзæни, 
Ирон лæг йæ сæрмæ æгад цард нæ хæссы, 
Нæ хæссы, гъей». 
Цъæх айнæг къæдзæхтыл — цæргæстæн сæ ахстон... 
Цехъойты сахъ Алан уæд афтæ бадзуры: 
«О, цардæй мын бафсæдай, мæ фыдæлты бæстæ, 
Æз ацы ирон зæхх мæ уды йас уарзтон, 
Куы уарзтон, гъей». 
Ыстъалы æрмынæг цъæх арвы зæлдагыл... 
Алан уæд бадзуры йæ хæстон æмбалмæ: 
«Алыккаты Юри, цæй, ацы фыдæхсæв 
Æфсымæртæ скæнæм нæ мæрдтæм фæндагыл. 
Ыскæнæм, гъей. 
Мæ цæфтыл хæцгæйæ мæ фæллад ысуагътон... 
Ныххатыр мын кæнут, мæ уарзон æмгæрттæ:— 
Æз Нарты хъæубæсты мæ зынаргъ ныййарæг, 
Мæ дыууæ буц хойы кæугæйæ ныууагътон. 
Ныууагътон, гъей». 

ЧЕРМЕН 
Фыдæлты зонды ныхæстæ фæлтæрæй-фæлтæрмæ цæ- 
уынц æмæ нысаныл æмбæлынц. Хорз бæх, зæгъы, амæлдзæн, 
æмæ дугъ кæм кодта, уыцы уынг баззайдзæн. Хорз адæй- 
маг амæлдзæн, фæлæ, зæгъы, кадджынæй цы адæмы æхсæн 
цард, уыдоны зæрдæты йæ ном баззайдзæн. Ном... Уый у, 
адæймаг йæ фæстæ цы иунæг кады мæсыг ныууадзы, уый. 
Мулк æмæ царды иннæ хорздзинæдтæ рæстæджы аууон 
рохуаты баззайынц. Афтæ кæй у, уый Быгъдаты Чермен 
раджы бамбæрста йæ цыбыр царды æмæ мулкмæ нæ 
бæллыд, фæлæ агуырдта фæндаг адæмы рæсугъд 
зæрдæтæм. Уарзта йæ туг, йæ къабæзты. Се ’ппæтæн дæр 
18 Ирон аарæг 273 

уыд хорз кæстæр. Йæ сыхæгтæ, йæ бирæ æмбæлттимæ та 
кодта æфсымæры цард. Черменæй рох никуы кодтой йæ 
хистæрты ныхæстæ, фыдæлты таурæгътæ. Кæддæр, 
зæгъынц, нарты адæмы бафарстой: 
— Æнусон цард уæ хъæуы æви æнусон кад? 
Нарты адæм загътой: 
— Æнусон цардæй цы кæнæм? О Хуыцау, æнусон кад 
нын ратт! 
Зынаргъ у, адджын у цард, æмæ ацы рухс дунейы 
цæрынæй никуы ничи бафсæст. Бæлас акалдтой, уæддæр 
уалдзыгон бон хуры хъарммæ дидинæг рафтыдта. Бæласы 
дæр цæрын фæндыд. Фæлæ уæддæр нæ дард фыдæлтæ æну- 
сон цард нæ равзæрстой, фæлæ равзæрстой æнусон кад. 
Уымæн æмæ æнусон кад зæрдæйы рæсугъддзинадæй цæуы. 
Зæрдæйæ рæсугъд чи у, уыдон та адæмы æхсæн бæрæг да- 
рынц æмæ сæ алы уæнгæй сæ алы æгъдау зыны. 
Æрыдоны фæрныг хъæубæсты йæ бирæ хорз æмгæртты 
æхсæн йæ хъазæн ныхас æмæ йæ зæрдæйы рæсугъддзи- 
надæй бæрæг дардта Быгъдаты Адæджейы бирæ цотæн се 
’ппæты кæстæр Чермен. Æмгарджын, хъæлдзæг, цæстуар- 
зон æмæ искæйы циныл—цингæнаг. Уæдæ кусынмæ та, 
арт кæмæй фæзæгъынц, ахæм. Адæдже æмæ Олычкæйæн 
сæ бирæ фыдæбæттæ дзæгъæлы нæ фесты: схъомыл код- 
той хорз цот. Фондз æфсымæры æмæ сæ иунæг хо адæмы 
æхсæнмæ рацыдысты рæсугъдæй. Кадыл, æгъдауыл са- 
рæзтой сæ цард, æмæ ныййарджытæ сæ цоты амондæй 
уыдысты амондджын. Цин кодтой сæ кæстæрты циныл. 
Фæлæ цин æмæ хъыг æфсымæртæ сты, иу фæндагыл цæу- 
ынц. Æрмæст куы сæ иу фæразæй вæййы, куы — сæ иннæ. 
Амондджын бонтæ куыннæ скодта йæ дæргъвæтин царды 
Быгъдаты Адæджейыл, фæлæ ацы хатт йæ фæрныг 
хæдзармæ фæразæй хъыг, уæззау хъыг. Йæ цоты кæстæр, 
йæхицæн бирæ ныфсытæ кæмæй æвæрдта, уыцы Чермен 
фæхъуыд йе ’мгæртты æхсæнæй. Фæхъуыд æнæнхъæлæджы 
йæ посты, йæ куысты уæлхъус фыдгæнæджы къухæй. Зын- 
дзинад куы ’рцæуа, уæд та фидар зæрдæ хъæуы æмæ 
зæрдæйы хорзæхмæ фæбæллынц адæм. 
274 

Зæронд Адæдже хъысмæты уæззау цæфæн бафæрæзта, 
фидар фæлæууыд, фæлæ мад мад у. Уымæн цоты рисæй 
йæ цæстытæ талынг кæнынц, йæ туг та — сысгæ. Нæ ба- 
фæрæзта йæ уæззау хъыгæн Олычкæ, æнæ Чермен ын цард 
ад нал скодта æмæ цалдæр боны фæстæ йæ лæппуйы агурæг 
ацыд: зæххы сау дуар байгом кодта. 
Мад — хæдзары фарн, хæдзары хъарм, фырт — хæдза- 
ры ныфс, хæдзары цæджындз. Уыдон ацыдысты, æмæ Адæ- 
джейы стыр бинонты хур дæр фаг нал тавы. Сæ хæдзары 
рудзгуытæ та цыма сау зæхмæ джихæй кæсынц. Æрмæст 
Чермены гыццыл чызг Мæдинæ нырма йæ сидзæры но- 
мыл нæма сахуыр: цымыдисхуызæй мæ размæ рауад, 
хæрдмæ мæм скаст æмæ афтæ: æз, зæгъы, Черменыл зарæг 
ныффыстон. Гъа-ма, зæгъын, Мæдинæ, радзур, дæ за- 
рæджы цавæр ныхæстæ ис. Æмæ уæд Мæдинæ, йе 
’нкъард сау цæстытæ доны зилгæйæ, загъта: «Чермен, 
цæмæн ацыдтæ махæй, цæмæн нæ ныууагътай кæугæйæ? 
Нанайы дæр цæмæн акодтай демæ æмæ дæхæдæг дæр 
цæмæн ацыдтæ? Дæ мæтæй Баба тынгдæр куы базæронд, 
де ’фсымæртæ куы нал дзурынц, куы нал худынц сæ 
зæрдæты рыстæй. Фæлмæн Чермен, хæларзæрдæ Чер- 
мен, зондджын Чермён, тыхджын Чермен... Алкæмæй 
дæр-иу хъазгæ куы кодтай, алкæимæ дæр лымæнæй куы 
цардтæ, уæд цæмæн ацыдтæ? Ехх, Чермен, ды мæрдтæй 
куы рацæуис, уæд ацы дунейыл махæй амондджындæр 
нæ уаид. Уæд мах, дæ хъæбултæ Зауыр, Мæдинæ æмæ 
Зелим, сыгъдæг фондзтыл ахуыр кæниккам æмæ дæм 
скъолайæ хæдзармæ цингæнгæ згъориккам алы хатт. Нæ 
бон куы нал у, нæ фæлмæн, нæ зынаргъ Чермен. Цæмæн 
ацыдтæ? Цæмæн нæ ныууагътай сидзæртæй? Мах дæ 
бирæ куы уарзæм...» 
Адæдже æмæ Олычкæ хæларæй, уарзонæй цы кæрты 
æрцардысты, уый бирæ хорз хъуыддæгтæн у æвдисæн. Ам 
1937 азы уыд фæрныг чындзæхсæв. Æлбегаты Олычкæ 
амондджын къах бавæрдта Быгъдаты хæдзармæ æмæ дзы 
ауагъта фарны уидæгтæ. Сæ цыбыр мыггаг сын бабæз- 
джын кодта фæллойуарзаг, хæрзуд æмæ хæрзхъæд 
275 

кæстæртæй. Абон уыцы кæстæртæй алкæмæн дæр ис цар- 
дæмбал, ис бинонтæ. Æфсымæрты хистæр Мельс — Гуг- 
каты сиахс, æртæ сывæллоны фыд. Валодя йæ амонд ссард- 
та Æфсæрæгатæм. Ритæимæ хъомыл кæнынц æртæ 
лæппуйы æмæ иу чызг. Алик æмæ Аллæ... Уыдонæн та сæ 
амонды фынг æртæ къахыл лæууы: Ланæ, Алинæ, Ацæмæз. 
Цыппæрæм æфсымæр Хъазыбеджы цардæмбал Кокойты 
Симæ — æхсæз сывæллоны мад. Æмæ уыдонæн се ’ппæты 
кæстæр Чермен, йæ рæсугъд зæрдæйæ адæмимæ цæрынæй 
чи нæ бафсæст, уыцы Чермен. Йе ’ртæ хъæбулы сидзæртæй 
кæмæн баззадысты, йæ бинойнаг — сидзæргæсæй. 
Æхсæзæм Тамарæ — фондз æфсымæры иунæг хо, фæлæ 
йæ фондз фидар мæсыгæй иу фидар мæсыг ракалд. 
Быгъдаты Чермен... Цы лæппу уыдис æмæ цы лæппу 
нал ис. Йæ фыдæн æгъдаудæттæг, йæ мады — буц дараг. 
Фырбуцæй сын фарон, сæ чындзæхсæвыл 60 азы сæххæсты 
бон, æрттивгæ чындзæхсæв скодта. Сымах, зæгъы, зын 
цæрдтытæ фæкодтат æмæ уын уæ зæронды бонты æз уæ 
зындзинæдтæ ферох кæнын кæнон. Сымах, зæгъы, фæллад 
стут, сымах мын ацæрат. Æмæ, дард 1937 азы куыд уыд, 
афтæ Быгъдаты кæртæй хъуысыд фæндыры цагъд, фынгтæ 
— дзаг бæркад, бæрæчетæй. 
Ныр уыцы бон куыд тагъд ссис мысинаг. Куыд тагъд 
систы мысинаг Чермены удыхъæды рæсугъд миниуджытæ. 
Куыд зыдта хистæрты буц дарын, кæстæрты — рæвдауын. 
Адæймаг цы байтауа, уый æркæрддзæн. Быгъдаты Чермен 
кæй зыдта æмæ йын йæхи чи зыдта, уыдон зæрдæты бай- 
тыдта уарзондзинад æмæ йæ фæстæ йæ хистæртæн, йæ 
кæстæртæн ныууагъта йæ ном кадджынæй. Быгъдаты Чер- 
мен æмæ Уртаты Аркади — æрмæстдæр сыхæгтæ, фæлæ 
æрдхорд æфсымæрты цард фæкодтой. Сæ цæхх, сæ кæрдзын 
сæ кæрæдзийы раз æвæрдтой рæдауæй, сæ хъазæн, сæ худæн 
бонтæ та Аркадийæн уыдзысты цæрæнбонтæм мысинаг. 
— Мæнæн мæхицæн æфсымæр нæй, фæлæ мын Чермен 
алы хъуыддаджы дæр уыд æфсымæры хуызæн. Черменæн 
уыд сыгъзæрин зæрдæ, æз уый ном никуы ферох 
кæндзынæн,— зæгъы Уртаты Аркадий. 
276 

Цард хорз адæймаг æмæ уыд уалдзæджы хуызæн, 
Йæ рухс уый хаста зæрдæтæм хæларæй. 
Йæ арм-иу дардта йе ’мгæрттæн фынгæн, 
Лæвæрдта сын йæ сыгъдæг уды хъармæй. 
Цард хорз адæймаг æмæ уыд фæззæджы хуызæн, 
Йæ дзыхы дзырд æхсызгондзинад хаста. 
Уый цард зæххыл иæ хистæрты ныфсæн, 
Кæстæрты та йæхи хъæбултау уарзта. 
Æмæ уыцы хорз адæймаг уыд Быгъдаты Чермен. Цас 
æмæ йæм цас рæсугъд фæндтæ уыд! Фæлæ рæсугъд зæрдæйы 
рæсугъд фæндтæ æваст, æнæнхъæлæджы аскъуыдта иу 
æнамонд, иу зилгæ сау нæмыг. Æрцыд фыдгæнджыты 
рæстæг, фæлæ цымæ адæмы æхсæн рæстæй цæрыны рæстæг 
кæд æрцæудзæн æмæ иу лæг иннæмæ топпы кæсæнæй кæд 
нал кæсдзæн? Афтæмæй та дунейы æппæт мулчытæ дæр 
адæймаджы иу сулæфты аргъ не сты. 
Чермен исбонмæ никуы бæллыд. Уымæн йæ хъæздыг- 
дзинад уыдысты йæ мад æмæ йæ фыд. Йæ иунæг хо Та- 
марæ æмæ йе ’фсымæртæ. Уымæн йæ исбон уыдысты йæ 
цардæмбал Лидæ æмæ йæ уарзон æртæ хъæбулы. Уымæн 
йæ исбон уыдысты йæ хорз æмбæлттæ Уртаты Аркади 
æмæ Дзапарты Ираны хуызæн хæрзуд æмæ иузæрдион 
æмгæрттæ. Уæдæ йæ чындзыты та йæ иунæг хойы хуызæн 
уарзта, æмæ йыл абон дæр Аллæ, Ритæ, Розæ æмæ Си- 
мæйы зæрдæ афтæ тынг уымæн риссы. Æнæ хорз адæй- 
маг дуне мæгуыр кæны. 
Цыбыр у цард, йæ уалдзæг та ноджы цыбырдæр. Сæу- 
мæрайсомы иу æртæх кæрдæджы зæнгыл æрызгъордта æмæ 
зæххы æрбайсæфт, афтæ цыбыр у цард. Калд бæлас ди- 
динæг рафтыдта, уый дæр цæрын фæнды æмæ дунейы 
рухсмæ йæ дидинджыты рæсугъддзинад хæссы... Йæ 
кæстæрты, йæ гыццыл дидинджыты рæсугъддзинад нал 
фендзæн, цы цæрынхъуаг æмгары кой ракодтон, уый. 
Мæнæн та мæ цæстытыл æдзухдæр уайдзæн гыццыл 
Мæдинæ, Чермены дæсаздзыд чызг. Ие стыр сау æнкъард 
цæстытæй мæм хæрдмæ скаст, æз, зæгъы, Черменыл зарæг 
ныффыстон. Хуыцауы арфæ сæмбæлæд, Чермены æнкъард 
277 

сидзæрты чи барæвдауа, чи сæ сбуц кæна. Зæрдæрыст гыц- 
цыл Мæдинæйы фарсмæ æрбалæууыдысты, Ирыстонæн йæ 
курдиатæй хорз кæстæриуæг чи кæны, ахæм рæсугъд адæм: 
Мыстулаты Ирæ, Илурты Риммæ, Газайты Зоя, Моргуаты 
Эльбрус, Куындыхаты Хъазыбег, Бæройты Махар, Сацца- 
ты Алмахсидт æмæ сæ зарæгæй цæрыны ныфс дæттынц 
канд сидзæртæн нæ, цæрыны ныфс дæттынц зæронд Адæ- 
дже æмæ йæ фæллад кæстæртæн. Зæххыл нæй æнусон цард, 
зæххыл ис æнусон кад. 
БЫГЪДАТЫ ЧЕРМЕНЫ ЗАРАГ 
Æрæфы был Дæргъæвсы уынгты 
Фыдбоны гæрах арвы нæрд кодта. 
Быгъдайы-фырт Чермены уæнгты 
Зилгæ сау нæмыг цæй зылд ныккодта! 
Цæмæй зыдтай, æнамонд балцæй 
Нал раздæхдзынæ, сау къæвда уардзæн. 
Дæ буц мад дæм агурæг ацыд,— . 
Кæм дæ агурдзæн, кæм дæ ыссардзæн? 
Ирон æгъдау де ’уæнджы уыди, 
Рæсугъд зæрдæтæм фæндаг ыссардтай. 
Уазæг-иу дæ райгондæй цыди, 
Æмбæлттæн дæ арм фынгæн куы дардтай. 
Дæ кадджын фыд, зæронд Адæдже, 
Куы нæ йæ зоны, цы ныфсæй цæрдзæн. 
Æнæ Чермен йæ æнкъард хæдзар 
Сусæны мæй дæр халас æвæрдзæн. 
Дæ иунæг хо фыдизæртимæ 
Зæрдæйы рыстæй бафæллад, бастад. 
Дæ цардæмбал йæ сидзæртимæ 
Быгъдаты астæу идæдзæй баззад. 
Царды фидауц — адæмы хæрзтæ, 
Де ’фсымæртимæ дæ кад цæудзæни. 
Æрыдоны фæрныг хъæубæсты 
Дæ бæсты дæр сæ лæггад хъæудзæни. 

æ& 
цжееыр 
*Хъæбæр дурыл — фæлмæв дзырдтæ* 
(Фыдæлты шыхас) 
"^9 
Ъ& 

* * * 
Æгкацаты Заремæйæн 
Мæ цард, мæ сызгъæрин рæстæгæй 
Æз дæр мæ фарн мæрдтæм нæ хæссын. 
Сымæхыл — хионæй, хæстæгæй — 
Мæ мæгуыр сидзæры фæдзæхсын. 
Уыд мады рис — дæ зæрдæйы хъæдгом, 
Цæрæнбон сидзæры ном хастай. 
Дæхæдæг нал дæ ныр, фæлæ дæ ном 
Дæ адджын хъæбулæн ныууагътай. 
ф ф * 
Джиоты Аланæн 
Нырризынц нæ фидар къæсæртæ, 
Нызмæлыд нæ рагон гæнах. 
Цæгат Ир у махæн нæ зæрдæ, 
Нæ зæрдæ нæ ратдзыстæм мах! 
281 

$8? Ф сй? 
го <ЯГ то 
Остъаты Фалимæтæн 
Мæ кæстæр хо, æрцыд мæныл дæр арфæ: 
Мæ мады фарсмæ — ме ’нусон бынат. 
Æмæ, кæддæр нæхимæ куыд уыд, афтæ 
Мæн барæвдыдта, бахъарм кодта мад. 
Дæу та рæвдауæд царды хæрзтæй Уалдзæг, 
Дæ конд мæсыгæй ма рахауæд дур. 
Мæ мæгуыр чызг, мæ сидзæр чызг — дæ уазæг, 
Фæриссын мын æй ма бауадз, мæ хур. 
Кодзырты Райкæйæн 
Цардмæ иуфарсæй фæкастæ, 
Зæрдæ сагъæстæй ныддур. 
Афтæмæй цыдысты азтæ, 
Афтæмæй æрныгуылд хур... 

оо оо со 
Кънаттаты Ларисæйæн 
Мæ чызг, мæ чызг... Зæххыл дæ ныфсæй цардтæн 
Мæ зæрдæйы рæсугъд фæндтæ хæсгæйæ. 
Дæ фæллад мад цæссыг калынæй дарддæр 
Цы кæна ныр дæ сидзæртæм кæсгæйæ? 
Æрныгуылд хур æмæ та скæсдзæн райсом, 
Фæлæ нæ рухс цард нал раздæхдзæн ныр. 
Æнæ дæуæй дæ сывæллæттæ — сидзæр, 
Æнæ дæуæй дæ фæллад мад — мæгуыр... 
Джиоты гыццыл Аленæйæн 
Æрвхуыз дидинæг — æрвдзæф бæласыл, 
Æз æм мæ къухтæ рæвдаугæ дарын: 
Дæ хуыз дзы федтон æмæ дæ мастыл 
Уынгæг хъæлæсæй фæскъæвда зарын. 
283 

^» е» со 
Мæ фæллад хо, хæрзбон дæр мын нæ загътай, 
Мæ хъыджы хай мын ахастай мæрдтæм. 
Дæ фæстæ мæ æнæ цæссыг ныууагътай, 
Æз та дæ хъыгæй дурвидар ныддæн. 
Æнæ дæу мæ куы нал æндавы хур дæр, 
Мæ риуы цыма сау къæдзæх хæссын 
Æмæ дæ уазал сау ингæны дуртæм 
Æз хус бæласау джихауæй кæсын. 
с^ оо оо 
Фыст, машинæ кæй амардта, 
уыцы гыццыл чызджы сау цыртыл 
Ма ку, мæ мад, ма æлгъит мæ марæджы, 
Мæ сау мастыл * 
Дæ зæрдæ риссын ма кæн. 
Æз фестдзынæн 
Æрвхуыз дидинæг уалдзæджы, 
Æрмæст-иу мæ... 
Машинæтæй хъахъхъæн. 
284 

гЙО^ЙЕ 
со ео Во 
Габанты Раманæн 
Æдзух дæ конд артдзæсты хъармæй 
Уыдыстæм буц æмæ рæвдыд. 
Дæхæдæг ницы федтай цардæй,— 
Фæлладæй ацыдтæ, нæ фыд. 
оэ ста ста 
Гадзауты-Зохъоты Заретæйæн 
Адзал дын ныххоста дæ уаты къæсæр, 
Фæстаг хатт ма бонрухсмæ кастæ. 
Дæ зынаргъ уæздан мад, дæ тиутæн уæддæр, 
Уæддæр ма фæриссынæй тарстæ. 
Дæ амонд æгъдауыл, æфсармыл лæууыд, 
Дæ сидзæртæм кастæ фæстæмæ. 
Цæй сызгъæрин зæрдæ, цæй сызгъæрин уд, 
Ды ахастай Зæххы бæстæмæ. 
285 

?2&фй= 
оэ ао а& 
Хайты Мæхæмæтæн 
Æвидигæ — нæ уæззау хъыг, нæ зын, 
Нæ зæрдæтæм рухс нал кæлы дæ фæстæ. 
Æнæ кæугæйæ нал зонæм цæрын, 
Æнæ дæу, охх, цæй тынг афтид у бæстæ. 
Мæ сызгъæрин цард атахти мæ рæзты, 
Сызгъæрин та йæ скодтай, мæ хур, ды. 
Фæкæуæд мыл мæ арвы хай дæ бæсты, 
Æрмæст ды ма ку... Рисдзынæн мæрдты. 
* * * 
Чеджемты-Нартыхъты Зæирæйæн 
Ды райгуырдтæ, æз та цæуын... 
Цæуын, мæ хъæбул, сидзæрæй дæ уадзын, 
Охх, афтæ ’рцыд хъысмæты къухæй фыст. 
Ды-иу, мæ къона, амондджындæр разын, 
Кæннод мæрдты дæр не ссæудзæн мæ рыст. 
286 

оэ Во оо 
Дойаты Жорæйæн (Георгийæн) 
Сымахмæ æз хæстæг дæн, фæлæ дард дæн, 
Уæлæуыл царды бафыстон мæ хæс. 
Зæхх—Мад,— йæ фæлмæн хъæбысы æрцардтæн 
Æмæ æнкъарын мады рæвдыд æз. 
Уæззау хъыгæн куыд тынг зын у фæразын,— 
Зæлинæйæн мæ бадомдта йæ мæт. 
Мæ фæллад хойы иунæгæй нæ уадзын,— 
Мæрдты дæр нын кæрæдзи уынд — æгъгъæд. 
сВ со «? 
Карсанаты Русланæн 
Уæдæ ныр куыд уыдзыстæм дарддæр? — 
Уæззау хъыгæй зæрдæ ныддур. 
Æнæ дæу нæ нал тавы цард дæр, 
Æнæ дæу нæм нал кæсы хур. 
287 

оУ ста оэ 
Æрчъегкаты Хъазыбегæн 
Адзал дæ æгъатырæй байста, 
Фæлæ мын нæ байсдзæн дæ хуыз. 
Æнæ дæу нæ хæдзар мæгуыр у, 
Охх, уымæй мæгуырдæр та æз. 
Ирон фарн хастай адæмы æхсæнмæ, 
Нæ цард дæуæй уыд рухс æмæ æнгом. 
Фæлæ æрмæст ныгуылд хуры хуызæн ма 
Нæ рыст зæрдæты баззади дæ ном. 
со о» «о 
Гуситы Артурæн 
0 ме ’фсымæр, цы хъал уыдтæн дæуæй! 
Мæ дзæбæх мад, нæ бафыстон дæ хæрзтæ. 
Æнусон амонд ацы зæххыл нæй, 
Æнусон хæрзтæй бафсæдут мæ фæстæ. 

=й&^ 
^о о» оо 
Апаты Арсенæн 
Уыди мæ зæрдæ царды цинтæй дзаг, 
Фæлæ мыл Хуссарæй Цæгатмæ 
Цæй даргъ ныцци фæстаг балцы фæндаг: 
Куы нал хæццæ кæнын мæ мадмæ. 
# * * 
Томайты Аланæн 
Мæ дзæбæх хотæ, сау мастæй фæллад дæн 
Æмæ уын нал дæн сдзурынхъом дзæбæх. 
Фæлæ зæгъут мæ сау зæрдæрыст мадæн: 
«Мæ уæззау цæфтæ сдзæбæх кодта зæхх». 
Уæ цард сымахыл бонхуыздæрæй ивæд, 
Ис æрдзы сконды диссаджы æгъдау,— 
Æмæ зæххыл мæ раст уды тæригъæд 
Лæгмарджытæн нæ ныббардзæн Хуыцау. 
19 Ирон эарæг 
289 

с& оо ?о 
Лолаты Черменæн 
Дæ сидзæры тæригъæдмæ кæсгæйæ 
Нæ цард дæр, Чермен, царды хуызæн нæу. 
Нæ зæрдæты дæ рухс сурæт хæсгæйæ 
Мах де ’мгæртты ’хсæн агуырдзыстæм дæу. 
со «о ?о 
Чочиты Асланæн 
Мæ хойы мæ уды бæрц уарзтон, 
Зынаргъ мын уыд хион, æрвад. 
Æппæтæй фылдæр та дæу уарзтон, 
Веруся — мæ сызгъæрин мад! 
Охх, цардуалдзæджы ракалди нæ мæсыг, 
Æмæ ныл скодта сау бонты фыддæр. 
Нæ цæстытæн куы байсыса сæ цæссыг, 
Нæ зæрдæты рыст не ссæудзæн уæддæр. 

^У оУ О? 
Хохойты Аланæн (Хох) 
— Дæ ныгæнæн бон уæлмæрдты сæрмæ 
Æнахуыр маргъ — дæ аууоны æнгæс — 
Уæлæрвты зылд, дæ зæххы хаймæ касти... 
— Уый зонгæ хъæлæс — хъарæджы хъæрмæ 
Мæ сауцæф зæрдæ фестади цæргæс,— 
Мæ иунæг хо, фæриссынæй дын тарсти. 
Хо со оэ 
Æркалди Хох йæ дидинæг фæзтимæ, 
Фæцудыдта тæхгæ-тæхыны саг: 
Æмæ, уæууæй, мæ ныййарæг, нæхимæ 
Дæ цæргæс-лæппу нал ары фæндаг. 
Хохæн 
291 

5ЙЙ$&* 
^» об^ оо 
Дзугаты Асланæн 
Куыд хорз у, уастæн, царды тынтæ уафын: 
Мæ рухс фæндæгтæ фидæнмæ уыдтон. 
Фæлæ цы ’рцыд? Куыд даргъ хæссы мæ тарф фын? — 
Уый тарф фын нæу, уый баталынг мæ бон... 
ОЭ ОТ ОО 
Нырма кæуылты у дæ фæндаг, 
Нырма дæ цас хъæуы цæуын. 
Ысуадз мæ цырты цур дæ фæллад: 
Ды уазæг дæ, æз та — фысым... 
со оо Х« 
Уруймæгты Сосланæн 
Дæ сидзæр зæрдæйæ Ирыстоны цас уарзтай, 
Ныр уый бæрц зындæрæй уæззау хъыг хæссæм. 
Нæ хъæлдзæджы бонтæ нын сау зæхмæ ахастай, 
Дæ ингæны дуртæм ма джихæй кæсæм. 

оэ то оо 
Гогаты Дианæйæн 
Дзæнæты бæстæ у ам, сау зæххы бæстæ: 
Хæстæг мæм у Хур дæр, хæрзæввахс та — Мæй. 
Ам дидинæг калынц сызгъæрин бæлæстæ, 
Æрмæст мæм ды дард дæ, ды тынг дард — мæнæй... 
оо оэ оо 
Ды цардæй, мæ хур, ацыдтæ æдзардæй, 
Æз та мæ риуы де стыр хъыг хæссын. 
Æмæ нæ иунæг хъæбулмæ æнкъардæй 
Цыма дæ фæллад цæстытæй кæсын. 
ер «о оэ 
Оххай, фæстаг æхсныф 
Басыгъд мæ рухс зынгыл, 
Тдæгконд мæсыгау — мæ цыт. 
Уарыны ставд æртæх 
Сæмбæлд мæ рудзынгыл,— 
Арвæй мæм хонæг æрцыд. 
293 

со Хо оУ 
Челдыты Тайæйæн 
Ды нын уыдтæ мæгуырæй дæр цырагъ, 
Ды ныл уæрстай дæ рынчын уд зæрдæйæ. 
Фæлæ ныр та дæуæй мæгуырдæр—мах, 
Дæ фæстæ чи баззад кæугæйæ. 
оо оо 
Уæззау цæфтæй мæ цæстыты рухс тайы, 
Мæн хоны дард цыдæр æнахуыр фын. 
Мæ хъустыл та дзыццайы хъæлæс уайы 
Æмæ цыма Ирыстонмæ цæуын. 
оэ «? со 
Оххай, фæдисы фæцыдыстæм дардмæ, 
Тохæй нын нал бантыст раздæхын цардмæ. 
Махæн нæ тох дæр, нæ цард дæр фæци: 
Мауал хъæрз, Иры зæхх, 
Ма ку, гыцци. 

^^ЗЬе 
* * * 
Дæ кады ном нæ айхъуысти дæрдты, 
Нæ мын фесгуыхтæ тохы бон фæдисы. 
Уыдтæ æрмæстдæр хорз адæймаг ды, 
Æмæ дыл зæрдæ риссы æмæ риссы... 
Зэ оэ ?» 
Мæнæн уæлæуыл нал баззад хъуыддаг, 
Хæссын мæрдтæм мæ сагъæстæ, мæ хъыгтæ. 
Мæрдты бæстæм мæ саудалынг фæндаг 
Ысрухс кодтой мæ иунæджы цæссыгтæ. 
Цæлойты Тамиккæн 
Ныр дын Хуыцауæй æнæниз цард нæ курдзыстæм, 
Дæ цыбыр уалдзæг атахти, фæци. 
Ныр дæ хорз æмбæлттæм, Тамик, зæгъгæ, дзурдзыстæм,— 
Дæ номы хъарммæ тавдзыстæм нæхи. 
295 

во о» оо 
Бæройты Алымбегæн 
Хæрзбон, хæрзбон, мæ Ирыстон, мæ бæстæ, 
Æцæг фырт дын уæд уыдаин æз дæр, 
Æмæ дæ фæлмæн хъарм рæвдыд, дæ хæрзтæ 
Куы бафыстаин истæмæй уæддæр. 
Хта а& оо 
Фæллад дæн, мæ бон, сагъæстæй фæллад: 
Мæ сидзæртæ куыд цæрдзысты мæ фæстæ? 
Цæй уæззау у дæ цæстысыг, мæ мад,— 
Куыннæ тонынц мæ сау ингæны фæрстæ! 
* * * 
Ма ку, æз балæгъстæ кодтон мæ ингæны къултæн 
Æмæ дын алы уалдзæг дæр уæлзæхмæ æрвитдзынæн 
Сырхуадул æмæ сауцæст зыр-зыраг дидинджытæ. 
Уыдонæй алкæй гыццыл къусджы дæр уындзынæ 
Мæ цыбыр цард, мæ сыгъдæг уарзт, мæ уæззау цæссыг. 

гОэ е&> <$> 
оо со со 
Гайттатпы Хасанæн 
Куыд ма дын фиддзыстæм дæ хæрзтæ, 
Нæ буц цард атахт, цыма фын. 
Уæдæ цæй тынг зын у дæ фæстæ 
Зæххыл æнæ фыдæй цæрын. 
^о ^» ^о 
Ма ку, мæ иунæг хо, ма ку, 
Амонд лæвæрд у æрдзæй. 
Хур мыл ныгуылæнмæ акъул 
Æмæ йын раздахæн нæй. 
Хоны мæн сау фæндаг дардмæ, 
Ницы мын бантыст цæрын. 
Абон цæуын æз мæ мадмæ, 
Абон мæ фыдмæ цæуын. 
297 

*св? с&> 
оо со 
Уарзиаты Виталийæн 
Зæххыл æнæууæнк æмбæлтты бæсты 
Фæлтау куы никуы федтаин æмбал. 
Æмæ нæ Иры сæрвæлтау хæсты, 
Бæргæ, æз дæр куы ссардтаин адзал. 
Фæлæ мæн уыцы амонд дæр нæ уыд, 
Уæддæр мæ, ехх, куыд тынг фæндыд цæрын!.. 
Фæндыд мæ, ноджы тынгдæр мæ фæндыд 
Ирыстонæн кæстæриуæг кæнын. 
• оэ то оэ 
Фарн уæм бадзура, фæрнæйдзаг адæм, 
Хъæбулы рыст уæ мачи базона, 
Уалдзæджы дуармæ мæгуырæй баззад 
Мæ фæллад хæдзар, нæ ныллæг къона... 

оУ Тх> оо 
Мыртазты Мыртазæн 
Кæстæры цард куы аскъуыйы æмбисыл, 
Уæд хистæры дæр нал фæтавы хур. 
Мæ уæззау цæфтæй мады зæрдæ риссы, 
Мæ фыды зæрдæ сау хъыгæй ныддур. 
Фыдбылызæн цы мадзал ис, цы гæнæн? 
Æмхицдæр вæййы иунæгмæ фыдæх. 
Нырæй фæстæмæ сау дуне — мæ цæрæн,— 
Мæ уæззау цæфтæ сдзæбæх кæндзæн зæхх. 
ТХ> «» со 
Дзгойты Къостайæн 
Æгас цу, зæхх, цæрынмæ дæм æрцыдтæн 
Æмæ дæ хъармæй сидзæр удæн ратт. 
Æз ис мадæй æнæрæвдыд кæм уыдтæн, 
Нырæй фæстæмæ уыцы зæхх—мæ мад. 
299 

^» ^о оо 
Бæцæзаты Мамсырæ 
Æз бавзæрстон уæззау хæстыты карздæр, 
Фæлæ сымах ут царды рухсæй дзаг. 
Æрмæст ацы чысыл зæххы гæбаз дæр 
Мæнæн уыдзæн нырæй фæстæмæ фаг. 
со оэ от 
Мæ зæрдæ асаст сау фыднизы мастæй, 
Цæрынæн дарддæр нал уыди мадзал. 
Æмæ уæ бирæ лæггæдтæ, уæ уарзтæй 
Зæххыл тыхджындæр разынди адзал. 
Фæлæ мæ бæсты чи фиддзæн уæ хæрзтæ, 
Фыдвæдæй кæд хуыздæр хонынц æвæд?— 
Æнæниз цардæй бафсæдут мæ фæстæ, 
Сызгъæрин хур уæ къæсæртыл кæсæд. 

ао то то 
Джимиты Генæйæн 
Ыссæудзæн ам мæ тыхст бонты фæллад, 
Æрмæст кæугæйæ уæлмæрдтæй ды ма здæх 
Æмæ мын ма тæрс суазалæй, мæ мад,— 
Мæн бамбæрзта йæ хъарм хъæццулæй сау зæхх. 
оэ оо оо 
Кæм сагъæс, 
Кæм цин æмæ уарзтæй 
Мæ цард уыд фæйлаугæ фурд, 
Тагъд дон. 
Ныр уæлæ æхсырф мæйы фарсмæ 
Мæ рыст зæрдæ 
Иунæг стъалыйы хуызы 
Ирыстоны арвыл ныууагътон. 
оо оУ е^ 
Гаглойты Марусяйæн 
Дæ фæлмæн арм нын буц фынгæн фæдардтай, 
Уыдтæ дæ мæгуыр сидзæртæн цырагъ. 
Æмæ нын цард дæр, амонд дæр ды радтай,— 
Дæу аккаг дзырдтæ не ссардзыстæм мах. 
301 

со оа оо 
Гуыбиаты Рамазанæн 
Мæн адæм уарзын сахуыр кодтой азтæ 
Æмæ уыдтæн мæ исбонæй рæдау. 
Æз-иу мæхимæ амондджын уæд кастæн, 
Куы-иу радтон ирон лæгæн æгъдау. 
со ео 
Лолаты Тамарæйæн 
Хъысмæты цæф цæй диссаг у... Фыртыхстæй 
Цæуын мæрдтæм мæ хъæбулмæ æз дæр. 
Кæд ын йæ маст, йæ сонт зæрдæйы рыстæй 
Мæхимæ райсин иу гыццыл уæддæр. 
сй? <й> с8е> 
со е» оо 
Дæуимæ махæн, мадуарзаг хъæбултæн, 
Цæй райдзаст уыд нæ хъарм хæдзар кæддæр. 
Æнæ дæу ныр нæ рыст хæдзары къултæ 
Æвæрынц халас сусæны мæй дæр. 

с& со оо 
Годызты Валодяйæн 
Аив — дæ рацыд, æгъдауыл — дæ бадт, 
Не ’хсæн фæцардтæ уæзданæй. 
Абон нæ ирон, нæ хорз лæгты кад, 
Оххай, фæкъахыр дæ фарнæй. 
Джихæй ныууагътай дæ хæдзар, дæ сых, 
Сау хъыг сыл сагъæс æфтауы. 
Бæлæсты дзыкку дæр — хурсыгъдæй сырх,— 
Зæхмæ сырх сыфтæртæй хауы. 
* * * 
Тменаты Барисæн 
Уый æнхъæл чи уыд: 
Кæрон ис мæ уарзтæн, 
Рæстæг æрцæудзæн — 
Мæнгард æмæ ’лгъин. 
Стъалыджын арвмæ-иу 
Афтæ куыд кастæн,— 
Райсомы хурыл 
Куыннæ кодтон цин! 
303 

^о ^о ео 
О ме ’дзард æфсымæртæ, 
Нæ уын бантыст лæджы кармæ фæцæрын, 
Уæ фæстæ баззад сагъæс æмæ зын. 
Æз дæр уæ фæдыл цæрдхъуагæй цæуын,— 
Мæрдты уæ цуры чи лæудзæн кæстæрæн? 
ео еу оо 
Къозаты Русланæн 
Куыд бирæ уарзтай а зæххыл цæрын, 
Æмæ куыд цыбыр разынди дæ фæндаг. 
Дæ фыды ингæн бабæстон кæнын 
Дæ къухы дæр куы нал бафтыд дæ фæндиаг. 
Дæ цардæмбал ныр — сагъæстæй фæллад, 
Дæ сидзæртæ — мæгуыр цъиуты æнгæстæ. 
О, уыдонæй мæгуырдæр та — дæ мад, 
Йæ цæссыгкалгæ чи баззад дæ фæстæ. 

л^з^ 
ф ф ф 
Гуццаты Славиккæн 
Нæ буц кувæндонмæ мæ уды рухс хастон, 
Мæ фыды дзырдæй йын фæкодтон лæггад. 
Æз ацы кувæндон мæ фыдæлтау уарзтон, 
О, ацы кувæндон! Сæ ном уыд, сæ кад. 
вв оо Т« 
Мæ фыдæлтæй фæрныг арфæтæ хъуыстон, 
Куырдтон Хуыцауæй иу хорзæх æз дæр: 
Æнæ кувæндон макуы суы, Ирыстон, 
Дæ хорз кæстæрты цæрайæ фæцæр! 
20 Ирон зарæг 
305 

Зæнджиаты Тамерланæн 
Æнæ сымах мæн ницы хъуыди царды, 
Мæхи уæ цуры амондджын хуыдтон: 
Уæд ацы хатт куыд нал федтон мæ мады, 
Мæ хотæн та куыннæ загътон хæрзбон?.. 
со со со 
Кæрон кæм ис ныййарæджы мæтæн, 
Цы кæндзысты дæ дыууæ хойы дарддæр? 
Нæ хъæлдзæгдзинад ахастай мæрдтæм, 
Дæ фæстæ нæ, охх, нал æндавы цард дæр. 

^æ 
тжхынц 
сыръзжрин 
<3арæг зæрдæйы базыртыл тæхы* 
(Æмбисонд) 
^^ 

РАЙГУЫРÆН ЗÆХХ 
ÆМÆ 
МÆ СЫЗГЪÆРИН УАРЗТ 
Бæстæтæ бирæ сты, дуне — уæрæх, 
Цард сæ æнхъæвзы фæрнæй. 
Фæлæ дæу хуызæн, мæ Райгуырæн зæхх, 
Ацы стыр дунейы нæй. 
Балцы уон искуы, хæстæг æви дард, 
Амонд мæн хурмæ хæссы. 
Æмæ Ирыстон цыма у мæ мад, 
Афтæ мæ фæдыл кæсы. 
Бауарзтон раджы нæ фæндыры цагъд, 
Ме уæнгты рог цин зылди. 
Арвы бæрзæндты-иу урс цæргæс тахт, 
Уый кæд мæ зæрдæ уыди. 
Ирæн йæ куывды бон — цин æмæ хъазт, 
Амонд Хуыцауæй куырдтон. 
Ам æз лæппуйæ мæ сызгъæрин уарзт 
Зæдтæн иронау дзырдтон. 
Бæстæтæ бирæ сты, дуне — уæрæх, 
Цард сæ æнхъæвзы фæрнæй. 
Фæлæ дæу хуызæн, мæ Райгуырæн зæхх, 
Ацы стыр дунейы нæй. 

НÆ БУЦ ХИСТÆРТÆ 
Бирæ нын цæрат, нæ буц хистæртæ, 
Уæ фарнæй фæрнджын — ирон хæдзæрттæ. 
Сымахæй цæуынц уæ хорз кæстæртæм 
Хъæбатырдзинад, рæсугъд æгъдæуттæ. 
Ацы дунейы адджынæн баззад 
Фыдæлты уæзæг, райгуырæн бæстæ. 
Терчы донæй дæр, нæ буц хистæртæ, 
Нæ бафиддзыстæм уæ бирæ хæрзтæ. 
Карз тохы заман Бæсты сæрвæлтау, 
Ызнаджы гæнах уæ риутæй састат. 
Уæддæр нæ буцæй нæ цардуалдзæджы 
Уæ фæллад къухтыл бирæ фæхастат. 
Нæ Иры зæхмæ бæрзонд уæлæрвтæй 
Хъызт зымæджы дæр зæрин тын хауы, 
Æмæ рæсугъдæй хистæры зондæй 
Кæстæры амонд æфсир æфтауы. 
Цы нын баззади рæсугъддзинадæй, 
Нæ фæрныг царды уый байтаудзыстæм. 
Нæ буц хистæртæ, мах уе сконд артдзæст 
Æрхуыссын кæнын нæ бауадздзыстæм. 

МАДЫ НОМ 
Вейы мысгæйæ 
Куы араст вæййæм дард балцы нæ кæртæй, 
Куы скъуырæм искуы фæндагыл нæ къах,— 
Дæ сау дзыкку ысурс вæййы нæ мæтæй 
Æмæ вæййæм дæ иунæг катай мах. 
Ныййарæг мад, ныййарæг мад, дæ номыл 
Мæ цинтæ ’мæ мæ сагъæстæ бæттын. 
Æз федтон хур дæ къухтæй хуыд хæдоны, 
Дæ хуыд дзабырты базыдтон цæуын. 
Нæ рухс фæндты дын рæстæджы уынæрмæ 
Цъæх арвы тынæй къабатæ хуыйæм. 
Нæхи сæртæ ысурс вæййынц, уæддæр ма 
Нæ мадæлтæн сывæллæттæ вæййæм. 
Тæхудиаг, йæ цин æмæ рæвдыдæй 
Кæмæн бантыст дæу самондджын кæнын. 
Фæлæ нын хай куы нал вæййы дæ уындæй, 
Уæд, ехх, мæ бон, куыд тынг зын у цæрын. 
Ныййарæг мад, ныййарæг мад, дæ номыл 
Мæ цинтæ ’мæ мæ сагъæстæ бæттын. 
Æз федтон хур дæ къухтæй хуыд хæдоны, 
Дæ хуыд дзабырты базыдтон цæуын. 
***** 
•Л* 

е 
МÆ ИРЫСТОН 
Зон æй, мæ Ирыстон, 
Æнæ дæу сидзæр дæн, 
Хур мæ нæ тавы дзæбæх. 
Цинимæ зæрдæйы 
Урс цæссыг фезмæлы, 
Афтæ зынаргь у дæ зæхх. 
Б а з а р д: 
Уалдзæджы худынмæ 
Тæхы мæ фæндыры хъæр. 
Уый руаджы базыдтон 
Царды ад ноджы хуыздæр. 
О, фæлæ иу сагъæс 
Зилы мæ хъуыдыты, 
Хорз амонд кургæйæ нæу: 
Мах фæстæ а зæххыл 
Чи цæудзæн, чи цæрдзæн, 
Уый та куыд уарздзæни дæу? 
Базард: 
Уалдзæджы худынмæ 
Тæхы мæ фæндыры хъæр. 
Уый руаджы базыдтон 
Царды ад ноджы хуыздæр. 
Ма дын уа фесæфæн 
Царды, уæздан кæстæр, 
Гъей, мардзæ, фёзмæл лæгау! 
Ацы рæсугъд зæххыл 
Уарзты ’взар чи суадза, 
Ахæм хор тау æмæ тау! 

АРФÆЙЫ ДЗЫРД 
Республикæ Цæгат Ирыстоны — 
Аланийы фыццаг Президент 
Галазты Æхсарбегæн 
Ис иу хур æмæ иу Хуыцау нæ сæрмæ, 
Нæ хоры ’фсир дæр иу зæнгыл лæууы. 
Ирон дзыллæйæн чи ратдзæн йæ зæрдæ, 
Мах ахæм иу лæг амондау хъæуы. 
Б а з а р д: 
Ирон адæм, ирон дзыллæ сæ фарсты 
Кæй ном загътой, кæмæн радтой æгъдау, 
0 уыцы иу лæг, бирæ-бирæ азты 
Дæ хорздзинæдтæ Иры зæххыл тау! 
Цы куырдта Мад йæ хъæбулæн Хуыцауæй, 
Цæмæ куывта, цы амондмæ бæллыд, 
Ирон адæм, ирон дзыллæйы фарнæй, 
Сызгъæрин фестой, уыцы куывд æрцыд. 
Б а з а р д: 
Нæ ирон фарн фыдбоны дæр нæ тасы. 
Нæ ирон фарн... Уый диссаг у æрдзæй. 
Нæ судзы арты, дон дæр æй нæ ласы 
Æмæ йын мулкæй балхæнæн дæр нæй. 
Б а з а р д: 
Ирон адæм, ирон дзыллæ сæ фарсты 
Кæй ном загътой, кæмæн радтой æгъдау, 
О уыцы иу лæг, бирæ-бирæ азты 
Дæ хорздзинæдтæ Иры зæххыл тау! 

^^ 
БÆРÆГБОНЫ ЗАРÆГ 
Абон цины хур нæ сæрмæ 
Тавы, худгæ кæсы. 
Фестад рухс зарæг мæ зæрдæ, 
Ирæн амонд хæссы. 
Фарн нын басгуыхти нæ фæллой, 
Фарнæй хæдзæрттæ — дзаг. 
Цардæн мах лæууæм йе ’нцой, 
Цардмæ махæн — фæндаг. 
Уæдæ расидæм цæрæнбон, 
Тынгдæр сисæм нæ зард. 
Ахæм диссаджы бæрæгбон 
Ноджы рухсдæр у цард. 
Фестад рухс зарæг мæ зæрдæ, 
Ирæн амонд хæссы. 
Абон цины хур нæ сæрмæ 
Тавы, худгæ кæсы. 

^ё^ 
НЫФСЫ НЫХАС 
Мæ базырджын азтæ, 
Мæ зарæг, мæ кой 
Нæ дзыллæйы астæу — 
Мæ фидар æнцой. 
Нæу цардæн йæ сагъæс 
Зæрдæйы фæндон. 
Æрмæст мын зæгъ: «Ма тæрс», 
Æндæр циу дæ бон! 
Дæ зæрдæмæ ма хæсс 
Мæ цин дæр, мæ хъыг. 
Ныфсы ныхас «Ма тæрс» 
Мæгуырæн — мæсыг. 
Мæ базырджын азтæ, 
Мæ зарæг, мæ кой 
Нæ дзыллæйы астæу — 
Мæ фидар æнцой. 
т 

ИРОНЫ ЗАРÆГ 
Цард йæ бындурæй æнкъуысы, 
Хорз хабар лæгмæ нæ хъуысы, 
Иу бонæй у иннæ бон фыддæр. 
Ам, нæ зæхх кæм и, нæ уидаг, 
Уым фыдгул кæны рæбинаг, 
Не ’мбарæм кæрæдзийы уæддæр. 
Ды мæнæй цæмæй лæгдæр дæ? 
Ды мæнæй цæмæй уæлдæр дæ?— 
Афтæ у æдзухæй дæр нæ фарст. 
Зæрдæ нал агуры худын, 
Райдыдта нæ мæсыг цудын, 
Не уæнджы ысмæгуыр и нæ уарзт. 
Кæд æмæ нæхи нæ зонæм, 
Кæд нæ хæрзты хорз нæ хонæм, 
У нæ намыс, не ’хсар дæр фынæй, 
Уæд цы кæнай ды, Ирыстон, 
Уæд цы кæнай, ды Ирыстон, 
Иумæ нæ æрбамбырдгæнæг нæй. 
Исчи нæ йæ сæр ысдарæд, 
Исчи нæ хуыздæр ныззарæд, 
Ферттивæд йæ лæджыхъæд æрмæст, 
Уыййеддæмæ й’ алывæрстæй 
Гæпп кæндзыстæм сагæлвæстæй, 
Кардæлвæстæй самайдзыстæм хæст. 

Иутæ нæ — фыдбоны хъалтæ, 
Иннæтæ — Тырмоны галтæ, 
Алчи дæр нæ алырдæм хæцы. 
Уæд цы кæнай ды, Ирыстон, 
Уæд цы кæнай ды, Ирыстон, 
Уæд цы кæнай, о Ирыстон, цы? 
Знаг нæм сау хъамайæ ’взиды, 
Ирон дзаг сыкъайæ сиды; 
«Ма нæ фæкæн, о Хуыцау, фыдвæд!» 
Хъахъхъæн уый бæсты сæрибар, 
Лæуу фыдæлты зæххыл фидар, 
Стæй Хуыцау дæр не ’мварс уыдзæн уæд! 

ХУРЫ ЦОТ 
Нæ фыдæлтæ махæн æрцыдысты Нартæй, 
Æвдыстой лæгдзинад сæ цирыхъ, сæ уартæй. 
Фыдæлты нæртон зæхх ныр дæр у нæ дарæг, 
Сослан нын тых радта, Ацæмæз та — зарæг. 
Б а з а р д 
Ирыстон — Нарты фыдыбæстæ. 
Хуры цот — хурмæ тырнæг. 
Ацы гыццыл зæххы цæргæстæ, 
Никуы фæтæхынц ныллæг. 
Йæ дзыллæйы астæу хъæбатыр нæ мæлы, 
Мæсыг та æрмæстдæр йæхи дурæй хæлы. 
Нæ фыдæлты фарнæй нæхицæн цы райсæм, 
Кæндзæн нын уый рухсдæр нæ абон, нæ райсом. 
Б а з а р д 
Фæрнджын у, Ирыстон, нæргæ уалдзæг разын,— 
Ам баззад фыдæлтæй æууæнк æмæ уарзын. 
Ам кады бæрзондыл ирон зæрдæ цардис, 
Гъе мардзæ, сæрæн уырд, дæ лæгдзинад равдис. 
Б а з а р д 
Ирыстон — нарты фыдыбæстæ, 
Хуры цот — хурмæ тырнæг. 
Ацы гыццыл зæххы цæргæстæ, 
Никуы фæтæхынц ныллæг! 

ИРОН СИМД 
Кад æмæ радæй нæ хъæубæсты 
Хистæртæ бадынц чызгæрвысты. 
Ацы боны чындз нывджын уыдзæн, 
Хæдзармæ фарны къах бавæрдзæн. 
Хистæртæн се скуывд, сæ расидтæй 
Фæсивæд бахъæлдзæг, расимдтой. 
Фæндырæй тæхынц зæрин зæлтæ, 
Буц æмæ райдзаст — нæ хистæртæ. 
Сфидыдтой чындзыл йæ разгæмттæ, 
Мыды къус барæвдз и, бацæттæ. 
Ныккæнынц чындзхæссæг уазджытæ 
Фæндараст, хæрзбоны зарджытæ... 
Чындзы мад циндзæст, зæрдæрыстæй 
Хъæбулыл узæлы йæ хъæбыстæй. 
Куыд раарфæ кæна, уый нал зоны, 
Æмæ йын фæдзæхсы, амоны: 
«Ма-иу ферох кæн нæ царды ’гъдау, 
Фыццаг-иу хистæрты барæвдау 
Мидбылты бахудт, цæстæнгасæй, 
Дæ уæздандзинад, дæ ныхасæй. 
Уый фæстæ — кæстæртæ, сабитæ... 
Куыд зоныс, афтæ сыл бацин кæ. 
Æгад цард дæ сæрмæ макуы ’рхæсс, 
Бинонтыл дæ рухс уд бафæдзæхс. 

Дурджынбæрзондæй Гæналдонмæ 
Цæргæстæ здæхынц сæ ахстонмæ. 
Цæргæсты æхсæн та — урс бæлон, 
Сызгъæрин базыртыл — рухс фæндон. 
Хъæубæсты хурбæрæг чи дардта, 
Ацы бон хорз амонд чи ссардта, 
Уыцы чындз фæцæрæд кадджынæй, 
Адæмæн уарзонæй, адджынæй. 

^оё^ 
ЗАРÆГ - СÆУУОН ХУР 
Ходы Никъалайæн 
Амондмæ бæлгæйæ цардмæсыг амайæм, 
Зарæг — нæ исбон, нæ цин æмæ ’хсар. 
Зарджытæ бирæ сты, фæлæ сæ райдайæн 
Махæн Къоста у, Къоста æмæ Нар. 
Зарæг ыстъалы у бонты хъæбысы, 
Æмæ йæ фарн дæр у бонты æнгæс. 
Зарæг уæлзæххæй дæлзæхмæ дæр хъуысы, 
Зарæг — нæ дуджы, нæ царды хъæлæс. 
Тохы быдыры дæр зарæг нæ састи, 
Тахти уæлæрвты, нæмыгæй нæ тарст. 
Зарæг — сæууон хур, кæй зæрдæйы скасти, 
Уымæн — тыхджындæр, рæсугъддæр йæ уарзт. 
Адæммæ баззади хорз æгъдау рагæй,— 
Зарæгæй ’вдисынц сæ зæрдæйы уаг. 
Зарæджы фæрцы маст исынц ызнагæй, 
Зарæгæй скæнынц хæлармæ фæндаг. 
Амондмæ бæлгæйæ цардмæсыг амайæм: 
Зарæг — нæ исбон, нæ цин æмæ ’хсар. 
Зарджытæ бирæ сты, фæлæ сæ райдайæн 
Махæн Къоста у, Къоста æмæ Нар. 
Тййт 
21 Ирон эарæг 321 

5 
РÆСТÆГ 
Рæстæг, рæстæг... Афтæ тагъд-ма ма тæх, 
Царды рындзыл иу гыццыл фæлæуу. 
Æз дæ фæндыл уайын æмæ арæх 
Азты хæрды нал феййафын дæу. 
Баззайын æдзæм æмæ æмырæй, 
Зæрдæйы та иунæг бæллиц ис: 
Ехх, тæхуды, минмырон фæндырæй 
Чи сдзуры йæ ирон зæххы рис. 
Мин зæрдæйыл иу зарæг куы ’мбæла, 
Мин зæрдæйы баззайдзæн йæ фæд. 
Иу бæлас куы фæлдæха, куы кæла, 
Мин бæласы бариздзысты уæд. 
Хæхты сæрмæ Мæйы ’хсæвдзу барæг, 
Арвыл хъазы стъалыты зынгæй. 
Гъей, кæм дæ, ирон зæрдæйы зарæг, 
Де ’рвон зæлтæ ма бамбæхс мæнæй. 
Адджын у ныййарæг мадау а зæхх, 
Цард æнæ уый царды хуызæн нæу. 
Рæстæг, рæстæг... Афтæ тагъд-ма ма тæх, 
Царды рындзыл иу гыццыл фæлæуу! 

КÆСТÆРЫ ЗАРÆГ 
Иры бæстæйæ мæнæ буц кæстæр 
Абон балцы цæуы. 
Фарн — дæ къахдзæфы, фарн — дæ фæндæ 
Гъей, фæндараст фæуы! 
Б а з а р д: 
Уæд дæ æмбæлццон зарæг, 
Зæрдæйæн амонд хæссæг. 
Мæй дæм рухс цырагъ дарæд, 
Хур дæм рæвдаугæ кæсæд. 
Цард цæрынæн у, макæй бахъыгдар, 
Бамбар искæйы рис. 
Царды чи фæкалд, зæхмæ чи æрхауд, 
Уый дæ хъæбысмæ сис. 
Иры Уастырджи, де ’мбал басгуыхæд, 
Бирæ цæр æмæ тæх. 
Ма дæ ферох уæнт ацы урс хæхтæ, 
Ацы райгуырæн зæхх. 
•V* 

5 
ÆМБАЛЫ ЗÆРДÆ 
Амондджын уый у, уый хонынц хъал, 
Царды кæмæн ис уарзон æмбал. 
Æмбалы зæрдæ — рухс хурæй конд, 
Уалдзæгау — райдзаст, арвау бæрзонд. 
Æмбалы хорзæх у’ алкæй дæр уæд! 
Хорз æмбал не скæндзæн маст, 
Нæ асайдзæн никуы йæ ард. 
Зæрдæтæм чи хæссы уарзт, 
Ахæмтæ рухс кæнынц цард. 
Æмбалы хорзæх у’ алкæй дæр уæд! 
Иунæг æлгъыст у, иунæг — мæгуыр, 
Иунæджы артдзæст — заууат быдыр. 
Никæйы хъæуынц йæ цин, йæ рис, 
Æмбалы зæрдæ — царды æмбис, 
Æмбалы хорзæх у’ алкæй дæр уæд! 
Бæлæстæн хъæды сонт дымгæ циу?! 
Бæлæстæ — бирæ, дымгæ та — иу! 
Æмбæлтты фарнæй хох дæр нæры, 
Æмбæлтты фарсмæ амонд цæры. 
Æмбалы хорзæх у9 алкæй дæр уæд! 

ЗИЛАХАР 
Нарты бæстæйæ ныл Зилахар бафтыд,— 
Не стыр фыдæлты лæгæвзарæн фæз. 
Хурмæ-иу чи худти, Мæймæ чи кафыд, 
Уыцы нæртон гуырдтæн се ’фсымæр—æз! 
Б а з а р д: 
Зилахар! Зилахар! Нарты бæстæ, гъей, 
А зæххыл байтауæм царды хæрзтæ, гъей. 
Нарты Уырызмæджы зондджын уынаффæ 
Ацы нæртон зæххыл амадта кад. 
Диссаг уыд, диссаг Сатанайы арфæ, 
Уый къухтæй дзыллæтæм ивылд бæркад. 
Къостайы фарны дзырд кæстæр-æнгомæй, 
Царды бæрзонд рындзтæм ахæссæм мах. 
«Скæнæм нæ тырыса дзыллæйы номæй»,— 
Афтæмæй амайæм Иры гæнах! 
Б а з а р д: 
Зилахар! Зилахар! Нарты бæстæ, гъей, 
А зæххыл байтауæм царды хæрзтæ, гъей. 

ъ$@% 
ЦЪÆЙДОН 
Сау хохæй сызгъæрин хур æркаст, 
Комы стынг Цъæйдоны хивæнд хъазт. 
Фесхъиуынц йæ уылæнтæ нæргæ, 
Цъæйдон — Цъæйы комы зæрдæ. 
О Цъæйдон, кæсын та дæм, кæсын, 
Демæ мæ æрфæндыди тæхын. 
Айсæфти мæ рыст уæнгты фæллад, 
Цъæйдон, дæ базыртæ мын ратт. 
Амонд мæм Цъæйы коммæ æрцыд, 
Рухс аргъау — йæ конд æмæ йæ уынд. 
Хорз чызгыл сæрæн дзурæг хъæуы, 
Цъæйдон, мæ минæвар фæуы. 
Сау хохæй сызгъæрин хур æркаст, 
Уый хур нæу, уый у мæ судзгæ уарзт. 
Æмæ, цæй, мæ зарæджы хъæлæс, 
Цъæйдон, рæсугъд чызгмæ фæхæсс. 

г 
ТÆХЫНЦ СЫЗГЪÆРИН АЗТÆ 
Мæй сабыр фæтулы æврæгъты хъæбысы, 
Цæмæн у цымæ æнкъард? 
Кæд уый дæр мæ хуызæн йæ уарзоны мысы, 
Фæлæ у йæ уарзон дард. 
Тæхынц æнæнцой сызгъæрин азтæ. 
0 рухс амонд, кæм дæ? 
Фæзын æмæ мын дæ уарзтæй райхал 
Мæ зæрдæйы фæндтæ. 
Зæрдæ уарзгæйæ ’взонг у, 
Æмæ фесæфы зын. 
Уарзондзинады сæууон хуры бын 
Æнцондæр у цæрын. 
О уæлæ зæрин мæй, æрхæндæг, цæй, ма кæн, 
Уæртæ чызгæйæн йæ уат. 
Мæ сæууон рухс хурæн йæ рудзгуытæ бакæн 
Æмæ йын салæмттæ ратт. 
Тæхынц æнæнцой сызгъæрин азтæ, 
О рухс амонд, кæм дæ? 
Фæзын æмæ мын дæ уарзтæй райхал 
Мæ зæрдæйы фæндтæ. 
Зæрдæ уарзгæйæ ’взонг у, 
Æмæ фесæфы зын. 
Уарзондзинады сæууон хуры бын 
Æнцондæр у цæрын. 

%$@% 
АРФÆЙАГ У, НÆ ХЪÆУБÆСТÆ 
Мамсыраты Таймуразæн 
О ацы зæхх, фыдæлтæ дæ 
Хуыдтой фырбуцæй Мад. 
Зæрдæйы рухс у махæн дæр 
Дæ диссаджы бæркад. 
Арфæйаг у, нæ хъæубæстæ, 
Фæрнæй нын цæр, Беслæн. 
Дæ цинæй рог — мæ къабæзтæ, 
Мæ базыртæ — мæнæн. 
Дæ донбылты кæм хъазыдтæн, 
Сæууон хур мыл кæм каст. 
Æз уым фыццаг хатт базыдтон, 
Циу ацы зæххыл уарзт. 
Дæ амондджын фæлтæримæ 
Сыгъзæрин фестай ды. 
Дæ чызджыты хуыздæримæ 
Мæн ракафын фæнды. 
Тæхуды, бонгай, афæдзгай 
Дæ ирон фарнæн кус! 
Уырдыг лæууынæй бафæллай 
Дæ хистæрты уæлхъус. 
• 
Кæмфæнды ма уон, дардмæ дæр 
Цæмæ фæбæллын æз?— 
Уæ алкæйы хæдзармæ дæр 
Хæрзамæндтæ æрхæсс! 
328 

МАДЫ ЗАРÆГ 
Хъæугæрон федтон нæудзар хæхты раз, 
Фæндагмæ хæстæг гуыбырхуыз бæлас. 
Уый кæд мæ мад у, кæд, мыййаг, тыхсы, 
Уарзон хъæбулмæ æнхъæЛмæ кæсы. 
Б а з а р д: 
Дунейы хæрзтæн сæ диссагдæр — Мад, 
Цардæн йæ цин у уый, цардæн — йæ ад. 
Мадæн йæ уарзтæй у зæрдæ бæрзонд, 
Мады фæлмæн уарзт нæ кæны зæронд. 
Рагбонтæй арæх æрбайхъусын æз 
Царды улæнтимæ мады хъæлæс. 
Мад цыма, раджы куыд уыди, кæддæр, 
Афтæ мын дзуры, фæдзæхсы цыдæр. 
Б а з а р д: 
Амондæй исчи уыди кæд æххæст, 
Мады рæвдыдæй, уæд мадæй æрмæст. 
Йе сдзырд, йæ бахудтæй схъарм вæййы дур, 
Йе схуыст ныхасæй дæр ракæсы хур. 

ЛÆППУЙЫ САГЪÆС 
Судзгæ уарзт бадомдта зæрдæ, 
Цæстытыл уайы дæ хуыз. 
Фæлæ та ацы изæр дæр 
Сидзæрау иунæг дæн æз. 
Мысын дæ ахсæв дæр, мысын, 
Цас у лæппуйы мæт, цас! 
Бæлæсты бынæй мæм хъуысы 
Уарзæтты сусæг ныхас. 
Бæрз сæ рæвдауы йæ хихтæй, 
Тулз та сыл зарæг кæны. 
Исдуг сæм баззадтæн джихæй,— 
Амондмæ чи нæ бæллы?! 
Рог дымгæ æхсæвы тары 
Сыфтæртæ здухгæ хæссы. 
Арв мыл йæ цæссыгтæ згъалы, 
Мæй дæр цъындцæстæй кæсы. 
Æхсæвы ’рхæндæг хуызимæ 
Баиу мæ зæрдæйы уаг. 
Гъей, джиди, æмæ дæуимæ 
Чи ссары цардмæ фæндаг! 

ÆЦÆГÆЛОН БÆСТÆЙЫ 
Райгуырæн бæстæ мады зæрдæ у, 
Цотыл цингæнаг. 
Охх, мæныл та ныр искæй бæстæйы 
Цинтæ чи кæна? 
Б а з а р д: 
Амонд, цы ран дæ, кæм дæ, 
Курын, сабырдзинад ратт. 
Дард Ирыстоны, дард Ирыстоны 
Кæсы æнхъæлмæ мæ мад. 
Зæхх—æцæгæлон, марадз равзар æй, 
Цард цы тын уафы. 
Охх, мæгуыр лæджы искæй бæстæйы 
Хур куы нæ тавы. 
Зæрдæ иунæг у, зæрдæ сидзæр у 
Искæй бæстæйы. 
Зæхх — мæ сау гобан, арв — мæ урс хъæццул 
Иры мысгæйæ. 
Цæргæс, о цæргæс, цардæй бафсæдай, 
Акæс, афæлгæс. 
Иры дзыллæйы арвы бæрзондæй 
Зæдтыл бафæдзæхс. 

МАДЫ ЛÆВАР 
Кæд зарæгæн радтай дæ хъару, 
Уæд алкæд дæ хъуыдыйы дар: 
Рæсугъд зæрдæ Мады лæвар у, 
Рæсугъд зарæг — Уды лæвар. 
Цард афтæ дæ фæллойæ араз, 
Дæ фæстæ куыд ныууадзай фæд. 
Фыццаг уал дæхионты бауарз, 
Стæй уарздзынæ иннæты уæд. 
Цы фарн уыд фыдæлты зæрдæйы, 
Куыд ифтонг уыдысты дзырдæй: 
Æвзæр, дам, хъæбатыр нæ вæййы, 
Æвзæр лæгæй амондджын нæй. 
Рæсугъд фæд куы уадзай дæ фæстæ, 
Куы бæззай нæ Иры лæгæн. 
Уæд фендзæни исчи дæ хæрзтæ, 
Уæд исчи дæ ныфсæй цæрдзæн. 
Нæ иу нæ куы вæййы йæ кады, 
Цæмæн у уый иннæмæн хъыг? 
Цæй диссаг, цæй диссаг у царды, 
Цæй диссаг зæрдæйæ хъæздыг! 
Кæд зарæгæн радтай дæ хъару, 
Уæд алкæд дæ хъуыдыйы дар: 
Рæсугъд зæрдæ Мады дæвар у, 
Рæсугъд зарæг — Уды лæвар. 

О МÆ МАД 
0 мæ мад! 
Æз алкæмдæр уæнгрогæй 
Де сныхас, дæ хъæлдзæг хуыз фæмысын. 
Абон та дæм 
Æрцыдтæн æмæ ногæй 
Аныгъуылдтæ стыр цинты хъæбысы. 
Æрызгъæлд цыма 
Азты чырс дзыккуйæ, 
Схудын кодтай кады фынг дæ исæй. 
Сау бæгæны 
Де студент лæппуйæн 
Рахастай нæ фæрнæйдзаг къæбицæй. 
0 мæ мад, 
Æз алкæмдæр уæнгрогæй 
Де сныхас, дæ хъæлдзæг хуыз фæмысын. 
Дæу мæ уарзтæй 
Сбуц кæнын рæсугъдæй, 
О мæ мад, куынæ бафта мæ къухы. 
Уæд мæ цард — 
Æлгъитинаг, кæуинаг, 
Уæд мæ цард фæуыдзæни фыдфынæй. 
Ехх, тæхуды, 
Зæрдæйы фæндиаг 
Чи бафсæды мадимæ цæрынæй. 
Ехх, тæхуды, 
Зæрдæйы фæндиаг 
Чи бафсæды мадимæ, чи бафсæды мадимæ, 
Чи бафсæды мадимæ цæрынæй. 

я$@% 
УЫЙ УАРЗОНДЗИНАД У 
Уалдзыгон бæласы афтæ бафарстон: 
«Зæгъ-ма мын, зæгъ-ма мын, циу уарзондзинад?» 
Бæласæн йæ цæсгом æваст уæд фæрухс и, 
Фæзынд ыл цъæх сыфтæртæ. 
Æз арвы бæрзæндты афтæ куы фарстон: 
«Зæгъут-ма, зæгъут-ма, циу уарзондзинад?» 
Цъæх арвы иу кæрон æваст уæд фæсырх и, 
Æмæ скаст æрттивгæ хур. 
Иу рæсугъд цъиуы уæд афтæ куы фæрсын: 
«Сызгъæрин фестай ды: циу уарзондзинад? » 
Цъиу дын уæд базарыд, йæ базыртæ сцагъта, 
Уæлæрвтæм фæтахти, гъей! 
Зæххæн æз йæ бынмæ уидæгты фарстон: 
«Сымах та цы зæгъут: циу уарзондзинад? » 
Кæсын уæд æмæ дын сызгъæрин æвзартæ 
Зæххы цъар ыстыдтой, гъей! 
Уалдзыгон бæласæн сыфтæр чи радта, 
Цъæх арвыл зæрин хур кæй коймæ скасти, 
Уый уарзондзинад у, уый уарзондзинад у, 
Хæзнаты хæзнадæр, гъей! 
Цъиуы дæр заргæйæ тæхын чи кæны, 
Уидæгтæ зæххы цъар кæй цинæй стыдтой, 
Уый уарзондзинад у, уый уарзондзинад у, 
Нæ исбон, нæ амонд, гъей! 
334 

МÆ АМОНД 
Уалдзыгон райсом — сызгъæринбазыр, 
Амонды цинæй мæ риуы хъазы. 
Зæрдæйы зарæг фестад уæларвон, 
Чызджыты хуыздæр — мæнæн мæ уарзон. 
Йæ рухс цæсгомæй мæйтæ ’мæ хуртæ 
Мæнмæ фæкæсынц мидбылты худгæ. 
Сæууон дидинæг — йæ бакаст, йе ’нгас, 
Бынтон æмбисонд — йæ фæлмæн ныхас. 
Айнæджы сæрмæ — цæргæсты ахстон, 
Æз ахæм уарзтæй никуыма уарзтон. 
Уымæн бæлвырд у мæ рухс уынаффæ, 
Мæн хурау тавы æмгæртты арфæ. 
Мæ зæрдæ абон рæсугъд, бæрзонд у, 
Чызгайы кæртмæ мæ фæндаг конд у. 
Гъей, хæдзар, ракæс, бакæн дæ дуæрттæ,— 
Фервитын абон мæ минæвæрттæ. 
Уалдзыгон райсом — сызгъæринбазыр, 
Амонды цинæй мæ риуы хъазы. 
Айнæджы сæрмæ — цæргæсты ахстон, 
Æз ахæм уарзтæй никуыма уарзтон. 
Гъей, хæдзар, ракæс, бакæн дæ дуæрттæ,— 
Фервитын абон мæ минæвæрттæ! 

ЗÆРОНД ФÆНДЫРДЗÆГЪДÆГ 
Дард фæндæгтæ... Нал мæ хъæуынц,— 
Иххост сыл ныддæн. 
Мин фæндаджы цардмæ цæуынц, 
Иу фæндаг — мæрдтæм. 
Дун-дунетыл цас фæхаттæн, 
Мемæ уыд фæндыр. 
Иу бон-иу сæндæтты бадтæн, 
Иннæ бон — мæгуыр. 
Чызджытæн? Куыннæма цагътон, 
Фæлæ амонд нæй. 
— Фембæлæм,— кæмæн-иу загътон, 
Уый мыл худт хъæрæй. 
Лæппутæ та — сау уаритæ 
Симдтой-иу æмæ 
Хъазгæмхасæн сау суаритæ 
Баппæрстой мæнмæ. 
Бауарзтон æхцайы зæлланг 
Амонды хуызæн. 
Хъазты-иу мæ уæнгты фæллад 
Давдæй фæци сæн. 
Дард рæтты, Хуыцауæй разы, 
Арфæйаг фæдæн. 
Балцвæндæгтæ адæм уарзын 
Сахуыр кодтой мæн. 

%$&§ 
Хорзæй иртасын æвзæры,— 
Уыйбæрц дæр мæ фæрс. 
Чи цæмæй куыдтæтæ цæры, 
Хорз базыдтон æз. 
Иутæм нæй æфсармы хъæстæ, 
фæлæ ссардтой уарт: 
Аразгæ бæрзонд ныхæстæй 
Амайынц сæ цард. 
Давынц дыккæгтæ æууæнкæй, 
Се ’цæг ном — æмбæхст. 
Хурæнгæс чызджыты зæнгтæй 
Нал фæисынц цæст. 
Иннæтæ сæ сæртæг хъæртæй 
Амарынц æгъдау. 
Урс бæргæ систы сæ сæртæ, 
Зæрдæтæ та — сау. 
Цыппæрæм нæ лæууы дзыхъхъы, 
Хахуыртæ фыссы. 
Чи уæлдæр хицауы дзыппы 
’Хцайы бардз тъыссы. 
Фæлæ цасфæнды уæнт уыдон, 
Хорз лæгтæ — фылдæр. 
Растдзинад æмæ фыдæбон 
Равзарынц уæддæр. 
Зæхх — сæ Хуыцау, æмæ курынц, 
Агурынц дзы сой. 
Хоры зад хуымтæ сæм худынц, 
Хоры хуым — фæллой. 
22 Ирон зарæг 337 

— Чи цас федта, уыйбæрц зоны,— 
Загъта-иу фыдæл. 
Нал уыд Ир йæ дард бæлццонæн 
Сæмбæлын æнхъæл. 
Ракæсут-ма, урссæр хæхтæ, 
Нал мæ зонут, ау! 
О мæ фæндыр, цины зæлтæ 
Иры зæххыл тау! 
Дард фæндæгтæ... Нал мæ хъæуынц,— 
Иххост сыл ныддæн. 
Мин фæндаджы цардмæ цæуынц, 
Иу фæндаг — мæрдтæм. 

ХÆАÆГ 
Ис царды уæззау низ, 
Уый хонынц хæлæг. 
Хæлæгнизæй садис 
Æнамонд хæрæг. 
Йæхицæй хуыздæрмæ 
Фырмæстæй тыдта. 
Бæхы къæхты хъæрмæ 
Уый кодта æрра. 
Хылмондаг, тæлтæгæй 
Йæ комы фынк калд. 
Йæ гыццыл сæфтæгæй 
Уыд алчи хъыгдард. 
Уæд федта фырхъалæй 
Бæх кафгæ куыд цыд,— 
Зæххы цъар дæндагæй 
Хæрынмæ æрцыд. 
Ныууасыд, ныззылди, 
Стæй райхъуыст хъæрзын: 
«Ох, мæнæ цы зын у 
Æфсургъмæ кæсын». 
Æрлæмæгъ, æрхауди, 
Æруагъта йæ сæр. 
Йæ хъустыл ма уади 
Бæхы къæхты хъæр. 

Уæззау низ æнахуыр 
Йæ хурхыл хæцыд, 
Йæ йу цæст ныдздзагъыр, 
Йæ иннæ æрцъынд. 
Гъе уый дын йæ хъуыддаг, 
Гъе уый дын йæ цард. 
Æвзæр фосы мыггаг 
Æвзæрæй ныммард. 
340 

«ХАЛОН ÆМÆ РУВАО-Ы 
НЫРЫККОН ВАРИАЦИ 
(Къостамæ гæсгæ) 
«Кæд ма æз дæуæй нæ феппæлыдтæн». 
(Иу критичы ныхасæй) 
Фыдбоны халон, 
Цыма дзырдхъалон 
Хуыцауæй дардта,— 
Дзырды мур ссардта. 
Къæ дзæх- бæрзондыл 
Дзæбæх æрбадти, 
Йæ конд, йæ зондыл 
Фырдисæй марди. 
«Уæд та ныззарон!» — 
Фæзæгъы халон. 
Йæхи лæмары,— 
Дзырд дзыхы дары... 
Уæд дын æм рувас 
Хъуызгæ æруайы. 
Дзырды сой — минас 
Йæ фындзыл уайы. 
Бынæй йæм худы, 
Хæрдмæ йæм уасы: 
«Дæттæй, тæхуды, 
Дæ цæстæнгасы 
341 

Цæй бæрц æфсарм и! 
Цы тых, цы ’хсар и! 
Дæ базыры бын 
Цы гæнæрар и! 
Цы сты дæ разы 
Уæрццой, Дзывылдар? 
Хуыцауæй — разы,— 
Ды дæ Пехуымпар! 
Нæ поэт — хъузон 
Иратаманы! 
Нæ уыд дæ хуызæн 
Нæртон заманы! 
Дæ вариацитæ, 
Æллæх, ахъаззаг! 
Дуду «цы-цы-тæ»,— 
Мæ уд сæ баззад. 
Кæйдæр мотивтæ, 
Кæцондæр мифтæ... 
Кæм сæ æвзарыс, 
Куыд хорз сæ ссарыс? 
Дæ фæхъхъау фæуон, 
Уæлæ сау бæлон! 
Куыд ма дæ зæгъон? — 
Куыд дæ раппæлон?.. 
Æрмæст ма зарын 
Дæхи хъæлæсæй 
Куы зонис, уæд нын 
Бæззис Цæргæсæн». 

Козбау ныхæстыл 
Уыд халон ахуыр. 
Ныддымст фырхъалæй 
Йæ сау дæллагхъуыр. 
Уæддæр ыл сонтæй 
Фæтъæлланг ласта: 
«Цы дæлимон дæ 
Мæ цурмæ ’рхаста?!» 
Сырд æм фæмæсты, 
Фæцыргъ йæ дæндаг: 
«Фæкæл мæ хæрзтыл, 
Гъы, дзæгъæлхæтаг!» 
Нæ халон «Хъуаг! Хъуаг!» — 
Зæгъгæ, фæкодта. 
Сыллынк-рувас та 
Тæргайæ згъордта... 

О, КУЫД ХОРЗ У ЦАРД! • 
Зæрдæйы фæндтæ — рæсугъддæр уалдзыгон, 
У мæ фæндаг рухс мæнæн та ацы бон. 
Иры зæххыл, Иры зæххыл ды ме стыр цин разындтæ. 
Ратт мын, ратт мын хорз амонд æмæ базыртæ. 
Иры зæххыл, Иры зæххыл ды ме стыр цин разындтæ, 
Ратт мын, ратт мын дæ базыртæ. 
Б а з а р д: 
Боны рухс фарн, гъей, 
Хур æрхæссы. 
Æз дæу федтон, гъей, 
Хуры ’нгаёсы. 
О, куыд хорз у цард! Æртæхджын хуссæрттыл 
Æз тæхын дæумæ фæндыры рухс зæлтыл. 
Иры зæххыл, Иры зæххыл ды ме стыр цин разындтæ, 
Ратт мын, ратт мын хорз амонд æмæ базыртæ. 
Иры зæххыл, Иры зæххыл ды ме стыр цин разындтæ, 
Ратт мын, ратт мын дæ базыртæ. 
Б а з а р д: 
Боны рухс фарн, гъей, 
Хур æрхæссы. 
Æз дæу федтон, гъей, 
Хуры ’нгæсы. 
344 

РАКÆС, ХУР 
Дæумæ цæуын, дæ амонд мæн фæци, 
Бахуд, бахуд мæм æрмæст. 
Дæумæ тæхын, дæумæ скъæфын мæ цин, 
Цин — рæсугъд фæндтæй нывæзт. 
Б а з а р д: 
О уæлæ зæрин хур, 
Ракæс дæ бæлццонмæ, ракæс 
Æмæ йæ фæндагыл байтау дæ рухс. 
Дæумæ цæуын, фæдзурон дын мæ хъыг, 
Фехъус сонт зæрдæйы хъæр. 
Кæдæй амайын амонды мæсыг, 
Ракалд, ракалд-иу уæддæр. 
Б а з а р д: 
О уæлæ зæрин хур, 
Ракæс дæ бæлццонмæ, ракæс 
Æмæ йæ фæндагыл байтау дæ рухс. 
Кæд дын, мæ зынаргъ, исчи скодта маст, 
Хъусыс? Ма йæм у тæргай: — 
Дунейы хæрзтæ — амонд æмæ уарзт, 
Мах сæ райсдзыстæм нæ хай. 

5 
АГУРЫН ДÆУ 
Уарзынæй рæсугъддæр а зæххыл нæй; 
Касти нæм знон дæр ма дзагцæстæй мæй 
Æмæ йæ тынтæ дæ саухил дзыккутæм 
Хастой æрвон тæмæн. 
Хъуыстон дæ бахудты: «Уарзын дæ». 
Терк та нын кодта йæ зарджытæ. 
Адæм цы рухс амонд курынц цæрæнбонты, 
Уымæй рæвдыд уыдтæн. 
Уарзынæй рæсугъддæр а зæххыл нæй; 
Фæлæ нæ сæрмæ ныр аныгуылд мæй. 
Фесæфт мæ циндзинад, адих мæ зæрдæ, 
Цы ма кæнон, куыд уон? 
Бæлæстæ нал ысты худæнбыл,— 
Ласы Терк хус сыфтæр уылæнтыл. 
Гъе ’рмæст мæ сагъæс, мæ судзгæ рис аласын 
Нæ бауыдзæн йæ бон. 
Уарзынæй рæсугъддæр а зæххыл нæй; 
Мысын æз рухс уалдзæг, агурын мæй. 
Агурын дæу, мæ хур, де ’нкъард цæстыты 
Баззади ме ’взонг уд. 
Цæй-ма, сымах фæрсын, фæндæгтæ, 
Цæй-ма, цы кæнон — уæ фæндæттæ, 
Хатын дæм, Терчы дон, хатын уæм, бæлæстæ, 
О, исты-ма зæгъут! 

ÆГОМЫГ БÆЛАС 
Хæххон уыгæрдæн, бæрзонд сæрвæттæ, 
Сæ астæу зайы æгомыг бæлас. 
Æрмæст уый зоны нæ рæсугъд фæндтæ, 
Уый нын фехъуыста нæ сусæг ныхас. 
Б а з а р д: 
Æгомыг бæлас нæ сыгъдæг уарзтæй 
Дидинæг калы нæ удтау раст. 
Уæд, диссаг, диссаг, базыртæ бастæй 
Нæ рæсугъд бæллиц цæмæн у саст? 
Мæ зæрдæлæууæн, мæ рухс хурыскаст, 
Уæдæ цы кæнон, куыд дын уон æнцад? 
Дæ мæтæй судзы мæ зæрдæйы маст, 
Æнæ дæу уыдзæн æнамонд мæ цард. 
Б а з а р д:' 
Æгомыг бæлас нæ сыгъдæг уарзтæй 
Дидинæг калы нæ удтау раст. 
Уæд диссаг, диссаг, базыртæ бастæй 
Нæ рæсугъд бæллиц цæмæн у саст? 
•V* 
•Лт 

ДÆ УАТЫ РУДЗЫНГ 
Хæдзæртты цæстытæ судзынц, 
Калынц ирд тæмæн. 
Ам æрмæстдæр иунæг рудзынг 
Рухс кæны мæнæн. 
Б а з а р д: 
Зæрдæ ахсæв дæр дард фæндтыл дзуры, 
Фæлæ чи зæгъдзæн раст, 
Рудзынгæй мæм амонд худы 
Æви судзаггаг маст. 
У мæнæн дæ уаты рудзынг 
Рухс райсомты хъарм. 
У мæнæн дæ уаты рудзынг 
Ме ’нусон æфсарм. 
Зæрдæ уарзтæй судзы, судзы 
Æмæ мысын дæу. 
Æнæ уалæ уыцы рудзынг 
Цард мын цардау нæу. 

НИКÆМÆН РАТДЗЫНÆН ДÆУ 
Фæззæг, мæ цин дæ, мæ ныфс, 
Быдыр та скалдта йæ хуыз. 
Зад хуымты æхсæнты 
Арвæрдын фæндагыл 
Уайын мæ дугьоныл æз. 
Хурмæ тæмæнкалгæ ’ртæх 
Ивылы фурдау уæрæх. 
Хуымгæрон чызджыты 
Хъæлдзæг цæстæнгасмæ 
Урс уари фестад мæ бæх. 
Арвыл ыстъалыты ’хсæн 
Рухс мæй куыд худа фæлмæн, 
Афтæ мæм зад хуымты 
Чызджыты астæуæй 
Калыс æдзухдæр тæмæн. 
Ме стыр уарзт сусæггаг нæу, 
Ме стыр уарзт зоны нæ хъæу, 
Æмæ дæ бауырнæд, 
Ацы зæххардыстæн 
Никæмæн ратдзынæн дæу! 

ъ$@% 
ЦАРДЫ АД 
Дæ адджын хъæбулæн йæ авдæн 
Кæд ауызта искуы дæ мад, 
Уæд зоныс, куыд диссаг у амонд, 
Уæд базыдтай цардæн йæ ад. 
Дæ хистæртæн кад æмæ радæй 
Фæкодтай кæстæры лæггад, 
Уæд зоныс, уæд зоныс, циу амонд, 
Уæд базыдтай цардæн йæ ад. 
Кæд искуы нæ фæндыры цагъдмæ 
Фырцинæй дæ цæссыг æруад, 
Уæд зоныс, цæй диссаг у амонд, 
Уæд базыдтай цардæн йæ ад. 
Нæ Ирæн йæ райсомы мæтæй 
Дæ зæрдæ фæлмæст у, фæллад, 
Уæд зоныс, уæд зоныс, циу амонд, 
Уæд базыдтай цардæн йæ ад. 
Кæд уарзыс нæ фыдæлты бæстæ, 
Дæ удæй йæ уарзыс фылдæр,— 
Хуыздæр хорз уæд Иры нæ хъæуы, 
Уæд амонд нæ хъæуы æндæр. 

АНСАМБЛЬ «ХÆХТЫ ЗÆЛТÆ» 
Кокойты Аллæйæн 
Сызгъæрин азтæ, чындзæхсæвы рад, 
Бæркадджын фæззæг, 
Нæ хæхты зæлтæ, нæ хæхты зæлтæ — 
Удæнцой хæссæг. 
Ирон фæндырæй, ирон зарæгæй — 
Цæй хъал у зæрдæ. 
Нæ Иры зæххыл цинтæ чи тауы, 
Уый — «Хæхты зæлтæ». 
Дæлæ быдыры чындз æрбацæуы,— 
Хур ракаст фæзтæм, 
Чындз æрбацæуы, чындз æрбацæуы 
Фæрныг хъæубæстæм. 
Йæ рахиз уæхскыл къæлæтæрфыг мæй, 
Авдæны хуызæн, 
Ацы боны чындз, ацы боны чындз 
Амондджын уыдзæн. 
Нæ хæхты зæлтæ — фæндагамонæг 
Уарзондзинадæн. 
Уæ кæстæртимæ бирæ фæцæрат, 
Мæнæ хорз адæм! 
351 

ИРОН ЧЫЗДЖЫТÆ 
Карсанаты Тамарæйæн 
Кæмдæр фæсхох æвдадзы суадон гуыры, 
Вæййы сæрдыгон дзаг мæйы æнгæс. 
Тæхуды, æмæ амондимæ иумæ 
Ирон чызджытæн уыцы мæй æрхæсс. 
Б а з а р д: 
Ирон чызджытæ, алкæмдæр уæ цинæй 
Нæ зæрдæты сымах ыссудзут арт. 
Уæ къухты хъарм, уæ худгæ цæстæнгасæй 
У афтæ уарзон, афтæ рæсугъд цард. 
Хæххон уыгæрдæн — уалдзæгау цъæхбазыр, 
Йæ дидинджытæ стъалыты æнгæс. 
Тæхуды, æмæ амондимæ иумæ 
Ирон чызджытæн стъалытæ æрхæсс. 
Куы акæсай нæ рухс Иры бæстæмæ, 
Уæд уыцы рухсы уе стыр фарн дæр ис. 
Сымах фæсурут усгурæн йæ сагъæс, 
Сымах фæсурут рынчынæн йæ низ. 
Фæрынчын ме ’рдхорд усгуры хъынцъымæй, 
Суанг боныцъæхмæ фесæфы йæ фын. 
Тæккæ райсом ын Хуры чызгмæ курæг 
Ирон хæдзармæ минæвар цæуын. 

^^ 
ЦÆРГÆСТÆ 
Цæргæстæн сæ фезмæлд бæрæг у сæ тахтæй, 
Фыдбон дæр нæ уадзынц сæ хъазын. 
Фыдæлты Ирыстон, Хуссарæй — Цæгатæй, 
Гъæйтт-мардзæ, æфсæнфидар разын! 
Нæ сабырдзинад нын тыхгæнæг æрдонгтæ 
Æнæныфс, лæмæгъдзйнад хонынц. 
Уæдæ-ма фæкæсут, аланты фæдонтæ 
Тæхын дæр, хæцын дæр куыд зонынц. 
Цъæх айнæг къæдзæх дæр хаттæй-хатт, мæ хуртæ, 
Фæдисбон бындзарæй нызмæлы. 
О, рухс цард фæкæнат, нæ Иры хъæбултæ, 
Уæ раст цæф нысаныл æмбæлы. 
Цы хорз ном ныууагътат, хъæбатыр хæстонтæ, 
Цы хорз кад нæ бæстæ, нæ хæхты. 
Нæ ирон дзыллæ уын цæргæ-цæрæнбонты 
Фæкувой сызгъæрин тæбæгъты. 
23 Ирои эарæг 

ÆЗ ДÆ РАЗДÆХЫНМÆ КАСТÆН 
Фæззæг хуруадындзæй цагъта, 
Зæхх уыд царды цинтæй дзаг. 
Лæппу уарзон чызгæн загъта: 
«Ратт мын хæдзармæ фæндаг». 
Чызг, цæмæн, зæгъгæ, ныххудтис. 
«Ау, нæ йæ зоныс цæмæн? — 
Арвыл иу сызгъæрин хур ис, 
Ды дæр афтæ иу — мæнæн». 
Æмæ уарзæттæ уæнгрогæй, 
Диссаг, нал зыдтой фæллад. 
Лæппу райгуырд цыма ногæй, 
Чызгыл базыртæ æрзад. 
Фæлæ амондæн ис байсæн, 
Фæлæ цард дæр нæу æххæст. 
Хъулгъа иу фыдбоны райсом 
Расидт се ’намондæн хæст. 
Систой урс хæхтæ сæ худтæ, 
Рабадт сау айнæг къæдзæх: 
«Æтт, Ирыстоны лæппутæ, 
Знагæн ма радтут уæ зæхх!» 
Лæппу сонт рæстæджы ахаст 
Уæд куыннæ зыдта хуыздæр. 
Чызджы сау цæстытæм бакаст 
Æмæ бахудти уæддæр. 

Загъта ’нкъард зæрдæйы уагæй: 
«Рох нæ фæуыдзæн мæ уарзт, 
Æз мæ ирон зæххы знагæй 
Хъуамæ райсон уал мæ маст. 
Зон æй, у мæ фæндон фидар,— 
Ахæм равзæрстон хъысмæт. 
Кæнæ цард æмæ сæрибар, 
Кæнæ карз тохы — мæлæт!» 
О, цæй рухс уыдтæ дæ уарзтæй, 
Ды Ирыстоны хъæбул. 
Цыма сау къæдзæхыл бастæй 
Зæрдæ сау мæтæй ныддур. 
Æз дæ раздæхынмæ кастæн, 
Фæлæ бабын уа ызнаг, 
Уый дæ рæсугъд зæрдæ байста, 
Æмæ нал зоныс фæндаг. 
Ехх, хæрзаг та афтæ дзурис 
Хъазгæ-худгæйæ фæлмæн: 
«Арвыл иу сызгъæрин хур ис, 
Ды дæр афтæ иу — мæнæн.» 

ЗÆРДÆ РИССЫ ÆМÆ РИССЫ... 
Фыдыбæстæ, куыд адджын дæ лæгæн, 
Ды нæ схастай дæ хор æмæ дæ донæй. 
Æз дæр дæ цинæй амондджын уыдтæн, 
Дæ хъыг мæ риуы баззади хъæдгомæй. 
Цы лæппутæ, цы фæсивæд уыдтон, 
Цы стыр ныфсимæ тахтысты фæдисы. 
Нæ сæ баци сбуц кæнын нæ бон, 
Æмæ мæ зæрдæ риссы æмæ риссы... 
Ирон хæсты цы цæргæстæ фæмард, 
Мæнæн та баззад хурзæрин мæ сæрмæ. 
Æмæ нæ зæххæн чи радта йæ цард, 
Кæнын æз уыцы кæстæртæй æфсæрмы. 
Горæты сæрмæ сатæг хъæд нынкъард, 
Фæлгæсынц дардыл хæхтæ дæр æдзынæг. 
«Мæ хъæ-бу-у-л!— дзуры зæххы бынмæ мад,— 
Уæлæмæ сыст, ысуазал мын уыдзынæ...» 
Ис удыл тайгæ диссаджы дзырдтæ, 
Ныр уыдон, ехх, мæ зæрдæйы куы ссарин. 
Ирыстонæн уæд йе ’хсарджын фырттæн 
Сæ намысыл уынгæг хъæлæсæй зарин. 
Фыдыбæстæ, куыд адджын дæ лæгæн, 
Ды нæ схастай дæ хор æмæ дæ донæй. 
Æз дæр дæ цинæй амондджын уыдтæн, 
Дæ хъыг мæ риуы баззади хъæдгомæй. 

СИДЗÆР 
Сидзæр фæлладхуыз у, 
Сидзæр мæгуыр у. 
Карст хуымау — джихдзæст, æнкъард. 
Мæт æмæ сагъæстæ 
Зилынц йæ алыварс, 
Цин æмæ амонд та — дард. 
Сидзæр æнцондард у: 
Ницы дæ бадомдзæн, 
Никæмæй ракæндзæн хъаст. 
Хур боны — хуртуангæс, 
Дондзау — къæвдабоны, 
Сидзæр — ысхуыст дзырдæй хаст. 
Хорз ын цы уыдзæни, 
Маст æм цы фæкæсдзæн, 
Чи кæны ууыл ныхас!.. 
Æврагъ — йæ урс хъæццул, 
Фæндаг — йæ сау гобан, 
Айнæг дур — сидзæры баз. 
Мардзæ, уæддæр-ма йæ 
Кафынæй бафæлвар, 
Хъазты йæ фезмæлдмæ кæс. 
Фæндыры рог цагъдмæ 
Хи цыма раскъæры 
Къæдзæхы сиукъæй цæргæс. 

Зиуы йæ чи федта, 
Скæс-ма йæм хосгæрстмæ, 
Уымæй хæрзконддæр дзы нæй. 
Сагтæ ’мæ сæгуыттæ 
Фестъæлфынц хуссæрттыл,— 
Сидзæр куы зары хъæрæй. 
Сидзæр йæ фыдбонты. 
Афтæ тынг бахсысти, 
Разынди ахæм æмгар: 
Цард ын фæлæвæрдта 
Карзæй йæ сау зынтæ,— 
Уый та дзы райста æхсар. 

ÆНАХУЫР ФЫН 
Черкасты Тамарæйæн 
Дæ-дæ-дæй, Дыдта, дысоны æхсæв 
Цы фынтæ федтон, гъей. 
Цыма мæм усгур, цыма мæм усгур 
Сау бæхыл тахти, гъей. 
Мæ чызгæмбæлттæ нæ кæрты дуармæ 
Уæд хъазт сарæзтой, гъей. 
Уым кафыны рад, уым кафыны рад 
Мæнмæ æрхауди, гъей. 
Æнæрай фæуа, цы барæг уыди, 
Цы усгур разынд, гъей. 
Куы нæ йæ зонын, йæ хъал бæхыл мæ 
Кæдæм ыскъæфта, гъей. 
Дæ-дæ-дæй, Дыдта, дæ хъæбысы мын 
Мæ сæр æрбакæн, гъей. 
Æнхъæлдæн æмæ, æнхъæлдæн æмæ 
Балцы цæудзынæн, гъей. 
Дыдта мын цæра, æрмæст мæ фыдæн 
Мацы ысхъæр кæн, гъей. 
Фæлмæнзæрдæ ’мæ сагъæсгæнаг у,— 
Йæ зæрдæ рисдзæн, гъей. 
Бæрзонд уæлæрвтæй ме стъалыйы хай 
Куыд атæхдзæни, гъей. 
О ацы зæххыл мæ кæрдæджы хал 
Куыд бахус уыдзæн, гъей. 

Мæ чызгæмбæлттæ, хæстæгдæр-ма мæм, 
Курын, æрбадут, гъей. 
Мæ рухс уалдзæджы æз царды цинæй 
Куы нæ бафсæстæн, гъей. 
Гъе ныр цалынмæ, гъе ныр цалынмæ 
Мæ уд не схауа, гъей, 
Уæдмæ мын цæгъдут, уæдмæ мын цæгъдут 
Ирон фæндырæй, гъей. 

ФÆЛЛАД БÆЛОДОН 
Хъæцмæзты Георгийæн 
Цардæн йæ раст æмбис арвыстай фæндæгтыл, 
Фæндаг дæ цин уыд, дæ ныфс. 
Гъе фæлæ, хорз бæлццон, ацы даргъ фæндагыл 
Абон фæстаг хатт цæуыс. 
Дзурынц, фыдбылызæй царды рæсугъд фæндтæм 
Бирæ нæй, къахдзæф æрмæст. 
Акæс-ма, Георги, уæртæ дæ бæлццæттæн 
Се ’хсæн лæгмарæг æмбæхст. 
Хуры цæст аныгуылд, къæдзæх фæсаумилтæ, 
Рæгътæ цæмæйдæр тыхсынц. 
Хъахъхъæн дæхи, бæлццон, де ’нувыд сабитæ 
Де ’рцыдмæ ’нхъæлмæ кæсынц. 
— ’Хсæвæр уал бахæрут, уый дæр фæзындзæни,— 
Дзуры йæ хъæбултæм мад, 
Фæлæ цæмæй зоны, ахсæв цы ’рцæудзæни, 
Ахсæв кæй хæлдзæн йæ цард. 
Сау мигъы сау дзыкку ивæзы фæндæгтæм, 
Арвæн йæ цæссыг кæлы. 
Хъахъхъæн дæхи, бæлццон, хъахъхъæн, фыдгæнæг дæм 
’Ввахсæй æввахсдæр кæны. 
Ирд цъити фезмæлыд, Терчы дон абухы, 
Рухс дуне разынд мæнгард, 
Æмæ дæ хæдсæрмæ маргæйдзаг сау къухы 
Февзæрд лæгмарæджы кард. 
361 

Георги фестъæлфыд, сæфы фæллад бæлццон, 
Сонтæй йæ цæфыл хæцы. 
Дзуры: «Æвзæрдзинад никæмæн ракодтон, 
Ай уæд цы бæллæх у, цы?! 
Мæнæ куыд байсысти се ’хсар мæ къабæзтæн... 
Ме ’мкусæг, ме ’мбал, кæм дæ? 
Æви дæ ацы хатт, ацы тæссаг рæстæг, 
Оххай, нæ равдæлд мæнмæ? 
Уарзон æфсымæртæ, хотæ ’мæ хионтæ, 
Чи уын фæдзурдзæн мæ зын? 
Ме ’намонд бинонтæ, ме ’намонд бинонтæ, 
Ахсæв фæхаудзæн уæ фын. 
Бонмæ мæ чызджыты се ’нкъард мад ирхæфсдзæн, 
Лæппу нæ кæндзæн фынæй. 
Райсом йæ сидзæртæм къулсæрæй чи кæсдзæн, 
Уый та — мæгуырдæр мæнæй». 
Талынг мæйдар æхсæв иу ныллæг хæдзарæй 
Рухс ма æнафон цæуы. 
Хæдзар йæхимидæг змæлы йæ бындзарæй, 
Уыг та хæкъуырццæй кæуы. 

ÆФСЫМÆРЫ КАД 
Дæ рухс ном фæцæра, 
О Лазарты Славик, 
Нæ зæххыл куы разынд дæ фæд. 
Уæд уыцы бæрзондæй, 
Уæд уыцы хæрзкондæй 
Куыд раджы ыссардтай мæлæт. 
Дæу афтæ куы фæндыд, 
Нæ дзыллæйы фарнæй 
Æнусон ыскæнæм нæ арт. 
Куыд цыбыр уыдис уæд, 
Куыд тæссонд уыдис уæд 
Дæ рæсугъд, дæ базырджын цард. 
Æнæ кæстæр царды, 
Цæй мæгуыр у хистæр, 
Дæ фыд дæр мæгуыр у, фæллад. 
О, уымæй мæгуырдæр, 
О, уымæй фæлладдæр, 
Дæуæн та — дæ ныййарæг мад. 
Дæ сидзæр хъæбулты 
Хур дæр фаг нæ тавдзæн 
Æнæ дæу, æнæ дæу рæвдыд. 
Æцæгæлон лæгтæн 
Сæ фæдыл кæсдзысты: 
«Кæд уыдоны ’нгæс уыд нæ фыд». 

Дæ царды æмбал та 
Йæ сагъæс, йæ катай 
Йæ зæрдæйы арфы хæсдзæн. 
Дæ цæуæн фæндæгтæм, 
Дæ сæрæн æмбæлттæм 
Йæ цæссыг æмбæхсгæ кæсдзæн. 
Нæ ирон æгъдауæн 
Ирон цыт — йæ фидауц, 
Куы ’рцæуы йæ рæстæг, йæ рад. 
Галазты Январбег 
Йæ уарзон æмсиахсæн 
Ыскодта æфсымæры кад. 

СИДЗÆРЫ ЦАРДУАЛДЗÆГ ЦЫБЫР У... 
Хъæбулы цæрайæ æдзухдæр чи цæры, 
Уый мады зæрдæ у, уый мад у, мæ хуртæ. 
Акæс-ма, Фатимæ, дæ иунæг сидзæры 
Фыццаг хатт ф’æсайдта йæ уайаг хæдтулгæ. 
Амондджын æнхъæлæй æнамонд разындтæ, 
Кæй ныфсæй цæрдзынæ, уый — не стыр хъæубæстæ, 
Далæ дæм ыссæуынц фæдисон уазджытæ, 
Фæдисон уазджытæ сæ цæссыг æмбæхсгæ. 
Фæззыгон фæллад хур ныгуылæнмæ тулы, 
Кæд размæ цæугæйæ фæстæмæ фæлгæсы. 
Есерыхъуаты цæрынхъуаг хорз Барис 
Уæд афтæ куы зæгъы, уæд афтæ куы дзуры: 
«Ацы стыр фæндагыл, ацы стыр фæндагыл, 
Тæхуды, йæ мадмæ хорз хабар чи хæссы. 
Райгуырæн хъæубæсты цæрынæй чи бафсæст, 
Хистæртæн — арфæйаг, кæстæртæн — уарзонæй. 
Хъысмæтæй нæй лидзæн, адзалыл фембæлдтæн, 
Мæ цуры æрлæууыд, уæддæр æй нæ уыдтон. 
Сидзæры цардуалдзæг цыбыр у, ме ’мгæрттæ, 
Æз та йæ не ’мбæрстон, æз та йæ нæ зыдтон. 

Мæ мады фыдæбон, йæ бирæ дзæбæхтæ,— 
Уæд Борик куы загъта,— нæ ферох кæндзынæн,— 
Мæ зынаргъ Заманхъул, мæ фæрныг хъæубæстæн 
Йæ цин уа, йæ хъыджы йæ уæлхъус лæудзынæн». 
Уалдзыгон иу бæлас куыд æнамонд разынд, 
Къæвда йыл æрбацыд, ихсастæй лæууыди. 
Есерыхъуаты цæрынхъуаг хорз Барис 
Йæ уарзон æмгæрттæй æнафон фæхъуыди. 
*1$* 

ДÆ ЦЫППАР ХОЙЫ 
Горæты сæрмæ уæззау цаддоны 
Хуры цалх тулы. 
Ам Хæмыцаты цардхъуаг Георгий 
Афтæ куы дзуры: 
«Фыдбоны цад мын ме ’взонг къабæзтæ 
Бынмæ æлвасы. 
Мæ рæсугъд уалдзæг, мæ рухс фæндтæ мын 
Йемæ фæласы. 
Уæлæ, зæрватыкк, цаддонæй фехъус 
Мæ фæстаг сагъæс. 
Мæ ныййарджытæм дæ сау базыртыл 
Мæ хабар ахæсс. 
Атæх, зæрватыкк, фæдисы тахтæй, 
Нал дæн мæ сæрæн. 
Толдзгуыны кæрон иу ныллæг хæдзар,— 
Уый дын нæ цæрæн. 
Къæсæрыл мæ мад сау фысы хъуынæй 
Тæбын æлвисдзæн. 
Фæлæ-иу уымæн мацы ысхъæр кæн,— 
Йæ зæрдæ рисдзæн. 
Уæд та мæ фыдæн зæгъис мæ хабар,— 
Фæразондæр у. 
Фидар, бæргæ, уыд, фæлæ мын уый дæр 
Æгæр фæзæронд. 
Куы нæ бабыхса, куы нæ бабыхса 
Хъæбулы мастæн, 
Йæ фæллад уæнгтæн сæ тых сæтдзысты 
Къæвдаджын азтæ. 
Нæ рыст хæдзарæн ме ’фсымæр уыдзæн 
Ныфсы цырагъдар. 

Уымæн-иу радзур, уымæн-иу ракæн 
Ме сæфты хабар. 
Атæх, зæрватыкк, атæх, зæрватыкк, 
Фæдисы тахтæй. 
Æнкъард цаддоны хурзæрин атылд 
Йæ судзгæ цалхæй. 
Дардæй æрбазынд цыппар бæлоны 
Сæ пакъуы тонгæ. 
Уый кæд цаддонмæ фæдисы стæхынц 
Мæ цыппар хойы... 

^э^ 
МАУАЛ КÆС ФÆНДАГМÆ... 
Арыхъы бæрзондæй фæллад хуры цалх 
Хæхтæм фæтулы. 
Дзиуаты Солтанбег афтæ куы дзуры, 
Афтæ куы дзуры: 
— Уый хур нæу, æмгæрттæ, мæ цардуалдзæг у, 
Фыдбон ыл рахатт. 
Æнафон арвнæрдау куыд тагьд æрхæццæ 
Мæ фæстаг сахат. 
Уалдзыгон бæласæй иу сæумæрайсом 
Урс цæссыг калди. 
Æнахуыр сагъæстæй мæ зæрдæ афтæ 
Никуы нынкъард и. 
Куыд тынг мæ фæндыди йæ рис æнкъарын, 
Йæ цуры лæууын. 
Цæмæй йæ æмбæрстон, мæ балцвæндагыл 
Фæстаг хатт цæуын. 
Акæс-ма, Хайырбег, уæртæ нæ размæ 
Зонгæйы хуызæн. 
Фæндаджы былгæрон, уый æнхъæл чи уыд, 
Удхæссæг уыдзæн. 
Фыдбылыз февзæрди æнæнхъæлæджы 
Нæ къæхты бынæй. 
Дунейы рухс ныл сау талынг кæны 
Зæххы хъæрзынæй. 
Цы фæдæ, Хайырбег, мæхи уды бæрц 
Цы кæстæр уарзын. 
Фæлæуу мæм, фæлæуу мæм, æз дæ иунæгæй 
Никæдæм уадзын. 
Сывæллон-лæппуйы тæригъæддзинад 
29 Ирои эарæг 

49&ь 
Дуртæм дæр хъары. 
Мæнæ ныл дыууæйæ ыстыр фæндагыл 
Цы къæвда уары. 
Дзиуаты Солтанбег уæд йе ’фсымæртæм 
Афтæ куы дзуры: 
«Хатыр мын бакæнут мæ къæйных ныхас, 
Фæлæ уæ курын, 
Мæ чысыл сабитæ, мæ цардæмбалмæ 
Уæ цæст фæдарут. 
Æххуысхъуаг уыдзысты, сидзæрхуыз сæ 
Ма бауадзут. 
Тæхуды, нæ уæле обауы сæрæй 
Чи фæлгæсы, 
Йæ фæллад хæдзармæ æхсызгон хабар 
Чи æрхæссы. 
Мауал кæс фæндагмæ, хъæбул мысгæйæ, 
Мæ рыст ныййарæг. 
Мæнæ дæм мæ бæсты цъæх уалдзæгимæ 
Æрцыд мæ зарæг. 

МЫРТАЗЫ ФÆСТАГ БАЛЦ 
Бæцæзаты Мыртазæн 
Адæмты æхсæн бæрæг чи дардта, 
Ахуыр-фæндагыл дардмæ чи зынди, 
О, уыцы Мыртаз цытджын Мæскуыйы 
Нæ фæсивæдæн цы стыр ныфс уыди. 
Райгуырæн зæхх ын мады ад кодта, 
Мады уарзтæй йæ кæд уымæн уарзта. 
Кæмфæнды ма уæд, уый алы ран дæр 
Ирон лæджы ном кадджынæй хаста. 
Мыртаз бадзуры: «Цæй амондджын у, 
Цард кæмæ бахудт йæ фæстаг бонты. 
Зæрдæйы фаг ма чи фæцин кодта, 
Йæ æфсымæртæ, йæ дзæбæх хотыл». 
Мыртаз бадзуры: «Мæ сау фыдфынтæн, 
Сæ уæззау кæрон æрцыд фыдазмæ. 
Бавæрут-иу мæ нæхи уæлмæрдты, 
Мæ ныййарæг мад Фатъийы фарсмæ». 
Мæрдты бæстæ, дам, зæдты бæстæ у, 
Фатъи ’мæ Гацыр дæумæ кæсдзысты. 
Уыдон дын, мæ хур, дæ зæрдæйы рыст 
Кæугæ-узæлгæ дзæбæх кæндзысты. 
Адæмты æхсæн бæрæг чи дардта, 
Ахуыр-фæндагыл дардмæ чи зынди, 
О, уыцы Мыртаз цытджын Мæскуыйы 
Нæ фæсивæдæн цы стыр ныфс уыди! 

ÆНÆ ДÆУ 
Æз цардæй амæндтæ нæ домын, 
Нæу цард дæр амондæй æххæст. 
Æз царды иунæг хæзна зонын,— 
Хæрззæрдæ адæймаг æрмæст. 
Хæрззæрдæ... Цас цин æмæ уарзт и 
Йæ мидæг дзыллæйы хæрзтæй! 
Мæнмæ та амонды хур касти 
Дæ рæсугъд сау дыууæ цæстæй. 
Дæ ныфс мæ царды рындзтæм иста, 
Уыд де сдзырд удæнцойы хос. 
Уæдæ цæй зынаргь у, цæй диссаг, 
Нæ зæххыл адæймагæй хорз. 
Фæлæ мын, оххай-гъе, дæ зынтæ 
Мæ зæрдæ акодтой æмбис. 
Къæдзæхау дурвидар куы уыдтæ, 
Уæд дыл куыдæй фæтых и низ! 
Æмæ дыл царды рухс куыд рахатт, 
Куыд æрхауд ме стыр цин ныллæг. 
Уыд демæ иунæг къуым парахат, 
Æнæ дæу дуне дæр — къуындæг. 
Уæддæр мын иу ныллæг хæдзары 
Дæ хуызист удæнцой хæссы. 
Мæй хæхтыл йе ’взист тынтæ луары, 
Мæй зæхмæ джихауæй кæсы... 

ДЫ РУХС ХУРЫ ÆНГÆС ДÆ 
Дурджын Бæрзондыл — цъæх зæлдаг кæрдæг, 
Дымгæ дзы сахуыр хъазын. 
Фæлмæнзæрдæйæ амондхъуаг чи у, 
Æз ахæм чызджы уарзын. 
Б а з а р д: 
О уарзондзинад! 0 уарзондзинад! 
Ды рухс хуры æнгæс дæ. 
Зæрдæйы арфы дидинæг калынц 
Дæ сызгъæрин бæлæстæ. 
Сау хохы рындзæй цæргæс фæлгæсы, 
Уый та урс бæлон разынд: 
Буц мын чи дара ныййарæг мады, 
Æз ахæм чызджы уарзын. 
Б а з а р д 
Диссаг у, диссаг зæрдæйæ рæсугъд, 
Рæстæй мын хорзы ма фау. 
Фæлтау нæ Ирыл мыггаджы хорау 
Дæ уарзондзинад байтау! 

^з^ 
УАЛДЗÆГ НÆ ИРЫ 
Уалдзæг, зæгъынц, амонд хæссы 
Сызгъæрин зæлтыл, 
Ног та ’рбахызт худæнбылæй 
Нæ хохкъæсæртыл. 
Акæсут-ма, акæсут-ма, 
Йæ рæсугъд фæдтæ 
Балбæлæсты урс уæхсчытæй 
Калынц тæмæнтæ. 
Б а з а р д: 
Мæнæ куыд рухс у уалдзæг нæ Иры, 
Мæнæ куыд рухс у хуры тынтæй! 
Цин æмæ уарзтæй, куыст æмæ цардæй 
Уалдзыгон зæххыл бафсæдæн нæй. 
Нæй зынаргъдæр ацы зæххæй, 
Зæрдæйæн — уарзон. 
Хур нæм худы й’алы ’ртæхæй, 
Хур — цины фаззон. 
Фæндаг хоны, фæндаг сиды, 
Цæй, циу фæллад та? 
Ацы зæхх йæ урс æхсырæй 
Кæмæн нæ радта! 
Б а з а р д: 
Мæнæ куыд рухс у уалдзæг нæ Иры, 
Мæнæ куыд рухс у хуры тынтæй! 
Цин æмæ уарзтæй, куыст æмæ цардæй 
Уалдзыгон зæххыл бафсæдæн нæй. 

ÆЗ АХÆМ ЧЫЗДЖЫ АГУЫРДТОН 
Заманхъулы, дам, хъазты бон 
Бæласæн йæ дыргъ нæ тонынц. 
Æз ахæм чызджы агуырдтон, 
Рæсугъдæй хорз дæр кæй хонынц. 
Ох, ох, æз ахæм чызджы не ссардтон, 
Ох, ох, рæсугъдæй хорз дæр кæй хонынц. 
Æз ахæм чызджы агуырдтон, 
Худгæ цæстытæй чи кæса. 
Æз ахæм чызджы агуырдтон, 
Мæ цардмæ уалдзæг чи хæсса. 
Æз ахæм чызджы агуырдтон, 
Ныййарæджы рис чи ’мбара. 
Æз ахæм чызджы агуырдтон, 
Йæ цин бинонтыл чи уара. 
Ох, ох, æз ахæм чызджы не ссардтон, 
Ох, ох, йæ цин бинонтыл чи уара. 
Бæласы дыргътæ згъæлгæйæ 
Йæ къалиутæ ныссастысты. 
Сыгъдæг фæндтæ мæ зæрдæйæ 
Сæууон цъиутау фæтахтысты. 
Ох, ох, сыгъдæг фæндтæ мæ зæрдæйæ, 
Ох, ох, сæууон цъиутау фæтахтысты. 

Заманхъулы, дам, хъазты бон 
Бæласæн йæ дыргъ нæ тонынц. 
Æз ахæм чызджы агуырдтон, 
Рæсугъдæй хорз дæр кæй хонынц. 
Æз ахæм чызджы агуырдтон, 
Кæстæры зæрдæ чи ’мбара. 
Æз ахæм чызджы агуырдтон, 
Йæ хистæрты буц чи дара. 
Ныр ахæм чызг Ирыстоны 
Ыссардтон æз, ыссардтон! 

^ё^ 
ÆНÆНОМ ЗАРÆГ 
Дæ ныфсæй æз уалдзæгмæ тахтæн, 
Мæ фæззæг фæрнæйдзаг хуыдтон. 
Æнæ дæу æнæбазыр маргъ дæн, 
Тæхын дын куы нал у мæ бон. 
Къуырма бæлон æхсæвы тары 
Дзыназы, йæ хæкъуырцц цæуы. 
Миййаг, кæд, дæ хъысмæт æмбары, 
Миййаг, кæд, мæ цардыл кæуы. 
Ызнон дæр ма рухс хурау кастæ 
Æмæ дæ цæй тынг хъал уыдтæн. 
Ныр абон, мæ фæззыгон азты, 
Уæззау мæтыл бафтыдтай мæн. 
Мæ сагъæс мæ риуы нæ цæуы, 
Цæссыгтæ æлвасынц мæ хъуыр. 
Æнæ дæу мæн уалдзæг нæ хъæуы, 
Мæ фæззæг æнæ дæу — мæгуыр. 
Мæ зæрдæ йæ зоны, æнкъары, 
Зымæгон æхсæвты хуызæн, 
Сæрдыгон дæр не ’нкъард хæдзары, 
Æнæ дæу цы уазал уыдзæн... 
Дунескæнæг! Де ’ххуыс, дæ хæрзтæй 
Ды сурыс мæгуыры фæллад: 
Ныфсы мур дæ курын æрмæстдæр!— 
Ныфсы мур мæ зæрдæйæн ратт... 
377 

РЕУА 
(Адæмон сфæлдыстадмæ гæсгæ) 
Гæды рувас, кæдæм цæуыс? 
Ой, реуа! 
Усгур, мæ хур, бæргæ, цæуын, 
Ой, реуа! 
Кæцы хъæумæ Уæлладжырæй? 
Ой, реуа! 
Кæд сусæг нæу — зæгъ-ма мын æй, 
Ой, реуа! 
Æлдарыхъæу, æлдаратæм, 
Ой, реуа! 
Ис рæсугъд чызг Сугъаратæм, 
Ой, реуа! 
Хæсгæ та уæд цытæ кæныс? 
Ой, реуа! 
Мæ иу дзыппы — хуры тынтæ, 
Ой, реуа! 
Иннæ дзыппы — мæйы фынтæ, 
Ой, реуа! 
Уыдон та дæ цæмæн хъæуынц? 
Ой, реуа! 
Хуры тынтæ — йæ нанайæн, 
Ой, реуа! 
Мæйы фынтæ — йæ бабайæн, 
Ой, реуа! 
Ныхæстыл мæ цы ныддардтай? 
Ой, реуа! 
Уæдæ, рувас, фæндараст у, 
Ой, реуа! 

АРСЕНЫ ЗАРÆГ 
Дардыл куы байдыдтой хъазынтæ 
Стъалытæ арвы кæрон: 
Райгуырди Дымгæйы базыртыл 
Уадæмдых лæппу — нæртон! 
Байрæзт йæ райгуырæн хъæубæсты 
Фадзайтæм уарзон кæстæр. 
Йе уæнг нæ фæллад хъæбысхæсты,— 
Гауызыл арт уыд, цæхæр. 
Балцы фæрасти Цыколайæ 
Иры бæгъатыр хъæбул. 
Амонд æм каст Барселонæйæ, 
Хурау æм худти Сеул. 
Дард балцы Иры бæгъатырæн 
Уастырджи йе ’мбал уыди. 
Йе стыр уæлахиз — æхсæз хатты! — 
Дунейы рухсмæ зынди. 
Фесгуыхт ирон лæппу дард бæсты,— 
Скодта йæ дзыллæйæн ном. 
Нарты нæртон туг — йæ къабæзты, 
Хурау йæ зæрдæ — æргом. 
Рухс амонд дунейы фарнимæ 
Иры рæсугъд зæххыл фен,— 
Де стыр уæлахизты кадимæ 
Бирæ фæцæрай, Арсен! 

ДЗУÆРТТЫ УАЗÆГ 
Хъайттаты Вудзийæн 
Зынцъары сæрмæ Уналы рæгътæ, 
Сæумæрайсомты халас æвæрынц. 
Чи нын райгуыра ацы сау хæхты, 
Уый хохы дзуæрттæ фæндараст кæнынц. 
Хъайттаты Будзи, фыдæлты фарнæй 
Ды срæсугъд кодтай дæ царды бонтæ. 
Хæдзары амонд, хæдзары хъармæй, 
Сызгъæрин хуртау — дæ хорз бинонтæ. 
Уæ фæлмæн хистæр ныййарæг мад у, 
Йæ цæстытæй уæм циндзинад худа. 
Дæ цардæмбал та хæдзары кад у, 
Уæ абоны цард макуы фæцуда. 
Амонды рындзыл — цæргæсы лæппын, 
Йæ фæйнæ фарс та — æртæ бæлоны. 
Уый куы у, Будзи, дæ иунæг лæппу 
Йæ хоты æхсæн, йæ ныфс сæ хоны. 
Мигъдæуы дзуар дæр сымах хъахъхъæны, 
Уæ хорздзинæдтæм хæхтæй фæлгæсы. 
Арфæйы бон уын арфæ ракæны, 
Амонды бон уын амæндтæ хæссы. 

^ё^ 
УРС СÆНЫКК 
(Сывæллæттæн) 
Урс сæныкк фæзынди цардмæ 
Урс хуры хуызæн. 
Быдыр байтыгъта йæ размæ 
Арвæнгæс тъæпæн. 
Уый цъæх уалдзæг хъæумæ ’рбазынд, 
Æмæ бахудт зæхх. 
Сæныкк дидинæгæй нуазы 
Райсомы æртæх. 
Урс сæныкк фырцинæй райы 
Къуыбырты фæстæ. 
Сæныччы цæстытыл уайы 
Аргъæутты бæстæ. 
Дзугимæ фæцахуыр рагъмæ 
Сау сæгъты æхсæн. 
Урс сæныкк фæзыны дардмæ 
Урс хуры хуызæн. 

ё^^ 
УЫЙ ЗОНЫ ХУЫЦАУ 
Куы фæвæййы уырдыг, уæд райдайы хæрд, 
Фæндараст, мæ Уалдзæг, æгас цу, мæ Сæрд. 
Мигъ сыстади зæххæй, æрбакасти хур, 
Мæ амондмæ иу бон фæцыдтæн зынггур. 
Мæ зæрдæ цæргæсау уæларвбæсты хатт, 
Фæстагмæ фæлладæй цæнддуртыл æрбадт. 
Рæудымгæ фæхаста мæ цинтæ, мæ хъыг, 
Зынг нал ис мæ арты, æрмæстдæр — фæнык. 
Уæддæр ма мæ тавы мæ рагбонты уарзт: 
Мæ усгуры зилдух — къæрццæмдзæгъд, къæрццхъазт. 
Чызгайы ныхæстæ... Лæппуйы цæлхъ-кафт... 
Ехх, уыцы замантæм ма фыны дæр бафт. 
Æрызгъæлд мæ Уалдзæг, ныссабыр мæ Сæрд, 
Фæци ам мæ уырдыг, ам райдыдта хæрд. 
Кæдæм хондзæн фæндаг мæн дарддæр хуындзау? 
Нæ зонын... Нæ зонын... Уый зоны Хуыцау. 
# 

ТОКАТЫ ГЕОРГИЙЫ ЗАРÆГ 
Цæргæс, дам, ратахти Кавказы урс хæхтæй, 
Уый цæргæс куынæ уыд, ирон гуырд куы уыди. 
Токаты Георгий нæ номдзыд æфсымæр, 
Йе стъалы агуырæг уæлæрвтæм фæцыди. 
Уæларвон цъæх бындыр æд хурджын фæндæгтæ, 
Ды басгæрстай, Гокки, зæрдæ æмæ зондæй. 
О, иу хатт-ма ракæс нæ Иры бæстæмæ, 
Фæндон хорз нын рахæсс дæ царды бæрозондæй. 
Токаты Гаппойæн йæ цæхæрцæст лæппу, 
Уæларвон фæндæгтæ дæгъæлæй бакодта. 
Æнусон уай, Гокки, йæ ирон дзыллæйæн, 
Дунейы бæрзæндтыл бæрзонд ном чи скодта. 
Токаты Георгий, дæ кад дын хæсдзысты, 
Нæ Иры дзыллæтæ — Аланы фæдонтæ... 
О, царды фæндæгтыл зæрин тæмæн калой, 
Дæ зонды хæтæнтæ, дæ фарнæйдзаг бонтæ. 
# 

^ш^ 
МÆНÆ ЦЫ ХОРЗ ДÆ, ХИ АРТДЗÆСТ 
Урс бæхы уайгæ ауыдтон, 
Сау барæг йе ’мбуар бацыди. 
Урс бæхы мæ цин базыдтон, 
Сау барæг мæ хъыг разынди. 
Циу къаннæг обау хохы раз, 
Уæддæр мын зон дæ уидæгты. 
Зæххыл нæй ахæм хорз бæлас, 
Æмæ æвзæр дыргъ чи дæтты. 
Арыхъы рæгътыл — рухс уалдзæг, 
Дурджынбæрзондæй рафæлгæс. 
О, Рухс Уалдзæг — нæ буц уазæг 
Лæгты дзуарыл нæ бафæдзæхс. 
Мæнæ цы хорз дæ, хи артдзæст, 
Нæ ирон зæххыл барджынæй 
Тæхуды æмæ чи бафсæст, 
Цæрынæй æмæ уарзынæй. 
Цæргæс йæ уды дзæбæхæн, 
Арвыл тæхгæйæ фидауы. 
Бирæ цæрат, ирон зæххыл, 
Ирон хорнæмыг чи тауы! 

НОГБОНЫ ЗАРÆГ 
Ды — афæдзы сæр, урсдзыкку бæрæгбон, 
Дæ сæууон хур ныл рухсцæстæй æркаст. 
Æмæ дæ курæм хистæртæн цæрæнбон, 
Нæ кæстæртæн — цæрæнбон æмæ уарзт. 
Б а з а р д: 
О, Ног аз, Ног аз, фарны къах æрбавæр 
Æмæ фæсур нæ зæрдæты фæллад. 
Тæхынмæ нын дæ урс базыртæ авæр, 
Цæрынмæ нын дæ хорз амæндтæ радт! 
Нæ сыгъдæг арв нын сау фæздæгæй бахиз, 
Дæ фарн æмæ дæ хъарммæ бæллы Ир. 
Нæ дзыллæйæн радт цинимæ Уæлахиз, 
Ирон зæххæн та — зад хоры Æфсир. 
Мæ зарæг дæр фæуæд, Ног аз, дæ уазæг 
Æмæ нæ Ирыл ахæссут уæ фарн. 
Кæм лæууат, уым куыд-иу райгуыра Уалдзæг, 
Кæд цæуат, уым куыд никуы сæфа хъарм. 
Б а з а р д: 
О, Ног аз, Ног аз, фарны къах æрбавæр, 
Æмæ фæсур нæ зæрдæты фæллад. 
Тæхынмæ нын дæ урс базыртæ авæр, 
Цæрынмæ нын дæ хорз амæндтæ радт! 

ъ$@% 
ÆХСЫЗГОН фЕМБÆЛД 
Мæн фæнды дæ цæстытыл æууæндын, 
Мæн фæнды æргом ныхас кæнын. 
Уалдзыгон сæууон хуры хæрдгæ тын, 
Æз дæуæн мæ зæрдæйы хæссын. 
Б а з а р д: 
Æмæ ныр кæцырдæм фæнды акæс,— 
Бæстæ цыма райдзастдæр фæци. 
Ехх, кæм уыди ацы боны сагъæс!.. 
Ехх, кæм уыди ацы боны цин!.. 
Ракæнынц æхсызгон кадæг хæхтæ, 
Не ’фсæды йæ фæлмæн зæлтæй хъус. 
Дидинджытыл ирдгæ урс æртæхтæ, 
Байтыдтой сызгъæрин уарзты рухс. 
Æз цæуын, нæ фембæлдыл æууæндын. 
Райдзаст уынгты цингæнгæ тырнын. 
Уалдзыгон сæууон хуры хæрдгæ тын, 
Æз дæуæн мæ зæрдæйы хæссын. 
Б а з а р д: 
Æмæ ныр кæцырдæм фæнды акæс,— 
Бæстæ цыма райдзастæр фæци. 
Ехх, кæм уыди ацы боны сагъæс! 
Ехх, кæм уыди ацы боны цин!.. 
386 

48>8^ =ЕЕЕ 
МÆ ФÆЗЗЫГОН НАЙ 
Нæ дзыллæйы зæрдæ — 
Мæ хуымгæнды хай. 
Къоста 
Зарæг æмæ адæм цæрынц сæ фыдæлты фарнæй. Адæм 
сæ фыдæлты фарнæй куы цæрой, уæд та зарæг дæр амонд- 
джын у æмæ хъæуæй-хъæумæ, зæрдæйæ-зæрдæмæ тæхы. 
Адæммæ байхъус æмæ сын сæ фæндыры цагъд, сæ зар- 
джытæм гæсгæ бамбардзынæ сæ зæрдæйыуаг. Фæллой æмæ 
курдиат сты адæймаджы дыууæ базыры. Уыдонимæ ма 
йын рæсугъд зæрдæ куы уа Райгуырæн бæстæ уарзынæн, 
уæд уый у æцæг амонд. 
Æз мæ царды фылдæр бонтæ радтон, ирон зарæг æмæ 
ирон адæмы сфæлдыстадон хæзнатæй чи ферох, уыдон 
фæстæмæ сног кæныны хъуыддагæн æмæ уыцы бирæ азты 
дæргъы царды ницы хорздзинадмæ бабæллыдтæн адæмы 
арфæйæ фæстæмæ. 
Фæлæ адæм дæр иухуызон кæм ысты? Сæ иутæ ацы 
стыр зæххы фæндæгтыл адзæгъæл сты мулчы фæдыл æмæ 
сæ Дунейысконды æндæр ницы æндавы. Иннæтæн се уæн- 
джы баззад сæ фыдæлты тугдадзин, сæ ирон зæрдæ сæфын 
нæ бакуымдта æмæ хъæздыгдзинады разæй дæр агурынц 
сæ фыдæлты уидаг. 
Æз фыссын, иронæй ма чи баззад, æрмæстдæр уыдонæн, 
æмæ, афтæ мæм кæсы, кæрæдзийы тынг хорз æмбарæм. 
Æз сæ уарзын сæ ирон рæсугъд зæрдæйы тыххæй. Уæдæ 
мæ сæхæдæг дæр кæй нымайынц, ууыл æз дызæрдыг нал 
кæнын. Æцæгæй дæр афтæ кæй у, уый сæ арфæйы пис- 
мотæй дæр бæрæг у, кæд бынтон цыбыртæй мыхуыргонд 
цæуынц, уæддæр. 
Æз, æргом зæгъгæйæ, бирæ фæхъуыды кодтон, адæмы 
арфæтæ мæ чиныджы фæрстыл мыхуыр кæнон, æви нæ, 
387 

зæгъгæ. Иуырдыгæй — дызæрдыг: раст мæ куынæ бамба- 
рой чиныгкæсджытæ æмæ сæхинымæр афтæ куы зæгъой: 
адæмы арфæтæй йæхи рæвдауы... Кæй зæгъын æй хъæуы, 
лæгæн йæ фæллой адæмы зæрдæмæ куы хæццæ кæна, уæд 
уый у уæларвæй ракургæ хорзæх. Фæлæ мын ныр 
сæйрагдæр æндæр хабар у: йæ риуы ирон зæрдæ кæмæн 
ис, ирон зард æмæ фæндырдзагъдмæ уæнгрог æмæ разæ- 
нгард чи кæны, ирон дзыхыдзырд зынаргъ кæмæн у, 
ахæмтæ ма нæ фыдæлты зæххыл бирæ ис. Æмæ табу Хуы- 
цауæн! Уыдонæй сты, мæ чысыл фæллойы тыххæй йæ 
риуы мидæг зæрдиаг æмæ цæстуарзон ныхæстæ чи ссард- 
та æмæ загъта, уыдон дæр. Æмæ мæ сеппæтæн дæр фæнды 
фысгæдзырдтæй арфæ ракæнын. Хуыцау уын раттæд цæры- 
ны ныфс, уæ ирон зæрдæйы ахуырст макуы ссæуæд æмæ 
уæ кæстæртæм фæлтæрæй-фæлтæрмæ куыд хиза фыдæл- 
ты зæрдæйыуаг. Ирондзинад нæ Иры зæххыл æвидигæ 
куыд уа, уыцы амонд неппæты дæр уæд... 
Æмæ ма иу ныхас. Кæддæр Арыхъы рæгътыл сæм- 
бæлдтæн мæ хъæуккаг зæронд лæг Хъæстуаты Муссæйыл. 
Хуымæтæджы зæхкусæг лæг Хъæдырагъы Æрдузы сагъ- 
та... хъæууон дыргъбæласы талатæ: фæткъуытæ, кæрдотæ. 
Йæхи фæндонæй, йæхи æгъдауæй. Æмæ мын афтæ зæгъы: 
«Фæнды мæ мæ цæргæйæ хорздзинад аразын. Бауырнæд 
дæ, Æхсар, мæхæдæг æй не ’рхъуыды кодтон — хуыздæр 
адæмты фæзмын. Æмæ мæхинымæр афтæ фæзæгъын: кæд 
мæн дæр исчи бафæзмид...» 
Мæрдты бæсты сыгъзæрин талатæ суадзай, мæ хъæук- 
каг Муссæ, цæй хорз æй загътай: «Кæд мæн дæр исчи 
бафæзмид...» 
Махæн нæ ирон царды уидаг фидаргæнинаг у. Æмæ иу 
хосдзау дæр хосдзау у, фæзæгъынц, фæлæ махæй алчи 
дæр нæ Ирыстоны тыххæй хорз хъуыддаг аразгæйæ, тæху- 
ды æмæ, афтæ куы зæгъид йæхицæн, кæд мæн дæр исчи 
бафæзмид, зæгъгæ... 
Тæхуды, ирон ныхас æмæ ирон зарæджы фарнæй 
æдзухдæр цæрдхуыз æмæ æртхуыз куы уаид нæ Иры 
бæстæ! 
388 

АДÆМЫ ХОРЗÆХ 
Цытджын Æхсар! 
Рагæй мæ фæнды дæуæн зæрдиаг арфæйы ныхæстæ 
зæгъын, фæлæ адæймаг куы фæзæронд вæййы, стæй ма йыл 
низ дæр куы бафты, уæд йæ зæрдæйы фæндтæ сæххæст 
кæнын афойнадыл йæ къухы нал бафтынц. 
Рагон адæмон къæбицы æмбæхст, кæнæ та рох цы стыр 
бирæ фыдæлтыккон зарджытæ, таурæгътæ, æмбисæндтæ 
уыдис, уыдон рахастай рухсмæ. 
Мæ сæрæй дын ныллæг кувын де стыр литературон 
фæллойы тыххæй. Бирæ хорз æмæ рæсугъд арфæйы ныхæс- 
ты аккаг дæ. Цæр, фылдæр дæ чи уарзы, уыдоны фæндиаг, 
сæрæгасæй, æнæнизæй, амондимæ бирæ азты. 
БЕРОЗТЫ Фатъимæт, 
фæллойы ветеран, 
г. Дзæуджыхъæу. 
оэ оэ от 
Дæ бонтæ хорз уæнт, ЧеджемтыÆхсар. Ирыстоны ахæм 
адæймаг нæй, æмæ дæ радиобакастытæм зæрдиагæй чи нæ 
хъусы. Хорз æфсинау архайут, цæмæй уæ къæбиц кæна 
хъæздыгæй-хъæздыгдæр. Ирыстоны фæсивæды астæу хæлиу 
кæныс уæлахиз æмæ хъæбатырдзинады, сыгъдæг, растзæрдæ 
æмæ æнæкæрон уарзондзинады фæдыл адæмы æрхъуы- 
дыгæнгæ зарджытæ. 
Æвæццæгæн, æмæ дæ ныййарджытæ раст бакодтой, ахæм 
ном дын кæй равзæрстой, уымæй. «Æхсар» ном хæссыны 
аккаг дæ. Æрмæст йæ адæмы æнæкæрон уарзт чи кæны, 
ахæм адæймаг равзардзæн арфæйаг фæндаг. Æз дын кæнын 
стыр арфæ, сæдæ азы æнæнизæй фæцæр. 
АЛÆГАТЫ Зойæ, 
Горæтгæрон район, Саниба. 
25 Ирои эарæг 389 

* * * 
Зынаргъ Æхсар! 
Абон раисомæй тынг лæмбынæг, æхсызгонæй хъуыстон 
радиойæ дæ уацмыс: «Базон дæ адæмы, базон дæхи». Мæ 
зæрдæмæ тынг фæцыдысты дæ курдиатджын, дæсны 
фыссæгæн куыд æмбæлы, уыцы ныхæстæ.Дæ цæрæнбон бирæ 
уæд æмæ дын бирæ бантысæд Ирыстоны домбайдзинады 
æмæ иудзинады сæраппонд. Сæрыстыр дæ дæн. 
ДЖЫККАЙТЫ Къоста, 
фæллойы ветеран. 
ста оэ оэ 
Дæ бонтæ хорз, Æхсар! Стыр хатыр дæ курæм, фæлæ нæ 
сæрыстырдзинад дæуæй уый бæрц сбæрзонд æмæ йæ нæ бон 
нал у æнæ раргом кæнгæ. Дæу хуызæн адæймæгтæн ракæнын 
хъæуы стыр арфæтæ, ноджы стырдæр арфæтæ та дæ мад 
æмæ дæ фыдæн, дæу хуызæн лæппу чи радта æмæ схъомыл 
кодта ирон адæмæн. Мах стыр зæрдиагæй æнхъæлмæ 
фæкæсæм, дæ хъæлæс кæд райхъуысдзæн радиойæ. Ды кусыс, 
ирон адæммæ æппæтæй зынаргъдæр цы хæзна уыдис, уый 
зæххæй сисын æмæ иæ адæмыл байуарыныл, æмæ дæ къухы 
бафтæд уыцы хорздзинад. Искæд бон дæ царды фæндагмæ 
фæстæмæ куы ракæсай, уæд фендзынæ дæ рæсугъд фæд æмæ 
зæгъдзынæ: «Дзæгъæлы нæ фæцардтæн адунейыл». 
Цас хорз хъуыддаг у уый, æмæ кæстæртæн, хистæр чи у, 
уый кæй æмбарын кæныс, кæддæр нæ ирон адæммæ цас хорз 
адæмтæ уыдис æмæ семæ рæсугъд æгъдæуттæ кæй хастой... 
Ды кусыс, цæмæй уыцы рæсугъд æгъдæуттæ ма бамынæг 
уой. Æз дæ хъæлæс куы фехъусын, уæд Бабумæ фæдзурын, 
мæнæ цы лæппуйы уарзыс, уый дзуры, зæгъгæ, æмæ дæм тынг 
зæрдиагæй æмæ æхсызгонæй фæхъусы, æрфæтæ дын фæкæны, 
æмæ дыл йæ арфæтæ æрцæуæнт. 
ХЪЫРГЪАТЫ бинонтæ, 
г. Дзæуджыхъæу, Тургеневы уынг, 118-æм хæдзар. 
390 

?о ^у ^у 
Стыр арфæ кæнын, зарæг Сæбæтхъуаты Хъазыбегыл чи 
скодта, зарæг адæмыразмæ чирахаста, уыдонæн. Уадз æмæ 
æнахъом сабитæ æмæ лæмæгъ рынчынты сæрыл йæ æрыгон 
цард нывондæн чи æрхаста, уый ном æнустæм цæра адæмы 
зæрдæты. 
БИБЫЛТЫ Азау, 
фабрикæ «Прогресс»-ы кусæг. 
Мах, зæронд, ацæргæ ирон адæм, бузныг æстæм нæ зонд- 
джын сæрæнгуырдтæй, ирон адæмы хорз æгъдæуттыл, 
æфсарм æмæ æвзагыл чи тох кæны, уыцы æцæг ирон хъæба- 
тыр лæппутæй. Чеджемты Æхсарбегæй уæлдай бузныг 
æстæм. 
Æхсар, нæ фыдæлты хорз æгъдæуттæ, фарны 
хабæрттæ кæй райгас кодтай, уыдон сты дунейы аргъ. 
Æхсар, уыцы хъару, уыцы зондахаст дын уæд фидар æмæ 
домбай, æнæниз æмæ æнæфыдбылызæй бирæ æнтыстдзин- 
æдтимæ цæр. 
Мах, зæронд адæм, лæгъстæ дын кæнæм, цæмæй нын 
арæхдæр хъусын кæнай нæ ирон фыдæлты хорз зарджы- 
тæ. 
Æхсар, райгонд æмæ амондджын у дæ фарны хъуыдытимæ 
зæронды бонмæ, амондджынæй кус!.. 
ПЛИТЫ Асиат, 
Уæллаг Рукъ. 
391 

оо оУ оо 
Зынаргъ Æхсар! 
Ног азы дын стыр зæрдиаг арфæтæ кæнæм. Æнæнизæй, 
зæрдæрухсæй фæкус бирæ азты. Дæ фæлмæн уарзон хъæлæс 
адæмæн куыд адджын у, афтæ адджынæй фæцæр, бирæ дæ 
чи уарзы, уыдонимæ. Азæй-азмæ цал дамгъæйы ныффыссыс, 
уал хорзы дæ уæд. 
ХЪÆЦМÆЗТЫ Георгийы гыццыл бинонты къорд. 
а» со оо 
СеверО’Осетинское Радиовещание, ве- 
дущему радиопередачи: «Адæмон 
сфæлдыстад — адæмы хæзна» 
Ахсару Чеджемову. 
Мы, сотрудники Эльхотовского сельского Совета народ- 
ных депутатов, хотим выразить нашу благодарность и 
признательность Вам за Вашу передачу «Адæмон сфæлдыс- 
тад — адæмы хæзна». Что лучше можно придумать! Толь- 
ко что мы вновь получили огромное наслаждение, прослу- 
шав очередную передачу. Сколько душевной чистоты, любви 
и хорошей грусти в этих передачах! 
Желаем вам и вашей передаче творческих совершенство- 
ваний, новых интересных находок. 
Дæхæдæг та, Æхсар, адæмы фарнæй дзаг у, бирæ азты 
цæр æмæ зар дæ фæндырæй. 
Ветеран войны и труда М. БЕСАЕВА, 
Зам. пред. с/Совета 3. ЕЛОЕВА, 
В. КАЙТУКОВА, А. ДЗГОЕВА, 
А. В. ПЛИЕВА. 
392 

«Г оо 
Дæ бон хорз æмæ дын Стыр Хуыцау арфæгæнæг уæд, 
Æхсар! 
Вас беспокоит учительница средней школы №12 Хугае- 
ва Аза. Представляю, как Вы заняты, но мое письмо не 
отнимет много времени у Вас. Взяться за перо меня заста- 
вило стремление выразить благодарность и признатель- 
ность Вам за Ваше выступление по радио об рсетинах-геро- 
ях: «Чи сты ирон бæгъатыртæ». 
Бросила все дела, села у радио и слушала Вас, буквально 
проглатывая каждое Ваше слово. Вы — мастер осетинского 
слова, Вы — осетинский лингвистический клад (хæзнадон). 
Мне приходилось вживую слушать и ВасоАбаева, и Нафи 
Джусойты, и Камала Ходова, но ничья речь не тронула, не 
проникла мне в душу так, как Ваша. Каждое Ваше слово — 
луч, проходящий через каждую живую клетку организма слу- 
шателя, читателя. Слушая Вас, не могла сдержать слезы 
— они так и текли. Если бы эти парни — сахъгуырдтæ 
услышали Вас, они бы были горды собой и Вами. Я благода- 
рю Вас, Ахсар, за них. И сегодня, 24 января, слушала песни 
на Ваши слова, передаваемые по радио. 
Теперь у меня появилась новая мечта: приобрести все Ваши 
произведения. Я ищу их, но не могу найти, или плохо ищу?!. 
Может, Вы подскажете, где найти их, или, может, даже 
поможете в этом конкретно. Я не могу обещать милли- 
оны, но за приличную сумму я готова купить (ведь я рабо- 
таю 2 года, мне 21 год). 
Мне жаль себя, что я не знала, не слышала о Вас, будучи 
на Юге Осетии. Слышать-то слышала, но ничего толком. 
Но я обязательно восполню этот пробел. 
«Лучше поздно, чем никогда»,— как говорится. 
Полностъю убеждена в одном: в ряду Великих Мужей 
Осетии стоите и Вы — Чеджемов Ахсар (к великому сожа- 
лению, Вашего отчества я не знаю, прошу прощения). 
С чувством глубокого уважения к Вам 
Ваша новая приклонница (не «поклонница») 
ХУГАЕВА Аза Викторовна. 
393 

оо оэ во 
Исполняющей обязанности замести- 
теля председателя Госкомитета СО- 
АССР по телевидению и радиовещанию 
тов. Кайтуковой Елене Константи- 
новне. 
Уважаемая Елена Константиновна, пишу Вам вот о 
чем. В понеделъник, т. е. 13-ео июля, в утреннее время я 
слушал большую радиопередачу, автор Ахсар Чеджемов, 
посвященную семи братьям Кобегкаевым из с. Ахсари- 
сар Ирафского района, которых мать проводила на фрон- 
ты Великой Отечественной войны. Я этих братьев и 
семью их, к сожалению, не знаю, но когда я слушал о 
них продолжительную радиопередачу — великолепную 
радиокомпозицию, я слушал стоя у радиорепродуктора, 
то я не думал о том — знаю я их или не знаю, я думал 
о том, что они были и честно выполнили свой долг, и я 
в течение всей передачи, глубоко взволнованный, не мог 
сдержать слез свои, которые крупными каплями кати- 
лись и катились по моим щекам, поверьте, что это было 
так... 
Прошу Вас, Елена Константиновна, если можно, повто- 
рить передачу о семи братьях Кобегкаевых, повторить не 
для меня одного, а для всей родной нашей Осетии, лучшие 
сыны и дочери которой с честью и достоинством выполни- 
ли свой долг по защите Отечества вместе с лучшими сына- 
ми и дочерьми русского и других братских народов нашей 
многонациональной Родины. 
БИЧЕГКУЕВ Алихан Бердиевич, 
1923 г. рождения, член КПСС с 1944 г., 
участник Великой Отечественной вой- 
, ны, участник Сталинградской битвы, 
участник Парада Победы 1945 г. 
в Москве на Красной Площади. 
394 

со оУ оо 
Зынаргъ редакци! 
Æрæджы мах хъуыстам радиойæ зарæг Кобегкаты авд 
æфсымæры тыххæй. Фыссынц уæм уыцы авд æфсымæрæй 
иуы чызджытæ. Нæ фыды ном хуынди Мæхæмæт. 
Алчи дæр æй зоны, Ирыстоны фæсивæдæй тынг бирæ сæ 
туг ныккалдтой нæ Райгуырæн зæххы сæраппонд. Уыдонимæ 
нæ фыды æфсымæртæ дæр. Се ’взонг удтæ радтой, цæмæй 
абон мах цæрæм сыгъдæг цъæх арвы бын. 
Стыр бузныг зæгъæм фыссæг Чеджемты Æхсарæн. Æхсар! 
Стыр сгуыхтдзинæдтæ ис дæумæ дæ литературон фæнда- 
гыл æмæ дын нæ зæрдæтæ зæгъынц ноджы бæрзонддæр 
сгуыхтдзинæдтæ. Нæ зæрдæтæ нын тынг барухс кодтай, 
Кобегкаты авд æфсымæрæн сæ рухс ном адæмы астæумæ 
кæй рауагътай, уымæй. 
Азæ, Розæ, Таирæ. 
то со го 
Уæ бонтæ хорз уæнт, радиойы кусджытæ! 
Ног аз уын æрхæссæд æнæниздзинад, фылдæр хъару, 
цæмæй адæмæн фылдæр хæссат циндзинад. 
Адæймагæн уæлдай æхсызгон вæййы, чи фесæфы, уыцы фæси- 
вæдыл зарджытæ куы скæнут æмæ сын сæ ныййарджыты 
зæрдæты рыст куы фæкъаддæр кæнут, уæд. Уый тыххæй мах 
уæлдай бузныг стæм Чеджемты Æхсарæй. Тынг рæсугъд сарæз- 
та Черменыхъæуы æртæ æмгарыл зарæг, Сæбæтхъуаты Хъа- 
зыбегыл, Созайты Мæхæмæтыл, Дзигойыл æмæ бирæ 
æндæртыл. 
Мад æмæ фыд бирæ тухæн фæкæнынц, цæмæй сæ цот 
царды рæсугъдæй рацæуои, фæлæ се ’ппæтæн сæ зæрдæйы 
фæнд нæ сæххæст вæййы. 
БЕРОЗТЫ Сергей Ибрагимы фырт, 
ул. Августовских Событий, 71 «а». 
395 

да оэ от 
Уважаемый Ахсар Чеджемов! 
Мы Вам очень благодарны и от всей души говорим болъ- 
шое спасибо. Нам кажется, что ни один себя уважающий 
осетин не пропустит Вашу передачу. 
С уважением к Вам КИСИЕВА Светлана, ГУРИЕВА Фуза, 
АЛБЕГОВА Ирина, ХАБЛИЕВА Рая, ЦОРАЕВА Ольга. 
от оэ оо 
Зынаргъ Æхсар! 
Зынаргъ дæ уымæн хонын æмæ ды зынаргъ хъуыддаг ара- 
зыс ирон адæмæн. Бирæтæн сæ зæрдыл æрлæууын кодтай 
зæронд зарджытæ, чи сæ никуы фехъуыста, уыдоны та зонгæ 
бакодтай бирæ ног, зæрдæмæ арф чи хизы, уыцы зарджы- 
тимæ. Стыр бузныг дын уыцы ахсджиаг фæллойы тыххæй! 
ДЗИУАТЫ-МАГКАТЫ Зойæ, 
Калоты Заурбеджы номыл уынг, 88-æм хæдзар. 
ОО О^ ОО 
Нæ зынаргъ уарзон сыхаг Æхсар! 
Зæрдæбын арфæтæ дын кæнссм* дæ райгуырæн боны 
фæдыл. Тынг æхсызгон нын у, де сфæлдыстадæн дын хорз 
аргъгонд кæй æрцыди, уый. 
Æхсар, ды канд нæ дзæбæх сыхы, хъæубæсты хъæбул нæ 
дæ, фæлæ дæ æппæт ирон адæмъс уарзондæр хъæбултæй иу. 
Нæ зæрдæ дын зæгъы, бирæ азты ма де сфæлдыстадæй нæ 
зæрдæтæ куыд рухс кæнай æнæнизæй, амондджынæй. Цæр 
æмæ нын цæр дæ дзæбæх бинонты къордимæ амондджынæй. 
Ехх, Æхсар, æмæ дæу аккаг дзæбæх ныхæстæ чи зоны! 
Мæ бæсты дын Хуыцау бирæ арфæтæ ракæнæд. 
ГУЫБИАТЫ-ТОМАЙТЫ Фатимкæ, 
Заманхъул. 
396 

^ё^ 
СÆРГÆНДТÆ 
Æз дзыллæйы зæрдæ куы ссарин 5 
АÆУГÆ ХОХ, ЦÆУГÆ МÆСЫГ 
Стъалыйы мад 11 
Мады фæдзæхст 16 
Ирон театры фидауц 23 
Бимболат 27 
Ирон кафты чызг-паддзах 33 
Курдиаты базыртыл 36 
Мызуры зарæг 39 
Æрхаста Иры хæхтæм рухс 46 
Баззад уæлæуыл сæ зарæг 50 
Уыди лæгдзинад кадджын 53 
Хъысмæт 57 
Уарзт æрцарди зарæджы 66 
Уый цард куыд уарзта 71 
Зынджы стъæлфæнæй ыссыгъди арт 75 
Елхотаг хъæбатыр 82 
Хæсыгаты хæстон æфсымæртæ 86 
Фæстæмæ ма касти йæ хурмæ 90 
Битарты æфсымæртæ 98 
Сæ фыды фарн 105 
Цъæх цинел 111 
Хæстмæ цыд цæринæгты дзæбæхдæр 116 
Кобегкаты авд цæргæсы 122 
Бæсты сæрвæлтау 130 
Амонд — мæлæтæй тыхджындæр 133 
Буц хистæр 137 
Æртæ æрвхуыз дидинæджы 142 
Иры зæххыл — фарны лæг 148 
Зонд æмæ зæрдæйæ — рæсугъд 155 
Куыд зынаргъ дæ, ныййарæг 158 
Дианæ 163 
Цы загъдæуа амондæн! 166 
Æлборты Верæ 172 
397 

Чейы бæлæстæ 175 
Ном цæры зæрдæйы 183 
Сау хохæй — сау барæг 189 
Ратахти стъалы уæларвæй 193 
Йæ зараг хъæлæс 197 
Хъæубæсты курдиат 200 
Йæ ном мысгæйæ 205 
Ахæм æфсымæр 209 
Хорзы ном æнустæм 212 
Хетæгкаты Фатимæ - 215 
Æнкъард мады зарæг 217 
Мæ иунæджы усгур арвыстон 220 
Нæкуысаты Земфирæ 223 
Уарзиаты Вилен 227 
Хъулаты Славик 231 
Бинонты кæстæр 235 
Хъæбул макуы амæлæд 238 
Арвæй дур æрхауæгау 241 
Цæуын æй хъуыди 244 
Чеджемты Аслан 247 
Дыууæ мады 250 
Цæргæстæ 255 
Лæгдзинад равдыста 252 
Кæстæры цард тæхгæ стъалыйы хуызæн 262 
Цы лæппу уыди, цы 267 
Чермен 273 
САУ ЦÆССЫГ 
ТÆХЫНЦ СЫЗГЪÆРИН АЗТÆ 
Райгуырæн зæхх æмæ мæ сызгъæрин уарзт 309 
Нæ буц хистæртæ 310 
Мады ном 311 
Мæ Ирыстон 312 
Арфæйы дзырд 313 
Бæрæгбоны зарæг 314 
Ныфсы ныхас 315 
Ироны зарæг 316 
Хуры цот 318 
Ирон симд 319 
Зарæг—сæууон хур 321 
Рæстæг 322 
398 

Кæстæры зарæг 323 
Æмбалы зæрдæ 324 
Зилахар 325 
Цъæйдон 326 
Тæхынц сызгъæрин азтæ 327 
Арфæйаг у, нæ хъæубæстæ 328 
Мады зарæг . . 329 
Лæппуйы сагъæс 330 
Æцæгæлон бæстæйы 331 
Мады лæвар 332 
О мæ мад 333 
Уый уарзондзинад у 334 
Мæ амонд 335 
Зæронд фæндырдзæгъдæг 336 
Хæлæг 339 
«Халон æмæ рувас»-ы нырыккон вариаци 341 
О, куыд хорз у цард . 344 
Ракæс, хур 345 
Агурын дæу 346 
Æгомыг бæлас 347 
Дæ уаты рудзынг 348 
Никæмæн ратдзынæн дæу 349 
Царды ад 350 
Ансамбль «Хæхты зæлтæ» 351 
Ирон чызджытæ 352 
Цæргæстæ 353 
Æз дæ раздæхынмæ кастæн 354 
Зæрдæ риссы æмæ риссы 356 
Сидзæр 357 
Æнахуыр фын 359 
Фæллад бæлццон 361 
Æфсымарры кад 363 
Сидзæры цардуалдзæг цыбыр у 365 
Дæ цыппар хойы 367 
Мауал кæс фæндагмæ 369 
Мыртазы фæстаг балц 371 
Æнæ дæу 372 
Ды рухс хуры æнгæс дæ 373 
Уалдзæг нæ Иры 374 
Æз ахæм чызджы агуырдтон 375 
Æнæном зарæг 377 
Реуа 378 
399 

=^3&^= — 
Арсены зарæг 379 
Дзуæртты уазæг 380 
Урс сæныкк 381 
Уый зоны Хуыцау 382 
Токаты Георгийы зарæг 383 
Мæнæ цы хорз дæ, хи артдзæст 384 
Ногбоны зарæг 385 
Æхсызгон фембæлд 386 
Мæ фæззыгон най 387 
Литературно-художественное издапие 
ЧЕДЖБМТЫ АХСАР ЗАКАРЯЕВИЧ 
ОСЕТИНСКАЯ ПЕСНЯ 
Редактор Л. Дз. Сугарова 
Художник и художественный редактор Г. 3. Чеджемты 
Технический редактор Б. Т. Бесаева 
Корректор А. Ф. Годжиева 
Сдано в набор 12. 01 2001. Подписапо к печатиЮ. 08. 2001. ЛР № 020762. Формат бумаги 60x84 '/„. Бум. офс. 
№ 1. Гарн. шрифта Муэл. Печать офсетная. Усл. п. л. 23,25. Учетно-изд. листов 19,43. Тираж экэ 2000. Заказ 
№411 с. 10. 
Республиканское иэдательско-полиграфическое предлриятие им. В. Л. Гассиева Комитета РСО-Алания по лс- 
чати и делам иэдательства, 362011, г. Владикавкаэ, ул. Тельмана, 16. 


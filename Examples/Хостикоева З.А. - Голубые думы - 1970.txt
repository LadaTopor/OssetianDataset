ЫЗНÆТ ДУНЕМÆ 
РАЙГУЫРДТÆ, 
МÆ ЗÆРДÆ 

ЦАРД 
Уæвгæ, зæххыл дæ хъысмæтæн нæма уыд: 
Цыргъ кард дæ скæрды, сирвæзы дыл арт, — 
Фæлæ та суадзыс ды нæуæгæй тау-уд, 
Цæй диссаг у, цы фæрстæ дын ис, цард! 

* * * 
Арвæрттывд цы сабыр мигьты ’мбæхсы, 
Уыдонимæ слымæн у æрмæстдæр, 
Цард дæуыл тызмæгдæрæй куы ’ртыхса, 
Уæд ныннæр, нырттив, ныррухс кæн бæстæ 
.'.•-) ••■ 
У’ дунейы ’ппæт зынтыл зынхъæцин, 
Цæр лæгæй тъымы-тъыма, мæ зæрдæ! 
Ма- суæд дын æцæгæлон зæххы цин, — 
Уый фæлтау фæрисс, 
фæхау тæгæлтæ. 

ЛÆДЖЫ ЦАРД 
Дæу дуры гуыбынæй хъæддаг лæг ыскъахта, 
Иæ армы дæ хаста æнусты сæрты, 
Мæлæтмæ дæ талынг фыд тыхтæн нæ радта, 
Йæхæдæг-иу бафтыд дæу тыххæй мæрдтыл. 
Фæлтæртæ дæ истой сæ тохы нысанæн, 
Цард — æрдзы рæсугъддæр, зынаргъдæр фæзыид! 
Лæджы зонд цæмæн мысы абон дæ сафын, 
Цы монцæн дын дары æрдуйыл дæ уд?! 
5 

* *' * 
Арв ныхъхъуынджын, 
(^/ нал та у йæ охыл, 
Зæхмæ стонг хъыхьхъаг куыдзау лæбуры, 
Уад та бацыд бæлæстимæ тохы, 
. Уад та сызнæт, ме ’нцойад мын суры. 
Нал хизы æнахуыр тас мæ уæнгтæй, 
Хуыссæг мыл æрхæцдзæнис æрæгмæ... —- 
Чизоны та искуы йыр æууæнкæй 
Чидæр дары йе ’взонг. уд дымгæмæ. 
6« 

* * * 
Æртæфсти цъиуыл дысоны фыдуазал, 
Ныддæлгом, мæгуыр, миты уæлæ салдæн, 
М^ [.удзынджы цур хаудбазырæй баззад, 
Æмæ та банцад иу зæрдæ йæ цавдæй. 
Тæккæ знои дæр ма хохбæрзæндты тахти, — 
Кæсын æм ныр мæ фæрссагæй æдзынæг... 
Мæ комулæфтæй авджы их æртади, 
Цыма кæуы йæ тæригъæдæй рудзынг. 

ЗÆХХ 
Уыдтæ кæддæр нæ дард хъæддаг фыдæлтæн 
Ды иумæйаг, 
цæвиттон цыма хур. 
Фæлæ сæ рæсугъд, 
зонынджын фæдонтæп 
У хъаугъайаг дæ дон æмæ дæ дур. 
О, Зæхх, 
зæнæгæй амондджыи нæ фæдæ, 
Æнус-æнус сын тонайаг уыдтæ, — 
„ Сæ ныййарæг, 
сæ радтæг Зæхх, уæлхъæдæн 
Сæ къухты мургай, 
къабазгай ныддæ! 
Дæу уæрстой, 
уæрстой, 
абон дæр дæ уарынц, 
Æмæ дæ сæрыл тохтæн нæй кæрон, 
Дæ зæрдæйыл 
дæ тугдзæссыгтæ уарынц, 
Кæуын дæр нял у мин азты дæ бон. 
* 

монолог 
Цæрукъаты А-æн 
Мæ намысæн фыдæлты уарт уыдзынæн, 
Мæ лæджы ном мын макуы байс, хуыцау! 
Фæлтау фæсал мæ дзабырты нæмдзынæн, 
Æд уадындз хæхты зилдзынæн фыййау. 
Цæстмæ зарæг-иу макуы снывæнд, ме ’взаг, 
Фæлтау, æрвдзæфау, дургомыгæй лæу. 
Рæстаг ныхасæн макуы су фыдызнаг,— 
Куы дардæуа чъырын артмæ дæр дæу. 
Нæ тугæрхæм, нæ уадæмдых æнусы, 
Мæ судзгæ зæрдæ, дарын дæ бæрзонд, 
Мæ риуы ’рмæст лæджы уарзынæн кусыс, 
Лæджы фарнæн хæлар кæнын мæ зонд. 
9 

УÆ ФАРН 
Кæддæр цы лæппутæ фæрысти,— 
Ысурси топхосы фæздæгæй! — 
Уæ фарн дзыллæты сæрмæ сыстæд, — 
Цæстысыг ма уарæд нæуæгæй. 
Куы кæна зæхх, æррайау, бстътæ, 
Мыййаг та дидинджытыл тугтæ... 
Æрцахсут рæстæгæн йæ рохтæ, 
Сæ карздæр ма ’рлæууæд фыд дугтæн. 
Гыццимæ чи нал æрцыд хæстæй, 
Кæуыл нæма систа йæ саутæ! — 
Уæ фарн дзыллæты сæрмæ растæд, 
Уæ фæдзæхст — царды ногдзыд таутæ. 
10 

РЕКОМ 
Кэед ызнаджы фарс рацыдтæ уыцы бон, — 
Фынгæй тохмæ нæ рауагътай лæппуты, 
Уæд цæй хуыцау, 
цæй бардуаг дæ, 
рухс Реком?-- 
Тугзæй фестади Хъобаи дæ тæппудæй. 
Кæд Хазбийы фæдисхъæр нæ бамбæрстай, 
Уæд æнусты дын табу цæмæн кодтой? 
Реком, Реком, 
хъæбатыры байсæфтай, 
Фæлæ уымæн йæ зæрдæ цы фæкодтай? 
О, мыййаг æй мæрдтыбæстæм ма барвит, 
Уый нæ Иры зæрдæ уыд, 
нæ цирхъхъ уыд, 
Уым хæзнайæн ирон дзырд, 
ирон фарн уыд, 
Уый нæ дзыллæйы абонау никуы хъуыд. 
11 

ЗЫНГХУЫСТ ÆМГАРÆН 
Це&болаты Хазбнйеен 
Æндзыг нырма, рыст зæрдæйау, нæ быдыр, 
Нæ хæхты зымæг бакодта йæ бар, 
Рæхджы та ’фтаудзæн рагуалдзæг цъæх къуыбыр, 
Æрмæст дæуыл уый не ’рцæудзæн, æмгар. 
Ды йыл фыццаг хатт нал кæндзынæ зарæг, 
.Нæ уыдзæн д ’амонд рухс хуры тынты. 
- Сæумæраджы фæлмæн къæвда куы уара, 
Уæд æм дæ къух нæ бадардзынæ ды... 
Фæлæ æдзух кæмæн кодтай йæ цæра, 
Цы Ир уарзтай дæхи удæй фылдæр, 
Ныр уымæ райсом ног амонд куы ’рцæуа, 
Уæд-иу ыл немæ бацин кæн ды дæр. 
1959 азы январь. 
12 

* * * 
Зæхх нæ уыдта йе стыр фæндаг мигъы, 
Хур фæсвæд уыд, 
мусонджы Разливы, 
Æмæ калцæг бæласы къуындзихыл 
Гуырди рухс бон, 
тар дуджы раз ивылд. 
Гуырди згъæр тын, 
дуне дзы йæхицæн 
Артвидар æндон хæдойнаг уæфта. 
Хур уыд Лении — 
фарн уыд тохæмхиц лæг, — 
Арвыл талынг, 
саудалынг ныссæрфта. 
Æз ныккодгон уыц’арвæй сæрбæттæн, — 
Цæсгом калы ’взонгады тæмæнтæ, 
Хур уыд Ленин, 
уый хъарм тынтæй мæдтæ 
Буцæй уафынц авдæны бæттæнтæ. 
13 

НОГ АЗ 
Алчи абон де стыр хæрзтæ курдзæн, 
Кувдзысты сæ бæлццæттæн фылдæр. 
Чи йæ фос, йæ хуымты ’рзадæн кувдзæн, 
Ногбоны фарн, кувын дæм æз дæр: 
Иры лæгты саджы фæдыл бафтау, 
Сонт лæппутæн арсы дзæмбы радт; 
Иалдæр азы саурæсугъд кæй уарзта, 
Уымæ та чындзæхсæвмæ æрхат! 
Не стыр фидыц — æфсинты бæркад-ис, 
Мах чи уарзы, уыдон фæндйаг уæд. 
Бахиз нæ фыдгулы цæстæй, бахиз — 
Ма райгуырæд , хохбæсты фыдвæд! 
14 

АМРАН 
Манолнс Глезосæц 
Амран, нæ хæхтæм сау рæхыстæй баст дæ, 
Дæ уд дын цæргæс сабыргай хæссы, 
Дæ сæрмæ бады стыр хуыцæутты «уаздæр», 
Дæ хъизæмармæ худгæйæ кæсы. 
Фæнды йæ, ды сæргуыбыр уай нæ разы, 
Дæ тых, дæ намыс й’армы дзыхъхъы уа... 
(О, уыцы бардуаг! Цас лæхстæтæ уарзы 
Фыдæй фыртмæ, нæ хъæуа, гъе хъæуа). 
Уæддæр дæ сæрмæ зоныг кæнын ма ’рхæсс, 
Хуыцаумæ никуы фехъуысдзæн дæ зын. 
Уый зоны, зоны, — ку’ атонис дæ рæхыс, 
Уæд та йын ногæй раскъæфпс пæ зынг. 
15 

поэт 
Поэзи нæу хуыцæуттæм кувæн аргъуан, 
Поэты аргъуан зæдты бадæн нæу. 
Поэт, поэт, 
зæххы къори дæ уаргъ у, 
Кæронмæ йæ фæхæссын хъæуы дæу. 
Поэзи у зæххон хæстыты карздæр, 
Поэт дæхæдæг иуæй дæр — æфсад, 
Æмæ куы зонай, де стыр тохы раст дæ, 
Рæстдзинад у дæ салдаттаг ныфс уæд. 
Уадз, фæсчъылдым поэзийы тæрхъустæ 
Дæ тох, 
дæ тыхыл дам-думтæ кæнæнт. 
О, уыдон хурмæ схъил кæнынц сæ хъустæ, 
Фæлæ нæ дзурынц дуджы раз сæ фæнд. 
Ды та хæстон дæ, 
раздзог дæ кæддæрид, 
Æмæ дын нæй тæппуд уæвыны бар. 
Куы фæллайай, 
куы фæцудай, 
уæддæр-иу 
Дæ фæидаг ног сæуæхсиды ’рдæм дар. 
16 

Ысхаудтой тынг рагон ингæнæП 
Æфсæддоп раздзоджы гæрзтæ; 
Кæддæр йæхи уды уынгæгæп 
Иæ бæстæн арæзта хæрзтæ. 
Æмæ йæ сыгъзæрин ингæны 
У хъахъхъæд йе ’нусон æнцой, 
Æмæ йæ рæстæг рох нæ кæны, 
Нæры нæ лæгдзинады кои. 
Цы зæгьдзæн махæй та нæ фидæн, 
Зæххыл куынæуал уа нæ фæд, — 
Нæ цард, нæ хъуыддæгтæ, нæ митыл 
Куы дзурой фæстагæттæ, уæд. 
% Хостыхърты Зинш, 
17 

ÆРДЗМÆ КУЫРДИАТ 
Æрдз, мыййаг мæ ку’айсай ды фæстæмæ, — 
Фестын кæн сæууои ыстъалы мæн, 
Кæд кæсин Ирыстоны зæрдæмæ, 
Калин уым æнæрнымæг тæмæн. 
Фестын мæ кæн рухс хур.ы фыццаг зынг, 
Хæхтыл-иу мæ цадæггай æруадз, 
Фестын мæ кæн рагуалдзæджы уаз сыг, 
Удхосæн мæ Иры зæхмæ ’ртадз. 
1« 

ИРОН НЫВ 
Ргбадтысты хистæрæй кæстæрмæ 
Хæхты ’фсарм — нæ’ урсбоцъо зæрæдтæ. 
Абон та сæ ивгъуыды къæсæрмæ 
Карды комыл ахастой сæ сæнттæ. 
Фервыстон æрдхæрæнæй сæ бонтæ, 
Се. ’взæртæн-ну никуы зыдтой барын. 
Мах та ныр сæ ахуыргонд фæдонтæ 
Хатт вæййæм æнæхъуаджы гумаиои. 
Ир фыдвæд кæмæй фæци, — фæбады 
Немæ фынгыл, 
Иры зарæг сисы, 
Фезгъалы йæ цæссыгтæ нæ мардыл, 
Уый цыма тыхстдæр вæййы нæ рисыл. 
Растынц уæд йæ сау митæ нæ разы: 
(Сагъæс бафтыд мадзурайæ зæрдыл...) 
Уый азарæй номхæссæн фыдазы 
Туг уарыд нæ мыггаджы хуыздæртыл. 
Хæхты ’фсарм — нæ урсбоцъо зæрæдтæ 
Ахæмтæн нæ зыдтой никуы, барын, 
Мах та ныр сæ ахуыргонд кæстæртæ 
Хатт вæййæм æнæхъуаджы гуманон, 

МÆ ЗÆРДÆ 
Ызнæт дунемæ райгуырдтæ, 
мæ зæрдæ, 
Нырма рæстдзинад туджы аргъ у ам. 
Хур тавы ’мхуызон хорзи æмæ ’взæры, 
Нырма цæрынц лæгсырд æмæ хæрам. 
•Фæлæ уæддæр ыстыр фæрнджын у а зæхх, — 
Иæ хъæдгæмгтæй та равзæры цъæх бон, 
Йæ риуыл уалдзæг сабиау куы хъазы, 
Уæд ыл, мæ зæрдæ, бацин кæнын зон. 
Куы уай æфхæрд, уæддæр-иу базон уарзын, 
Ыссудз, цырагъау, 
макуы ахуысс, ма. 
Мæ ныфс — мæ зæрдæ, 
тохвæразон разын, 
Цæмæй дын зæхх гыццийы къух ысуа. 
Ды ма рох кæн, 
лæг намысджын цæмæй у, — 
Кæйдæр мастыл дæхи мастау дзыназ... 
Мæ ныфс — мæ зæрдæ,. 
ме ’ппæт цард дæуæй у, 
Мæлæт дæр, уадз, дæуæй ыссарон æз. 
30 

ДАУИТ СОСЛАН 
Дауит Сослан, 
кæм агурон дæ мæсыг? 
Иæ разынд ам, Иры мæсгуыты ’хсæн. 
Дæ хъæдгæмттыл кæй чызгæн калд йæ цæссыг, 
Йæ хилтæ йын кæм уаддымгæ хæссы? 
Цы ран уыд, цы, 
бæстырæсугъд кæм царди? 
Зæгъыиц, 
дæуæн уым арвмæ уыд дæ кад. 
Дæ хъарм туг, дам, кæйдæр зæххыл ныккалди 
Æмæ дзы ныр сырх дидинджытæ ’рзад. 
Дæ гыцци та нырма йæхи куы хæры, 
Уæлæуыл баззад де ’рцыдмæ бæлгæ, — 
Сослан, дам, мын фæцыди дард ыстæры, 
Æрхæсдзæн мæм хъайтары ном нæргæ! 
Дæ цæрæнбоны буц зарæг кæм фæци? 
Цæ тугвæдтæ куы ссарии ма уæддæр. 
Кæ фыдæлты уæзæгмæ сæ æрхæссин, 
Чæ хъарæг дæ æрыздахид мæрдтæй. 
4Ениу дыл æз цы ’фсон калон мæ иæссыг, 
Цæ тохы хъæр нæ урс хæхтæй кæд хъуыст? 
!Сæм агурон, 
кæм дзыназы дæ мæсыг, 
Яæ дзыллæйыл ыстырзæрдæ зынгхуыст?! 
21 

УРС ХИЛТÆ 
Ыæй сымахæй, 
æвæццæгæн, 
фендджындæр, 
Урс хилтæ! 
Ыæй .’сымлхæй, 
æвæццæгæн, 
кадджындæр, 
Урс хилтæ! 
Федтат тугхъулон джебогъ, 
зынг нæмгуытæ. 
Федтат^ 
цардмæ бæлгæйæ, мæлгæ удтæ. 
Федтат, 
чндæр æмгæртты куыд уæй кодта, 
Уый кæйдæр арв, 
кæйдæр зæххæп ард хордта. 
Федтат, 
федтат пырма дæр куыд сырх кæнынц, 
Фыигыл гаджидау уадзгæйæ, ахæмтæ, 
Хатут, 
уыдон сæ зэердæтæ сæхгæнынц 
Æмæ нуазынц уæ цæрæнбон алкæд дæр. 
Ыыр сымах та фæлладæй ныхъхъус ыстут, 
Урс хилтæ! 
О, цы ’гъатыр хъуырдухæнты сурс ыстут, 
Урс хилтæ! 
22 

Æ Г Ъ Д А У 
Æз кæстæр дæн, 
Нæй мын фыиджы ’гъдау халæи. 
Хъуамæ бадон, 
«оммеи» дзурои. 
Сылгоймаг дæи, 
фæлæ цы! 
Хал, дам, æххуыс у халæи, 
Ис мæ къухы сыкъа, дзаг сыкъа, 
Нæй йын æрæвæрæи, 
Хуыцау мæ бахизæд — 
нæй йын калæн. 
Ныр цы кæнон? 
Æз æфсарм дæн — 
Нæй мын бирæтæ нуазæн... 
Цæй æмæ бавдæлон, 
радтон нуазæн, 
фæлæ уый дæр кæстæры у фынгыл. 
Къух-къух мæхимæ разылд. 
Оххай, 
кæд ма здæхтой дзягæн 
сылгоймагмæ пуазæн! 
Зонын, 
о, мæ фыд, 
зоиын,— 
Ды нæ уарзтай уæздаи удтæн пуазын. 
Æз ахуыргонд, сонт дæн, 
Де ’гъдæуттæ се ’ппæт нæ уарзын 
23 

Æмæ нуазын. 
Сыкъа мæ былтыл бамыр. 
Мæ сæр йæ сæмæны алыварс разылд. 
Сыкъа мæ армы руайы, 
Мæ къухы фыдæлты фарн тайы... 
Хатыр, 
о, мæ фыд, хатыр! 
Ды нæ уарзтай сылгоймагæн нуазын. 
24 

ф « * 
Дæ сагъд бæласыл хур йæ тынтæ луары, 
Цъæх аууон дары’ хæдзары къæсæрмæ. 
Баба, нæ зонын, уый ды тых, цы фарн у, — 
Цæмæн риссы йæ фенгæйæ мæ зæрдæ; 
Æвæццæгæн цыдæр диссаг ис æрдзы, — 
Ныр уал азы».. Уæддæр йæ фæтк нæ халы: 
Дæ мæлæн бон йæ сæр ныллæг æруадзы 
Æмæ йæ цæссыг, удгоймагау, калы. 
25 

ДЫ НАЛ ДÆ 
Баба, о, афтæ-иу куы загътай, — 
Хавдзар æнæ лæгæй æгад у,— . 
Уæд ды цы ныфсы бар’ ныууагътай 
Идæдзæй ’нафоны мæ мады. 
Æз ма йын авæрын ныфсытæ, 
•Фæлæ хуыздæр зоны йæхæдæг, ^— 
"Йæ фырттæ сты нырма чысылтæ 
Æмæ йын чи уыдзæн хуымгæнæг. 
Куыд-иу уыд де ’гасæй, ныр афтæ 
Нæ кæрты не ’рхизы лæгуазæг... 
Баба, ды нал дæ ’мæ дæ фæстæ 
фæцух цыдæр фарнæй нæ уæзæг. 
26 

МАДЫ ЗÆРДÆ ЗОН, 
УÆ, МÆ БОН 

ДЫРГЪ БÆЛАСМÆ 
Ды та нырмæ æнæхуыссæг цæмæн дæ, 
Кæмæн зарыс, кæмæн хæрыс йаз рын? 
Æви дæ хъæбул афынæй дæуæн дæр 
Æмæ йын бонмæ хъахъхъæиыс йæ фын? 
Куы йæ ’ртона тыхджыи дымгæ, 
фыдуарын. — 
Фæлтау ныхъуырыс де ’гъуыссæг, 
дæ рис. 
Æгомыг дунс, 
мады уаз æикъарæн 
Æвæццæгæн дæ мидгуырдзы дæр ис. 
28 

* * * 
Ды ма тыхс, 
гыцци, 
иу мур дæр мæн тыххæи, 
Мæ цæуæнтыл дæ хъарм цæссыгтæ ма зæр, 
•Дæ комдзаг та-иу ма ратон дæ дзыхæй, 
Æз дæм, мыййаг, куынæ ’рцæудзынæн азæр. 
Кæд дæм зындзынæн, уый бæлвырд нæ зоиыи, 
Фæлæ-иу ма зæгъ, — рох мæ у дæ уæзæг, 
Мæ зæрдæ мын гуыргъахъ фæндæгтæ ’взоныпц. 
Æртыхст мæ сæрыл дунейы цъæх фæздæг. 
Ды мæ дæ къæсæй рарвыстай рæстагæй, 
Дæ фæдзæхст мын уыд* адæймаджы уарзын, 
Бæстыцъар лæг цæмæн хæры дæндагæй, 
Уый ие скæнæг дæр нал фæразы ’взарын. 
Мæн Яго сисы дам-думы цыргъ арцыл, 
Фæлывд Сырдон мыл рацæуы мæнгардæй, 
Уæддæр цыдæр тых тугдадзинты бацыд, — 
Иав бабæллын дыдзæсгомы мæнг кадмæ. 
Уæддæр цæуын нæ карз зæххыл ныфсагур, 
Ысхизин кæд сыгъдæг удты бæрзæндтæм, 
Фыдæхард макæй мауал кæна саугуырм, 
Хæссид кæд уымæп фарны дзырд мæ зоид дæр 
30 

Цæуын, 
цæмæй мын дуне суа дæ къæсæр. 
Ды та мын ма тæрс де стыр уарзтæн рохæй, - - 
Мæлæты размæ ’рцæудзынæн дæ къæсмæ, — 
Дæ хъарæгæй нæ кæндзынæн æнæ хай. 
31 

* * * 
Мæнгæй нæ уасыд райсомсарæй уасæг, — 
Дзыцца мæм бахудт къæсæрæй фæлмæи, 
Цыма та ног æрбалæууыд мæ уалдзæг, — 
Рæвдауы дард фыды уæзæгæй мæи. 
Æрцыд, 
æрхызт бæрзонд хæхтыл фыццаг хатг, 
Йæ фæидаг ныр — йæ дис æмæ йæ дзырд: 
«Сæ хуыцау адæмыл бынтондæр рахатт, — 
/Ендæр куыд цыдтæп зæдбадæнтыл, куыд!» 
Дзыцца, дзыцца, 
мæнг зæдбадæнтыл ма тан, 
Æз зонын нунæг зæдбадæн æрмæст, 
Уый у зæрдæ... 
зæрдæ... 
фæлæ йыл хатгай 
Фæкæнынц раст къуырма фосы лæгæрст... 
Лæппын цъиу — æз, 
нæма лæууыдтæн къахыл, 
Уæддæр бæрзæндтæм сарæзтон мæ ных, 
Мæ размæ сыстад ахæм тымыгъ, 
ахæм, 
Рæмыгъта мын мæ базыртæн сæ тых. 
Зылди мæ сæр, 
мæ бынмæ та мæм зæххыл 

Æнхъæлмæ кастн хæфсбадæн цъыфдзаст, -- 
Æрхаудтæн, 
мæнæ ме ’мгары фыдæхыл 
Тæгæлтæ баци ’ууаёидаг зæрдæ ’васт. 
Мæ цард æппæт кæй рухс амондæн хастон, 
Зæххыл кæй хуыдтон хурты хур фыццаг. 
Дæ сусæгæй мæ сонт азты кæй уарзтои, 
Æркодта уый æндæр чызджы, дзыцца... 
Хуыдта мæ чидæр йе згæхæрд уæрдонмæ, 
Цæмæй йын æз йæ зарæгæн хъырнон, 
Ыздаха мæн йæхи дойныйæ донмæ, 
Цæмæй хæцæигарз й’армы дзыхъхъы уоп, 
Цæмæй зæххыл йæ марг уæрæхдæр тауа, 
Цæмæй фыдæхæн макуы уа кæрон... 
Фæлтау мæ тымыгъ уардийæ æртонæд, 
Цæйнæфæлтау сындзгæрдæгæй цæрон... 
Дзыцца мæм хъуыста, 
цæсгомыл æрхæндæг, 
^Мæ дзыкку — урс — 
йæ цæссыджы куыдта. 
Цыма уыгъта мæ зæрдæйы пырхæнтæ, — 
Иæ уды хъарм мæ фæндæгтыл тыдта. 
йæ уды хъарм сыгъдæг нывондæк хаста 
йæ хъæбул æмæ дунейы æхсæн: 
Рæстдзинад, зæгъы, 
адæммæ æмбæхст у 
Æмæ йæ ссар дæ фидæны ньтфсæн. 
3. Хостыхъоты Зинæ 
М 

* * ♦ 
Дзыцца, дзыцца, 
дæ дондзау чызг дæм дард л, 
Сæударæй уæд кæй хъал кæныс ныр та: 
«Ыскæс-ма, 
хур цæй бæрзæндмæ ысуади, 
Кæрдзинаг дон мын суадонæй æрдав!» 
Ныр мын, мыййаг, 
зæрондæй дондзау ма иу, 
Нæ сыхы бнрæ саурæсугъдтæ—’взонг, 
Ды сæм-иу бадзур, 
райсом раджы бгдзур, — 
Æрдавут ма мып цъæх суадонæй доп. 
34 

Куы зонис ныр, гыцци, 
куыд тынг фæллад дæн! 
Мæ зæрдæйæн æппын æрæнцой нæй. 
Дæ хъарм къух мын мæ нывæрзæны акæн 
Æмæ кæд ауин иу чысыл фынæй. 
Ды та, кæддæрау, ме ’нцойад фæхъахъхъæн, 
(Лæджы зонд у фыдæххъæстæ нырма...) — 
Æрмæст-иу райсом раджы рудзынг бакæн, 
Цæмæй рæууддзæф бакæла мæнмæ. 
Цæмæй сæуæхсид бахуда цъæх арвæй, 
Цæмæй мын зара донулæн фæрнæй, 
Дæ былтæ-иу мæ цæсты хаутыл авæр, — 
Мæ фынддæс азы раздæхой цæмæй. 
33 

НÆ ТАБУЙАГ 
Нæ ньцшарджытæ ивгъуыйынц нæ цурæй, 
Цæуæм сæ кары ’нæнхъæлæджы мах. 
Зымæгон мигътæ ку,аныхъуырынц хуры, 
Æрмæст ыи гъеуæд банкъарæм йæ аргъ. 
Х>р ног ыскæсы рагуалдзæджы риуыл, 
Гыцци ныгуылы иунæг хатт æрмæст, 
Куы ма-иу нæм æрыздæхид, уæд-иу ып, 
О, цас хорздзинад бауарзид нæ цæст. 
Фæлæ нырма нæ табуйаг куы вæййы, 
Уæд ын нæ хъусæм йе стыр мæт, 
йæ уарзт. 
Мах айрох кæнæм царды стыр уылæны, 
Гыцци кæй цæры иунæг хатт æрмæст. 

* * * 
Æмбæрзы уалдзæг хуссæрттыл цъæх дари, 
Æндзыг бæлæстыл хуры тынтæ тауы, 
Ды дæр мæнæн дæ хъарм комулæфт рарвит, 
Цæмæй мæ зæрдæ ног къуыпа æфтауа. 
Нæ каурæбын фьтццаг кæрдæг куы сзайа,— 
Æрвит мыи æй! 
Дæ хъæбул дзы куыд раид^ 
Мæ хъæлдзæг худт сырх уардийы куы ссаран, 
Уæддæр-иу мын дæ цины цæссыг рарвит. 
Ыстæй мын рарвит хорз ныфсæн фæндагмæ, 
Фыдыуæзæгыл ц’амонд и, 
цы фарн и, — 
Дæ рæстзæрдæ — мæ бæллицаг фæнд рагæй, 
Мæн уый хуызæн цы хæзна хъæуьт царды. 
.37 

Хатт мæ æрфæнды худын. 
Худын — дзыхы дзагæй, 
Уæлæ арвы уонг, 
Афтæ, æбæрæг худтæй, 
Сабиау... 
Уæд гыццийы уарзон ба, 
Æхсырхæццæ ба, 
Мæ русы дзыхъхъæй, 
Малусæгау, 
Сдары йæ сæр, 
Айсафы митуазал 
Æмæ 
Æцæгæлон фæлывд узæлд 
Мæ уадултæй, 
Мæ удæй. 
38 

ГЫЦЦИМÆ 
Дæ хъысмæт дын хæдзары уæз æрхастя. 
Фыссыс та мæм дæ сагъæстæ, гыцци: 
Ызнон нын колхоз хъæдæй суг æрласта, 
Фæлæ нæ хор бынтон чысьтл пьщцн... 
Куыд фæтыхстæ, 
мæ ныййарæг —Аланол, 
Куынæ баззадтæ Ханы ’фсæдты ’хсæн! 
Хæдæфсæрм у нæ иры ’гъдау, 
уæздаь ), 
Йæ саударæджы не ’руадздзæн тыхстмæ. 
Æрмæст-иу ды сæурайсомты, 
изæрты 
Нæ къонайæ цъæх арвмæ суадз фæздæг. 
Цæмæй зæгъой, — 
бабайæн дæр йæ кæрты 
Йæ мæлæтимæ н’ахуыссыд йæ зынг. 
Гъе, стæй уал ын йæ цъæх дзæбидыр бавæр,— 
Фæндагсарæн кæмæй фæдзæхста мæн. 
Дæ фыртты сом куы раст кæнай фæндагыл, 
Уæд та-иу дзы ирон бæгæны ’ркæн. 
39 

УÆДДÆР-ИУ МА ЗÆГЪ 
Æз та цæй гыцци дæн, 
гыццимитæн цы ’мбарып, 
Нæ зонын аргъæуттæ дæ буц фыны уæлхъус. 
Æрцæуы афтæ дæр, — 
дæхи мæм худгæ ’ппарыс, 
Уæд дыл ысхъæр кæнын: 
ныхъхъус-ма у, ныхъхъус! 
Мæхæдæг чингуытæ — 
зæххы зонды рæдзæгъдтæ 
Фæлдахып радыгай, — 
цу, базон сæ æфсис! 
Цыма сæ агурын 
дæ хъæлдзæг худт, 
дæ зæрдæ, 
Дæ фæлмæн баты ад, 
дæ фыццаг хауды рис. 
Фæлæ куы ’рфæллайын, 
дæ разы ’ркæнын зоныг, 
Мæ былтæ авæрын дæ хъарм адджын ныхыл... 
(Кæд дын, мæ зæды хай, 
гыццимитæ нæ зонын. 
Уæддæр-иу макуы зæгъ, — 
гыццитæ нæи зæххыл}. 
Кæмдæр, 
æндæр комы — 
ис иу гыцци — мæ гыцци, 
40 

О, уый нее фæзопы хъæбулы раз фæллад. 
Йæ узæлд диссаг у, 
æндæр цин у йæ бацин, 
Цыма нæ хурзæрин йæ сыгъдæг уды ’рцард. 
Мæнæн йæ къухты хъарм ныры уоиг дæр нæ сысы, 
Кæдфæнды узæлы йæ цæсты рухс мæныл. 
Ныр дæр йæ сабыр зард зæронд авдæнæй хъуысы, 
Ыыр дæр нæ фæхъæцы мæ райсомы фыныл. 
Æрмæстдæр иунæг уый мæ мæстытыл фæкæуы, 
Кæны мæм иунæг уый мæ сайд амондыл хыл... 
Кæд дын, мæ зæды хай, 
гыццимитæ нæ зонын, 
Уæддæр-иу макуы зæгъ,— 
гыццитæ иæй зæххыл. 

* * * 
Æгъуыссæг уагджытæ æрбайгом кодтой рудзьшг, 
Ныххойынц базыртæй сæ хъарм фæлкæн фæрстæ, 
О, бузныг, уасджытæ, 
æмæ дæуæй дæр бузныг, 
Æхцон хъæууоп рг.йсом, ныр уал азы фæстæ! 
Гыцци, куыд-иу кодта мæ сабион цъæх азты, — 
Мæ хилтæ адаудта йæ хъарм къухæй фæлмæн, 
Ыстæй йæ къахфындзтыл сабыргай кæртмæ ахызт, 
Ныр дæр у, ’вæццæгæн, фынæй æнхъæл мæнæн. 
Æз та дзæбæх хъусын ыстонг рæуæды уасын, 
Æхсыры урс сæх-сæх, 
мæрзы мæ хо та кæрт. 
Нырма дæр чындзытæ кæддæрау раджы растынц, 
Иырма дæр дондзауты хуыссæгхъæлдзæг кæл-кæл 
Сæуæхсид бæлæстыл йæ сойдзырæгътæ судзы. 
Нырма дæр аргъау у мæ сабион бæстæ! 
О, бузиыг, уасджытæ, 
æмæ дæуæй дæр бузныг. 
Æхцон хъæууон райсом, ныр уал азы фæстæ! 
42 

ХЪАРÆГ 
Иæ хионтæ-иу мæрддзыгоймæ скуыдтой, 
Æнкъард устыты сусæг ныхас цыд. 
«Мæгуыр йæ уд... æвзæр лæг æй нæ хуыдтой» — 
Ныллæг хъæлæсяен лæгтæн хъуыст сæ дзырд. 
Фæлæ фæзындтæ ды æмæ ныццарыд 
Ирон хъарæг —ирон зæрдæ, Æна, — 
Нындзыг, нырхæндæг рухс арвы цъæх царыл 
Нæ хурзæрин йæхæдæг дæр цыма. 
Цыма ныртæккæ фехъуыстой сæ фыдох,— 
йæ сау хотæ,— 
сæ сæры хил тыдтой, 
Нæуæг чындзытæй уайсадын дæр ферох, 
Æмæ хъæрæй хæкъуырцц куыдæй куыдтой. 
Быруйы фарсмæ ’нусыккон зæрæдтæ 
Лæууынц, мæсгуытау, 
рагбоитæ сæ кой, 
Æркъул кодтой ныр уыдон дæр сæ сæртæ, 
Сæ къухуæлæрмттæй цæстысыг сæрфтой. 
Мæнæн дæр уæд дæ хъарæджы хуыдымы 
Фыццаг хатт райгуырд ме стырдæр фæндиаг: 
Куы ссарид искуы адæмы зæрдæмæ 
Дæ хъарæгау мæ зарæг дæр фæндаг. 
43 

Цом-ма, иумæ ацæуæм нæ хъæумæ, 
Баззад уым мæ сонт удæй цыдæр, 
Уым гыцци мæнмæ кæсдзæн æнхъæлмæ, 
Къæсæрыл иæ фарсмæ ’рбад ды дæр. 
’Уый дæуæй куыстæфхæрд къухтæ ’мбæхсдзæн 
Ливæй йæ раздарæны бын, 
Æмæ дын былалгъ ныхас нæ кæндзæн, 
Дзурдзæи дын: 
«Зын у, мæ хъæбул, зын. 
Мах æййафæм хъæуы ам тыхстытæ,— 
Фосæн холлаг... 
суг зæгъай, куырой... 
Нал кæны нæ хæдмæйлаг æхсыр дæр... 
Нал та хъуысы Амырычы кой?» 
Авæр-иу ын ды, мæ хур, ныфсытæ! 
О, уæддæр нæлгоймаджы ныхас! 
% Ма, зæгъ, тæрс дæ рæзинаг чысылтæн, 
.Иал, зæгъ, уыдзæн дун-дунейы хæст... 
Цом-ма иумæ ацæуæм нæ хъæумæ, 
^Уым цæры мæ сидеæргæс гыцци. 
Уый куыд кæсдзæн не ’рцыдмæ æнхъæлмæ! 
Ды нæ зоныс, цас ныл кæпдзæн цин! 
44 

МÆ МЫСИНАГ 
Мæ фыды уæзæг, 
афтæ тынг дæ мысыдтæн, 
Дæуæй хъармдæр, 
дæуæй рухсдæр куы ницы и, 
Цæй, ракæс-ма мæм, мæиæ дæм æрбацыдтæн! 
Бæгъæмсарæй мæм разгъордта мæхи гыцци... 
Нæ фæнвта мæ уарзон кæрт хæрз гыццыл дæр, 
Йæ къуымты разылд раджыйы тæлтæг зæрдæ: 
Нæ балы цъуппыл хуымæллæг ныппыхцылтæ, 
Нырма дæр зайы каурæбыи цъæхсмаг кæрдæг. 
Æрхъуызыд мæй йæ фæлмæн мигъын цатырæй.. 
Къуыртхор гæдыйау кæркдоны сæр бандзыги, 
Гыцци, ныууадз æй ацы ’хсæв мæ хатырæй, 
Кæддæрау та йæм ма бавзид дæ лæдзæгæй... 
Нæ дыргъдонæн нæ фаллаг кæрон дуррæдзагъд. 
Цæй дуррæдзагъд ма! — 
Аныгъуылди сыджыты, 
Æз цас фæкодтон ацы ранæй дурадзагьд 
Иæ фæткъуытæм быруйы сæрты хизджыты, 
Нæ сыхæгты æггомæгæс къæбæдатæ 
Мæ цæстыл уайынц гомгуыбын, 
æнæхсадæй, 
Ныр уыдон систы рихиджын ыстыр лæгтæ, 
Кæддæр сæ царм цытæ бавзæрста ме ’фсадæй,-- 
45 

Сæ ныхмæ-иу куыд уæндонæй хæцыдысты 
Мæ чысыл хотæ — 
гомкъах амазонкæтæ! 
Ныр мын чындзыты алырдæм фæцыдысты, 
Æз ахсæв ам дæн, 
уый нæ кæнынц зонгæ дæр.. 
Фыды уæзæг, 
фæндагæй дæм æрбаздæхтæн, 
Мæ фæллад уд дæ хъæбысы кæд бандидзид, 
Кæд та мын ног тых бауадзис мæ базырты 
Æмæ та уæд мæ хорз бæллицтæм атындзин. 
46 

ДЫ—МÆ ДУНЕ 
Артурæи 
Ды чысыл дæ, 
Зæххыл нæ сарæзтай ницы, 
Суанг иунæг тала дæр 
Нæма ’рзад дæ номыл. 
Уæд мын цымæ дуне, 
Ацы кæркæ-мæркæ дуне 
Цæмæн æрцард иууыл дæ мидæг. 
Цæмæн мæм ысхуды сæууон æрдз 
Дæ Бонвæрнонæнгæс 
Цъæх цæстыты арфæй. 
Цæмæн мæм фæкæсынц 
Фæлмæн хуры тынтæ,— 
Мæ хъуырыл куы ’ртухыс 
Дæ хъарм чысыл къухтæ. 
Цæмæн-иу ысуадзынц 
Дæ худгæ сырх былтæ 
Уалдзыгон дидин мæ русыл... 
Ды чысыл дæ, 
Фæлæ мæнæн та 
Мæ уарзты æнусон 
Цæхæркал цырагъ дæ. 
Æмæ куы стæрсын 
Дупейæи бакуырмæй, 
Æмæ куы стæрсьтн 
Иæ дунейæн сæфынæй, 
47 

Уæд æз дæ удæн 
Фæтæрсын мæхимид 
Æдзардæй æрнымæгæн 
О, ды цы уаис 
Æнæ дуне, 
Тары! 
48 

ÆРВГЪУЫЗ ОАГЪÆСТÆ 
4. Хостыхъоты Зинæ. 
49 

Мæ дзыккутимæ систа уад хъуырдухæн, — 
Мæ ныхыл кафы урс цыллæ фæскъау, 
Ды йæ рæвдаугæ ку’ асæрфис дæ къухæй, 
Уæд та фæстæмæ раздæхид йæ сау. 
51 

Мæ цæстытæ дын, 
дам-думгæнаг устытау, 
Раргом кодтой ме ’вастæй мæ зæрдæ: 
Нæ дæ уынынц, 
уæд сæ нæ вæййы рухсы тау, 
Акальшц дæ иу фендæй цæхæртæ. 
52 

* * * 
Сæуæхсид судздзæн абонау цъæх арвыл, 
Кæндзæн мæм чидæр 
уарзæгой кæстытæ... 
Мæнæн та уæд 
мæ рыст зæрдæйы арфьт 
Кæлдзæн сæ цæссыг 
де ’рхæндæг цæстытæн. 
53 

МÆ ДЗЫККУ 
Буц лæвар дæуæн 
мæ сæууон азтæй, 
0, фæлæ кæйдæр фыдармы «уарзтæй», 
Урс бæлоны саст базырау, хастон, 
Хастон уый 
мæ зæрдæйыл æппæрстæй. 
Азæр^æй æрыхæлдтон дæ цуры 
Æмæ ’ркалд, 
æхсæрдзæнау, 
дæ риуыл, 
Байхъус-ма, 
цы дын зары, 
цы дзуры, — 
Кæд мыййаг, 
фæззыгон арвау ниуы? 
54 

* * * 
О, уыцы уалдзыгон къæвдатæ 
Нырма дæр уардзысты дæуыл. 
Тæхуды, 
иухаттау æрратæ 
Ныр та -кæуыл кæиыс, 
кæуыл! 
Мæ зæрдæ схицæни дæ номæй, — 
Фыд-зонд у, 
цасфæиды йын дзур, — 
Фæлæ мæ уадултыл дæ коймæ 
Цæмæндæр ракæсы сырх хур. 
55 

Уарди сыгъд мæ зæрдæйау дæ рдзы, 
Кодта дын рæсугъд уарзты ныхæстæ. 
Уый куыд тынг уыд цардцыбæл, тыгъдбазыр, 
Фæлæ бампылд, де стъолыл ныргъæвсти, 
Фæлæ бампылд, де стъолыл ныргъæвсти. 
Раст цыма йыл хъызт æрцыди, уыйау. 
Тар хъæдæй цæуылнæ йын æрхастай 
Сагвæды дон аргьауы лæппуйау?! 
56 

* * * 
Кæд афтæ зæгъынц арв дæр æмæ зæхх дæр: 
Æз бануазон дæ судзгæ пъатæ донæн, 
Дæ урс хилтæ, 
дæ уарзты уаз цырæгътæ 
Мæ цæсты хаутыл судзой ахсæв бонмæ; 
Кæд афтæ зæгъынц зæхх дæр æмæ арв дæр, 
Цæмæй мæм дуне бахуда дæ хуызы, 
Уæд иуыл зарæг, 
зарæг куы у цард дæр, 
Æмæ нæ бабын амонддæттæг æрдзы! 
57 

Цæй, цы мæм худыс сатæг цæстытæй, 
Мæн нæ судзы ныртæккæ сæ арт. 
Зæрдæ ’руазали уыцы кæстытæн, 
Ныр æндæр фæндаг домы нæ цард. 
Арв . ыстоны зæрныджы цъæхахстæй, 
Мæргътæ се ’нæнцой боныл кæуынц. 
Ма ’нхъæл, ризын дæ цуры ,дæ уарзтæй, — 
Афтæ^ме уæнгтæ ихæн кæнынц. 
58 

* * * 
Ныссаудалынг, 
ныггомыг бæстæ, 
Мæ разæй фæндаг нал зыны. 
Æрмæст ма 
базыртыгъд бæлæстæ, 
Къуырттон цæргæстау, базмæлынц. 
Уæддæр цæуын. 
Дæ цазстæнгас мæ 
Æмæхсæвæджы рахуыдта... 
Ыскæс-ма, мæй, 
О, мæй, ыскæс-ма, 
Æви дæ куыйтæ бахордтой. 
59 

СЫЛГОЙМАГ 
Женщияа эло, во она бывает 
прекрасна два раэа в жиз- 
ьи, — на лопе любвв и на 
смертном одре. 
Шиллер 
Зæххыл мæ масты, 
хины мал ысхонæнт, 
Цæвæд, мæ, уадз, йæ уæззау къухæй цард, 
Æз-иу цæкæртæ скалдзынæн æхсонау 
Æмæ-иу зæрдæ суадздзæнис цъæх арт. 
Æмæ-иу зæрдæ уарзты арт ысуадздзæн, 
Ды йæм æнусты тавдзыкæ дæхи, 
Дæуæн мæ хъарм’ тын ликæцы хур ратдзæн 
Æмæ гъе уый у азæхгыл мæ ’хин. 
60 

Бомвæрноиы рухсдзыд пæр-пæр арвыл 
Кæд нæ уыныс айхуызæн сæумæ, 
Кæд мыййаг фæуæлахиз фæллад фын, 
Нал байхъуыстой цæстытæ дæумæ, 
Уæд, тæхуды, ’рзоныг кæн дæ разы, 
Рнзгæ къухæй андзæв дыл æмæ 
Ды, мыййаг, куы фехъал уай, уæд ралидз. 
Бахуд ма дæм къæсæрæй фæлмæи. 
61 

ВЕНЕРÆ 
Раргом кæн, раргом, о сыгьдæг Венерæ, 
дæ буц сæнттæ! 
Никуыма царди сылгоймаг дæу хуызæн зæрдæмбæхстæй! 
Рагæй фæстæмæ дæр афтæ сыгъдæг уыдтæ, 
рухс уыдтæ? 
Æви дæ чызгон уд бандзыги, рафтыди сагъæстæй. 
Уазæй уæлгервты цæрыс, фæлæ иууыл зæрдæрисгæ, 
(Махæй — сылгоймæгтæй дунейы ницы и бамбæхсæн) 
Ацы нæуæндаг цæргæстæ куы уарзынц æндæр искæй, 
Уæд ды, зæххон усау, райдайыс иунæгæй утæхсæн. 
Уæд ды фæлладæй дæ базыртæ ’рæппарыс де уæнтыл, 
Рустыл, фæрдгуытау, ызгъалыс дæ цæссыгтæ сусæгæй. 
Царды юонц. ахъазы, уалдзæджы улæфтау, де уæнгты 
Æмæ дæ тæригъæд хъарыс сыгъдæг уд фæлдисæгæн. 
62 

Денджызæй рахызт 
Мадард сылгоймаг. 
Ралæууыд былгæрон, 
Допы фæрдгуытæ, 
Зæрдæйæ рахъаргæ • 
Судзгæ цæссыгтау, 
Тулынц йæ уæлæ. 
Раст цыма усы буар, — 
Царддæттæг усы буар — 
Денджызы былыл 
Иæ иунæджы боиыл 
Дзыназы... 
63 

* * * 
Арв мæнау — 
йæ цъæх амондæй расыг, 
Худгæ ’рфынæй мигъзæлдагыл мæй, 
Ныр мæ ныхмæ дун-дуне куы растид, — 
Ничи байсид ацы ’хсæв мæнæй. 
Æз æнхъæлдтои: 
царды уалдзæг рафтыд, 
Дуне балдзыг, 
бакъуырма бынтон... 
Æрдз ныртæккæ афтæ сногис, 
афтæ, — 
Лцу ’мæ та рухс уардитæ тон! 
Ацу ’мæ та ногæй худ къæл-къæлæй, 
Сай дæ кафтæй хъал усгурты, сай. 
Раджыйы ыссæдзаздзыд зæрдæйæ 
Тай дæ разы, 
сойдзы’рагъау, тайг. 
64 

УАЗВÆНДАГ 
Кæй рæвдыдтон мæ мидбылты фæхудтæй, 
Æрвгъуыз дидин кæм ракалдта мæ зæрдæ, — 
Æз кувæндоны уазвæндаг кæй хуыдтон, 
Уый ныр ысуагъта уалдзыгон цъæх зæлдаг. 
Сæууон æртæх ыл йе ’нæнтау хъæзтытæ 
Зынг хуры ты’нты хъарм хъæбысæй нвы. 
Фæлæ та ног сæуæхсиды цæстыты 
Æрыхъал вæййы, мингъуызæй æрттивы. 
Æрттивынц уый мæ цæссыгтæ иыр дæр ма 
Цъæх кæрдæгыл, æнæрхуысгæ цырæгътæй. 
Мæ сонт удæй æрхаудысты, 
кæддæр мæ 
Дæ уазвæндагæн кувгæйæ куы уагътай. 
). Хостыхъоты Зйнæ. 
65 

ЛÆГТÆМ 
Лæппутæ, 
уæхи куыд бирæ уарзут, 
Уымæй цымæ хорздзинад цы ссардтат! 
Уастырджи нæм иу хатт мидбыл бахудт, 
Æмæ уый дæр а зæххæй фæтардтат. 
Ус, .дам, хъуамæ ма зона фæлмæи дзырд, 
Хъуамæ, дам, цæстæнгасæй тæрсаг уа... 
Лæгтæ, лæгтæ, сраст кæнут уæ рæдыд, 
Хъахъхъæнут æрхауынæй мах авгау. 
Дидинæджы ирд базыр нæ хонут, 
Сусæгæй ныл ма ивут уæ зæрдæ, 
Табу нын кæнут, æндæра зонут, —- 
Уастырджи сæрæгас у нырма дæр! 
00 

* * * 
Арв бындзыггай йæ урс хилтæ тондзæн, 
Уад рæмудздзæни зæххы фæрстæ, 
Мæн цыдæр тых дæ къæсæрмæ ’рхондзæн 
Къорд фæндæгтæ ’мæ азты фæстæ. 
Салд дуар бахойдзæн ризгæ къух хъавгæ, 
Уайтагъд фехъуысдзæн дæгъæлы хъæр. 
О, уæд базгъæлдзæн зæрдæйы, авгау, 
Ньгр цы нæ хатын, ахæм цыдæр. 
Ды æмырæй лæудзынæ мæ разы: 
Цымæ чи у... 
куы мын æй зæгъид... 
Стæй мын сонтау: 
— О, мидæмæ, уазæг! — 
Æмæ ’рцæгъддзынæ ме уæнтæй мит... 
Уæд фыццаг хатт фæбаддзыстæм иумæ, 
Сабыр дзургæйæ, 
арты уæлхъус. 
Къул нæ аууæттæ ’лхъивдзæн нæ риумæ, 
Рудзынг бакæндзæн арвы цъæх рухс. 
Ныр цы монцæй æрвдалынгты лидзьш, 
Ныр цы сафын кæл-кæл худт кæнгæ, 
Уый мæ зæрдæмæ арфдæр ныххиздзæн, 
Уый цæссыгтимæ здæхдзæн мæнмæ. 
67 

* * * 
Цы цæргæс уыдтæ знон дæр ма, 
цы цæргæс, 
Дæ сæнтты зилæн — арвы цъæх æрмæст. 
Ньгрма уæддæр нæма зоныс, цы ’рцæудзæи, 
Цы ронг дын дары ацы ’хсæв хъысмæт. 
Нырма дæ зæрдæ ’нхъæлыс ды æндонæй, 
Нæ зоныс, 
зааххыл уарзты тау æз дæн, 
Æмæ дын дуне, 
ацы рæсугъд дуне 
Æнæ мæн фестдзæн иу райсом зындон. 
Фæлидздзынæ сæ цæссыгтæй, 
сæ худтæй . 
Æппæт устытæн, 
нал дæм хъардзæн с’ арт, 
Дæ цæстытæй, 
дæ къухтæй, 
де ’лпæт удæй, 
Мæн агургæ, æрвитдзынæ дæ цард. 
68 

0 рæудымгæ, хъусгæ бакæн, хъусгæ, 
Демæ у мæ сусæг ныхас, демæ: 
Сис мæ зæрдæ дидинæджы къускæй, 
Ахæсс уал æй авд хохæн æддемæ. 
Авд дуары йыл сæхгæн арф лæгæты, 
Уадз, кæнæд уал иунæгæй æрхæндæг. 
Ирыл тынгдæр чи ныззара лæгтæй, 
Уымæн æй æрхæсдзынæн мæхæдæг. 
69 

* * * 
Ныр дæр дæ цæстыл уайдзынæн æвзонгæй, 
Дæ хъустыл уайдзæн хъæлдзæг худт ныр дæр. 
Зæгьыс, æвæццæгæн, — тæхуды ногæй 
Дæуимæ абад уалдзыгон ызæр. 
Æмæ та райдай рагбонтæ сæ сæрæй, 
Æмæ та райдай^ иухатты ныхас... 
Мыййаг мæ цурæй ку’ алидзай. æфсæрмæй, 
Уæд та дæ ног дæ дзыккутæй æрцахс. 
Ды мæ нырма дæр мысдзынæ æвзонгæй, — 
Куы сыгъд кæддæр мæ цæстыты цъæх арт. 
Нырма дæ расыг — ме ссæдз азы ронгæй, 
Мæнæн та фæззæг ме ’нгасы æрцард. 
70 

* * * 
Ма.дымайрæм, 
ацы хатт дæм дзурын, 
Бахяуыс кæн зæххон усæн дæр искуы, — 
Сусæгæй цы уды барын хурыл, 
Уый мын ды мæ судзгæ риуæй сыскъуып. 
Бахиз мæн æрвон цæргæсæй, 
бахиз, 
Науæд та фæуыдзынæн æнæнцой, 
Науæд та мæ бадомдзæни сагъæс, 
Зæрдæмæ та нал уыдзæн æндæр кой. 
Ехх, æниу... 
Цы ма курон æххуыс дæр, 
Раджы мыл куы бафтыди æрхæндæг, 
Мадымайрæм — 
усхуыцæутты рухсдæр, 
Батаис йæ иу фендæй дæхæдæг. 
71 

НÆ ЗОНЫС 
Ды ныххызтæ мæ зæрдæмæ, 
Цыма мыдыбындз дидинæджы къускмæ, 
Æмæ йыи ысцъырдтай йе ’ууæнк, 
Иæ сæнттæ йыи аскъуыдтай æрдæгыл, 
Дæ чысыл, ’ 
Дæ ныллæг монцтæн 
Уымæй сарæзтай агъуд. 
Ехх, фæлæ æз 
Уыцы зæрдæйы цы хæссын, 
Мæ удæн ныфс 
Цы сусæг бæллиц радты, 
Æмæ, зынаргъ цæлпузыртау, мæ цæссыг 
Цæмæн фæкæлы дæ уазал тæрттыл, 
Уый нæ зоныс, 
Нæ зоныс, 
иæ зоныс. 
72 

СОНТ ДЫМГÆ’ 
Ныр уал аэы... 
Кæцæй та мæм фæзындтæ, 
Уæ, ме ’мкъласон къулбадæг лæппу? 
Ыстайау та дæ цæстытæ цы сзылдтай? — 
Кæй тæрсын кæныс, 
чи дын у тæппуд?.. 
О, къулбадæг, 
цæмæн та мæм æрцыдтæ? 
Фыдуаг митæй цынæ кæвыс, цынæ! 
Æрбавнал ма мæ дзыккутæм гыццыл дæр, 
Кæддæрау дын нæ ныббардзынæн, нæ. 
Æхситтæй зарын афтæ бирæ уарзыс, 
Дæ урок та кæд бакæсдзынæ, зæгъ? 
Ды та уæддæр мæ даргъ дзыккутæ ’вазыс, 
Дæуæн та уыдон — 
д’ арв æмæ дæ зæхх... 
Æниу цæй дзыкку, 
акъуырдтон сæ раджы 
Фыдæнæн, 
зæгъын,, — фендзынæ, ■ фæлæу! — 
Уый сонт дымгæ мæ сæры хилтæй хъазы 
Æмæ та мысын, уыцы лæппу, дæу. 
73 

КУЫ ЦÆУАЙ ХЪÆДМÆ. 
Куы цæуай хъæдмæ боны цъæхтыл райсом, 
Æз ма куы уыион адджынæн фынтæ, 
Уæд-иу æрьтмыс, 
афтæ тынг цы уарзтоп, — 
Мæ ныхыл андзæв уарзæгой былтæй. 
Ыстæй-иу уæд дæ къахы фындзтыл ацу, — 
Куы фæлидза" нæ фыдуагæн йæ фын, 
Уæд та дæ фæдыл агъуыйдзæни балцы! 
Æрхæсс-иу уымæн фат æмæ æрдын. 
Æрхæсс мæнæн та буц лæварæн уалдзæг, — 
Æрхаасс мын хъæдæй дидинджыты баст. 
Æмæ ма ноджы... 
Афтæ тынг цы уарзын, — 
Дæ кæддæры зæрдæсудзæн фæкаст. 
74 

ÆРЫМЫСÆМ 
Заирæмее 
Тæхуды, нскуы ма дæунмæ сбон кæ де ’хсæв. 
Сæудармæ иу базыл кæрæдзн хъусты дзур! 
Дæхæдæг хорз зоиыс, — 
нæ уыди сусæг не ’хсæн... 
Уæд та мæм иуиæг хатт иыр уал азы æрцу. 
Æрцу, æрымысæм, 
Фыййагдоны цъæх былтæм 
Куыд хуыдтон дидиндзуан сæу^æрайсомты дæу. 
Æрцу, æрымысæм, 
хæххон доны уылæнтыл 
Сæрдыгон бонрæфты нæ дзыккуты зæу-зæу. 
Æрцу, æрымысæм, 
нæ сæууон ивгъуыд бонтæ, 
Кæм уыд цæссыгтæ дæр, 
фæлæ фылдæр та — цин. 
Нæ рæсугъд сусæг уарзт — æнæрайы лæппутæн 
Куыд кодтам не ’нгасæй дæс азы размæ хип. 
Æви дæм иицуали зæгъинагæй æппындæр, — 
Дæ зæрдæ сафтиди цъæх уалдзæджы сæнттæй?! 
Æрцу уæддæр æмæ нæ зæрдæйы тыппыртæ 
Зæгъæм кæрæцзийæн ныр уал азы фæстæ. 
75 

Усы ’ууæлтæй фервæзтæн. 
Сыгъдæг дæн! 
Сыскъуыдтон мæ тугдадзинтæй уарзт, 
Удхаэссæг мын фестадысты лæгтæ, 
Нал мæм хъары сау цæстыты хъазт. 
Æмæ ’нкъарыи, 
Базыртæ мыл зайы, 
Зæгъгæ, нали зæххы ’лвæстад, уæд 
Пæррæст! Æмæ арвы цъæхы уаии, 
Сæрттивид цæхæркалгæ мæ фæд... 
Ме ’рдзы скондæн басастон йæ хинтæ, 
Ныр мæн хуызæн иу дæр нали зæд... 
Ех, фæлæ цæмæи хъæуын мæхи дæр, 
Кæд мæ зæрдæ никæйы у, уæд. 
76 

САТАНАЙЫ БÆЛЛИЦ 
Зарæджы рæнхъау мæ зæрдæны райгуырдтæ 
Дондзаст æхсæвты мæ утæхсæнæй, 
фæлæ кæцæй дæ, — 
Материйæ райдыдтай, 
Æви æртактæ цъæх мигъты ’хсæнæй? — 
Æмæ йæ фыны куы ’рныгъуыла аьдуне, 
Уæд ды фæзындзынæ ме ’нæнцой цардмæ? 
Ма фæтæрс адæмы цæстæй, 
фыд дам-думæй, — 
О, æз — Сатана, ыскувдзынæн арвмæ 
Æмæ куыд ныууары залты мит таурæгъты, 
Зæйтæ хъæргæнгæ куыд ивылынц кæмттæм» 
Афтæ нымбæрздзæни мит-хъæццул а хæхтæ, - 
Фæндæгтæн нал зындзæн зæххыл сæ фæд дæр: 
Гъе, уæд нæ ракæсдзæн иу дæр йæ лæгæтæй, 
Уыдон нæ рауадздзæн нарты фыд зымæг. — 
Ничи ма зоны мæ зæрдæ ныры лæгтæй! — - 
Рацу, мæ бæллиц, — 
Мæ иунæг Уырызмæг! 
77 

БАДÆГ ЧЫЗДЖЫ НЫХАС 
Де ’ндон фæрстæ дын цы ныккодта цъулатæ, 
Уагæр цы зæрдæйыл фехæлдтæ, уагæр! 
Рагæй кæй агурын, 
уыцы дыууæ цæсты. 
Чи зоны, барвыстай сау мæрмæ ’дзардæй. 
Хурау кæй уарзтмæ фæбæллыдтæн сусæгæй, 
Æмæ кæй нæ федтон иу хатт дæр, 
иу хатт, 
Чи мæм æрцыдаид усгур мæ рагбонты, 
Чи зоны, 
уый мын ды бафтыдтай мæрдтыл. 
Дардмæ кæй мидбылхудт агурын уал азы 
Зонгæ, æнæзонгæ лæгты цæсгæмттыл, 
Мæнæ кæй мысгæ ысурс дæн мæ фыдуæларт, 
Чи зоны, 
уый мын æдзардæй ды байстай. 
Чи зоны, 
д’ азарæй не ссардтон мады цин, 
Чи зоны, 
байстай мæ ’вгъæды утæхсæн... 
О, уæд»дæ саразæг мацыуал саразæд, 
Бауæд æвæстаг, мæ чызгон бæллицтау. 
78 

« • * * - 
•Рухс ыссудз, — . 
Сылгоймаг хаты, куры. 
Рухс ыссудз, — 
Чыллæг хъæлæсæй дзуры. 
Рухс ыссудз, -- 
Æнæнцой лæхстæ хьуысы 
/Емæ тары сау базыртыл сысы. 
Рухс ыссудз, — 
Зæрдæбынæй дæ куры. 
Уый хъæуы дæ рæвдыд ныхас рухсы. 
Табу дын кæны, — имма хуыцауæч... 
Рухс ыссыгъд. 
Хæлуарæгау дæ аууон 
Цармæ стахти, 
бамыри, ныхъуси.., 
79 

ЛÆДЖЫ ХЪАРУ 
Æрцыди чъепп мæ даргъ дзыкку рæбыныл, 
Сылгоймагдзинад модæйæ фæхауд. 
Ныр ме ’рдзы скондæн баззадтæн йæ быныл, 
Лæджы хъару мæнæй дæр домы цард. 
Хæссын рæуæгæн керзытæ мæ къæхтыл, 
Мæ бецыкк арф мæ худы бын ным-бæхст, 
Сæттын Тайга, 
ызгъæрдзуан зильш хæхты, 
Тæхын цъæх арвмæ, нал мæ ф’ ахсы цæст. 
Æфсæн бæхæй æгайнæг зæхх фæлдахын. 
Ысты мæ уæнгæл магуса, 
мæнгард. 
Куы кæны исчи, иу æрра хылкъахæн, 
Уæд мæ фæнды, нылгьитон æй лæгау. 
Æз уарзын тых мæ къабæзты, 
мæ зонды! 
Ыстæй ма уарзын уардиты фæхудт, — 
Цьщæр ма ис мæ фыццаджы ыскондæй, 
Æваэццæгæн, мæ сылгоймаджы уд, 
Фæлæ йæ ’мбаехсыи! 
Уый дæуа^н æмбæхсын, ■•> 
Изæр дæ ме %гас, — «уарзыс мæ?» — фæрста, 
Æмæ дæ уаэхскыл, 
уыцы фидар уаахскыл 
Лæджы хъару мæ цæссыгæй æхсын, 
80 

АБХАЗАГ КУПЛЕТТÆ 
1 
Рагзамаи алайнæгты æрцытæй 
Цас федтой дæ фыдæлтæ зынæй! 
Æз дæумæ рæстзæрдæйæ куы ’рцыдтæм, 
Уæд сæ маст цæмæн исыс мæнæй? 
Афтæ рæсугъд базарыдтæ, афтæ 
Денджызы цъæх уылæнтыл æмæ 
Æз дæ зарды уацайраг куыд бадæн, 
Уый ныр дæр нæма зонын, нæма. 
Цас фæуыгътам урс тыччытæ иумæ 
Райсом раджы денджызы былыл! 
Мæн фæхаста Сау денджызы риумæ 
Сау цæетыты сатæг-сау уылæн. 
Æз нæ федтон ратон цыргъ æрцытæ, 
Мæн æппындæр уыдон хъуыддаг нæй, 
Æз дæумæ рæстзæрдæйæ куы ’рцыдтæп. 
Уæд сæ маст цæмæн исыс мæнæй! 
2 
Буц хистæр, ыстыр табу дæ фарнæн, 
Уазæгæн ма иу дзырды бар радт... 
Афтæ тынг куыд ферох кодтай, уагæр, 
Зæрдæйыл кæй сирвæзы цъæх арт. 
Мауал æппæл, — сæн æрдыгътон фарон, 
Диссаджы хорз, нуаз æмæ дзы нуаз! 
3. Хостыхъоту Зинæ. 
'8) 

Уый фæлтау мын з&гъ, мæхи куыд дарон 
Уæртæ уыцы сау цæстыты раз. 
Уый фæлтау мын зæгъ, уæ денджызбæсты 
Чызджытæ уæздан ысты, рæсугъд? 
Уый мæ кæд мæстæй мары æрмæстдæр 
Сау лæппуйы мидбылты фæхудт. 
3 
Ацы урсбоцъо бонмæ фæбадти 
Фынгыл хистæрæн, гаджидау уагъта. 
Ныр сæуæхсид цъæх арвæй куы ’ртагъдн, 
Уæд мæ разы йæ къахвындзтæ ’рсагъта. 
Цыма авд уды бацыд йæ уды, — 
Ыъилау зилы, йæ мидбылты худы... 
Сом-иу рарвит уæ сагсур лæппуты, 
Хъуамæ ракурой иры рæсугъдты! 
4 
0, куыд рæсугъд дæ, хуссайраг уалдзæг. 
Зæрдæ цины фæлмæн худты тайы. 
Дзагæй-дзагмæ уырдыгыстæг уадзы 
Сæн абхазаг æиæбьш сыкъайы. 
Уæлæ фынгыл сæ урссæр зæрæдтæ 
Кувынц иры цæрæнбонтæн, нуазынц, 
Систы аблаз мæ цинæй ирæттæ, 
«Айс æй, аназ æй» ме ’взагыл зарынц. 
5 
Æрдз м-ын фестадис арфæйы нуазæн, 
Зæрдæ нуазы рæууæлдæф æхцонæн. 
Худынц уардитæ мидбыл мæ разы, 
Цыма рагæй нæ кæрæдзи зонæм. 

Урс маьй, донхъазау, уылæнты сæфы. 
Зары денджыз æмбисонды кадæг. 
Райгуырд, ’вæццæгæн, ахæм æхсæвы 
Гулиайæн йæ фыццагдæр зарæг. 
6 
Уæртæ уыцы дыууæ сырды знæт ысты, 
Мемæ карз тох, хъуырдухæн кæнынц, — 
Уæртæ къуымы дыууæ цæсты, 
знæт цæсты 
Мæн фырмæстæй ныхъуырынц, 
хæрынц. 
Нæ, мæ разы бынтондæр æдых ыстут, 
Мæн нæ хизы уæ мастис æнгас. 
Æз уæ ныхмæ æрвитын мæ мидбылхудт, 
Лдджын комулæфт, 
сусæг ныхас. 
Æз дæ ныхмæ æрвитын мæ уæздан симд. 
Денджыз гуыры мæ къæхты бынæй, 
Æз, ирон чызг, 
мæ сæрмæ дæр не ’рхæссин, 
Байсай ацы лæппуйы мæнæй. 
*- л» ’ ■ • * 
Æз фæхæсдзынæн хохбæстæм азæр дæр, — 
Циу æппæтæй зынаргъдæр дæуæн: 
Æз хæсдзынæн, 
кæй бауарзтон, уый зæрдæ, 
Стæй-иу уый фæстæ сфæлвар, дæу уа... 

ЕВÆ 
Ды Адамы куы нал уарзай, 
Евæ! 
Куы йыл сисай дæ къух, 
Уæд адуне фесæфдаæн уемæ, 
Мароййг уыдзæн æдзух. 
Зæхх нæ зондзæи, 
Цы йæм^кæсы райсом, 
Рæхысбаст цагъарау, 
Хур ауыгъдæй баззайдзæн арвыл, 
Æнæсыгъд цырагъау. 
Нал уыдзæи рухс... 
Евæ, Евæ! 
(Никуы уыд хиуарзон ус), 
Дунейыл ма рахæт. 
Зæххæн æрхастай цард. 
Хæйрæг æй мя айсæд. 
Ма баууæнд, 
Мисуы, 
Йæ фæхудт. 
йæ дамтыл, 
Æууæнд; æрмæстдæр 
Адам æмæ уарзтыл 

СЫЛГОИМАДЖЫ МИДМОЫОЛОГ 
Ацы зæххон фидис, 
ацы зæрдæхсай цæстæнгас, 
Стыдтой æнустæм 
мæ дзыхæй дæ но\: дæр. 
Адæмæй алыгътæ, 
баззадтæ уымæи сæрæгас, 
Дойнаг дур фестад 
дæ фæстæ мæ зæрдæ. 
О, фæлæ ’ууæндын, 
зьтндзынæ дæ дард балцæй искуы, 
Гамлетау, 
’нæнхъæл, 
мæ ингæны цурмæ. 
Де зды цæссыгтæ кæлдзысты 
дæ сæфт уарзтыл рисгæ, 
Пъатæ кæндзынæ мæ цыртдзæвæн дурæн. 
Баззад дæ рихиты дудаг 
мæ былтыл, ыæ рустыл, 
Цас хæссыи мемæ зæгъинаг ныхæстæ!.. 
Ничи сæ зоны, 
йæ зæрдæ цæмæй конд у усæн, 
Аиы гуырымыхъ, 
æвæлмон цæргæстæи. 
Афтæ цæрдзынæн 
мыггагмæ — 
дæ уарзтæвджид, 
Ме ’рвгъуыз 
кæркуасæн, 
мæ рагсагъæс — 
Уастырджи. 
85- 

* * * 
Цыма дуне знон райгуырди ногæй, 
У дæ хуызæн худæядзаст, 
æвзонг... 
Æрдз мын дары, 
дары йе ’мбæхст ррнгæй 
Æмæ фестад кувæг лæг мæ зонд. 
Æмæ фестад кувæндон мæ зæрдæ, 
Уым æнустæм хъйзæмар мæлы, 
Уым та гуырынц уалдзыгон цъæх сæнттæ, 
Уым та цин æхсæрдзæнтæй кæлы. 
О, табу! Мæ утæхсæны артæй 
Дуне райгуырд, 
ног райгуырд ызнон, 
Цард та худы амонд æмæ уарзтæй, 
У дæу хуызæн хъæлдзæг æмæ ’взонг. 
86 

МОЛАДЗАН 
Учмиазаны цæдгоймæгти мола- 
дзаадопы но «евзонг моладзан. 
ГСæдчæр æй сабийæ дины амюттаг 
^кодтой Яæхионтæ. 
1 
Дымгæ, хорæй хаст цъæх бæхау, 
Тахтис уардитæн сæ сæрты, 
Сусæг мидбылты мæм бахудт 
Абон сонт моладзан кæрты. 
Хъуамæ иунæг уа æнустæм,— 
Динæн ахæм у йæ ныстуан. 
Уæдæ уæд йæ сау цæстытæ 
Мæн цы .ныхъхъуырынц цæргæстау? 
Сабыр адзырдтон йæ фæдыл: 
Оххай, иу фæхудт уæддæр-ма..г 
Уый Чырыстийы мæлæтыл 
Дары сау пæлæз ныр дæр ма. 
Уаих, дурзæрдæ Чырысти, 
О, дæлæмæ ’рхауай, уастæн, — 
Кæд мыййаг дæуæй æмбæхста 
Уьщы иу æвзонг фæкаст дæр... 

2 
Сачæг-сау иæлæзы стыхтай 
Уыцы цардмондаг зæрдæ, 
О, уæддæр ныртæккæ ссыгътæ 
Æмæ зон, 
мæн дæ, 
мæн дæ! 
Ды зæгъыс: 
— мæ дин мын дзуры: 
Уарзгæ ма кæн, ма ’ркæ ус, — 
Нæ, йæ къух нæ систа хурыл 
Суанг ыстыр католикос. 
Ех, ныр ме ’нгуылдзтæй куыд хъазин 
Уыцы сау боцъотæй æз!.. 
Иууыл рухсдæр дин у уарзын, 
Зæххыл уарзæг уд у уаз. 
3 
Сабыр моладзандон азæр, 
Тайы мæйдары йæ кæрт. 
Ам, 
Чырыстийы дæлбазыр 
Чидæр сагъæстæм фæкъæртт. 
Ралыгъд сыгъдæг удты ’хсæнæй, 
(Есо, бахатыр кæн ды), — 
Ныр мæ комулæфт, сырх сæнау, 
Нуазы, 
расыг дзы кæны. 

Судзы дкдинæджы къусы, 
Судзы къæвдайы æртах, 
Тары сабыр ныхас хъуысы: 
— Арвæй ме ’хсинæг æртахт. 
Æрдзы бачындæуæд уæхстыл,— 
Фæлæ не сæфы йæ хин... 
Æмæ ризгæ къух мæ уæхскыл 
Уадзы адæргæй йэехи. 
89 

СУСÆГ НЫХАС 
Ехх, цæмæн фестут афтæ, 
Цыдæргъуызон дæрзæг æмæ æиæнцой? 
Дæу, дам, хуыцау нæ иу фæрскæй, 
О, æрмæст нæ иу фæрскæй ыскодта 
Æмæ фæраз 
Нæ цинæн дæр, 
нæ мастæн дæр, 
У мадзура. 
Æз дæр фæразын. 
Уаих уат^ куыннæ зонут, 
Мæнæн уæ тызмæгæй 
Мæ зæрдæйы тугдадзинтæм кæй нывналут 
Æмæ сæ 
кæй рæмудзут, 
Рæхснаг талаты зилгæ дымгæ 
Куыд скъуына уидагæй, уыйау. 
Сымах, 
мæ цæугæ хæхтаз. 
Хатт æгæр вæййут, 
æгæр нæрут! 
Æз дæр уæд уæ разы, 
Уæхицæй расхъиуæг дуры къæрттау, 
Æрлæууьш, 
Ысуæндын. 
Фæлæ цæмæй зонут, 
< стæй иунæгæй та 
Мæ чызгон лæмæгъ цæссыгтæ, 
Æргъæвст дидины сыфтау, ызгъалын. 
ЬО 

* *( * 
О, утæхсæн! 
Æхцон æмæ дудгæ утæхсæн!.. 
Ехх, куыд тынг бæллыс, 
Цæмæй дзы фервæзай, — 
Цæмæй мæ цæстæнгасæй алидзай, 
Ме сдзырд, мæ бахудт дæ айрох уой, 
Æмæ дæ рудзынгæмбæрзæны аууонæй 
Мæ фæдыл æрхæндæгæй ма кæсай. 
Фæлæ нæ! 
Æрдз дæ сфæлдыста 
Ме ’рбацыд, м’ацыды уацарæн. 
Ды мæ уацар дæ. — 
Афтæ райдыдта, 
Афтæ ’нусбонмæ баззайдзæн. 
Дæуæн дæ зæрдæ, 
хивæнд зæрдæ 
Мæ къахвæндæгтыл адзæгъæл. 
Хатыс æм,— 
раздæх! — 
хатыс æм. 
Уый та йæ хотых — йæ монцимæ 
Скодта йæ фæндаг, 
Данкойау, размæ, 
Æнæбæрæг ранмæ, 
Æхцон æмæ дудгæ хъизæмармæ. 
Макæ, 
Ма йыл хæц, 
91 

Ауадз æй! 
Тæппуд цагъар дзы ма сараз 
Уадз æй йæ монцты,— 
Ме сдзырд, мæ бахудты уацарæй. 
<■« 

С Æ Й Р Æ Г I Æ 
Ызнæт дунемæ райгуырдтæ мæ зæрлæ 
Цард .... 
Арвæрттывд цы сабыр мигъты 
’мбæхсы 
Лæджы цард 
Арв ныхъхъуынджьш 
Æртæфсти цъиуыл дысоны 
фыдуазал 
Зæхх 
Монолог 
Уæ фарн 
Реком 
Зынгхуыст æ&гарæн 
Зæхх нæ уыдта йе стыр фæндаг 
мигъы 
Ног аз 
Амран 
Поэт 
Ысхаудтой тынг рагон ингæнæп 
Æрдзмæ куырдиат 
Ирон ныв 
Мæ зæрдæ 
Дауит Сослан 
Урс хилтæ 
Æгъдау 
Дæ сагъд бæласыл хур иæ тыитæ 
луары 
Ды нал дæ 
Мады зæрдæ зон, уæ мæ бон 
Дыргъ бæласмæ 
29 
93 

Ды ма тыхс 
Мæнгæй нæ уасыд 
Дзыцца 
Куы зонис ныр 
Нæ табуйаг 
Æмбæрзы уалдзæг 
Хатт мæ æрфæнды худын 
Гыццимæ 
Уæддæ-иу ма зæгъ 
Æгъуыссæг уасджытæ 
Хъарæг 
Цом-ма, иумæ 
Мæ мысинаг 
Ды — мæ дуне 
Æрвгъуыз сагъæстæ 
Мæ дзыккутимæ систа уад 
хъуырдухæн 
Йæ цæстытæ. 
Сæуæхсид судздзæн 
Мæ дзыкку 
О, уыцы уалдзыгон къæвдатæ 
Уарди сыгъд мæ зæрдæйау . 
Кæд афтæ зæгъынц 
Цæй, цы мæм худыс... 
Ныссаудальшг 
Сылгоймаг 
Бонвæрнокы рухсдзыд пæр-пæр арвыл 
Венерæ .... 
Денджызæй рахызт 
Арв мæнау .... 
Уазвæндаг 
Лæгтæм > 
Арв бындзыгган йæ урс хилтæ 
тондзæп! . 
Цы цæргæс " уыдтæ 
О рæудымгæ 
Ныр дæр дæ цæстыл уайдзынæн 
æвзонгæй 
Мадымайрæм 
Нæ зоныс 
Сонт дымгæ 
Куы цæуай хъæдмæ 

Æрымысæм 75 
Усы -ууæлтæй фервæзтæп ... 76 
Сатанайы бæллиц .... 77 
Бадæг чызджы ныхас ... 78 
Рухс ыссудз 79 
Лæджы хъару , . 80 
Абхазаг куплеттæ . .81 
(Рагзамаи алайнæгты æрцытæй...) 81 
(Буц хисдæр...) 81 
(Ацы урсбоцъо бонмæ фæбадти...) 82 
(О, куыд рæсугъд дæ...) ... 82 
(Æрдз мьп фестадис....) ... 82 
(Уæртæ уыцы дыууæ сырды...) 83 
Евæ 84 
Сылгоймаджы мщмонолог ... 85 
Цыма дуне знон райгуырди ногæн 86 
Моладзан 87 
(Дымгæ хорæй хаст иъæх бæхау...) . 87 
(Сатæг-сау пæлæзы стыхтай...) . 88 
(Сабыр моладзандон азæр...) . 88 
Сусæг ныхас 90 
О, утæхсæн]... 91 

’ЗИНА АХМЕТОВНА ХОСТИКОЕВА 
ГОЛУБЫЕ ДУМЫ 
(Стихи на осетинском языкс) 
Цхинвали — 1970 
ооьчзоао тоеа&о&о 
ЗоЗ<пЗ(зо3^п&о „оАоЬоусоЬо" 
оЬо&з^СГ0 — 1970 
Редактор И. К. Плиев 
Художник С. В. Минасов. 
Худредактор А. Д. Ванеев 
Техредактор Ш. Г. Блбакиев 
Корректор Д. С. Кумаритова 
Сдано в набор 28. X. 1970. Подп. к печати 14. I. 1971 г. 
Формат бум. 70x901/з2- Уч.-изд. л. 2,3. Усл.-печ. л, 3.5, 
ЭТ 00208. Зак. тип. № 1622. Тираж 500 экз. Цена23коп. 
Издательство «Ирыстон» г. Цхинвали, ул. Ленина, 3. 
Цхинвальская типография № 10 Главполиграфпрома 
Государственного комитета Совета Министров ГССР 
по печати, Цхпнвали, Московская, 5. 


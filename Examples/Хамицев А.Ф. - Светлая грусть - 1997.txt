ÆМДЗÆВГÆТÆ, 
КАДДЖЫТÆ 
ДЗÆУДЖЫХЪÆУ «ИР» 1997 

84 Осет 
Х-31 
Хæмыцаты А. 
Х-31 Урс катай: Æмдзæвгæтæ æмæ кадцжытæ.— 
Дзæуджыхъæу: Ир, 1997 — 240 ф. 
Хамицев А. Ф. 
Светлая грусть 
В новую книгу Албега Хамицева «Светлая грусть» 
вошли произведения, созданные автором за послед- 
ние годы. Они отражают тревоги и заботы нашего не- 
спокойного времени, вводят читателя в мир, где ут- 
верждаются Добро, Справедливость, Долг... 
х 4702470000-3 93_97 84 Осст 
М131(03)-97 
15В^ 5-7534-0731-5 © Хамицев А. Ф., 1997 

Æз хуры тынтæ цъенга фурдыл уидзын, 
Фыцгæ хурыл та уазал фурды ’ртæхтæ. 
ÆМДЗÆВГÆТÆ 

МÆ ИРЫСТОН 
Мах уæрдæхау ыздухы рæстæг, 
Ирæн дары йæ хурхмæ кард. 
Баззад хæхты уæддæр нæ хъæстæ, 
Тохы басгуыхт нæ намыс — уарт. 
Мах æлхæдтам сæрибар тугæй, 
Дардта хъулон нæ тугæй зæхх. 
Гъе ’рмæст ферох нæртон лæг дугæй, 
Зæры чидæр нæ цæфтыл цæхх... 
Мах ныккодта уæззау цард дихтæ, 
Худт нæ сæфтыл фыдгул хъæрæй. 
Фæлæ мадау, Ирыстон, иу дæ, 
Нæй дын дихгæнæн мадау, нæй! 

* * * 
Мæн баййарынц: «Хæхтыл 
Цы зарыс æдзух? 
Фынкбарц дæтгæ, рæгьтыл 
Куыд нæ исыс къух?» 
Мæн баййарынц: «Кæмтты 
Цы ссардтай, зæгь-ма? 
Сæрсæфæн бынæтты — 
Поэзи — къуырма». 
Мæн баййарынц: «Дурау, 
Цы ныхъхъус дæ, зæгь: 
Куыд дæ ’ндавы хурау 
Æндонриу къæдзæх?» 
Мæн баййарынц: «Дæттау 
Дæ фæндаг — цыбыр, 
Æндæр ран — дыргьдæттæ, 
Бæркадджын быдыр». 
Мæн баййарынц: «Къуымы 
Цы ’рвитыс дæ цард? 
Цы бадыс æрхуымæй, 
Мæсыгау, æнкъард?» 
5 

Цы сын зæгьон, хæхтæ? 
Куыд ракæнон хъаст? 
Æз — Уарзты æндæхтæй 
Уæ цъититыл баст. 
Хæхбæстæ — мæ дарæг, 
Зæрин мын — уæ худт, 
У дуртæй мæ зарæг, 
Æхсæрдзæн - мæ уд. 
6 

ХÆХТЫ 
Айнæг къæдзæхтыл 
Улæфы бон. 
Хуры æндæхтæн 
Нал и кæрон. 
Фемæхст æхсæрдзæн — 
Цъититы ’взист, 
Рагьмæ ысхæццæ 
Урс мигъы фист. 
Арвы цъæх цады — 
Цæргæстæ ’рмæст. 
Доны гæпп-уадыл 
Нал хæцы цæст. 
Комы, дæлиау 
Хъæутæ зынынц, 
Дзугимæ фыййау 
Нал зоны рындз... 
Диссаг у хæхты — 
Нæй дзы быдыр. 
Дымгæ æрцæгьды 
Нарты фæндыр. 
7 

Нæ лæгдæртыл цы худæм, 
Цы кæнæм кадыл загъд? 
Æви кæйдæр марг удтæм 
Цыхцырæгау фæтагьд? 
Фыдæлты намыс рохы 
Цæмæн баззад, æниу? 
Тæхын сæ сæрты хохы 
Куы нæ уæндыдис цъиу. 
Нæ къонайы зынг—Нартæй, 
Цæмæн æм хæссæм фау? 
Куырыхон Иры фарнæй 
Хъæздыг куы уыд Хуыцау. 
Цæмæн самайæм уьгнгты 
Нæ Иудзинадыл хыл? 
Нæй байсысæн нæ уæнгты 
Æрвгъуыз тугæн зæххыл. 
Æнæбын кæмтты, рæгътыл 
Мах иу ыстæм — æнгом. 
Лæууæм мæсгуытау хæхты, 
Ирон адæм — нæ иом. 

БОН 
Фæллад бонæн та ахицæн йæ тухæн — 
Бæсты фарнау фæцæуы хæхтыл. 
Хъæрæй нæ дзуры иуæй-иутау уый: 
«Цы стут сымах? Уæззау, тыхгуысты 
Æз дугæн самадтон мæсгуытæ...» 
Цæуы сындæггай. 'Нæдзургæ. Сабыр. 
Цыма лæгау йæ уды рухсæй риуты 
Уый не ссыгьта нæ амонды цырæгътæ... 
9 

* * * 
О цард, мæнæй хуыскъастæу хохаг ма скæн — 
Æз нал зондзынæн ауæдзы бæллиц... 
О цард, мæнæй ды коммæгæс лæг ма скæн — 
Æз нал зондзынæн тымыгъты цæуын... 
О цард, мæнæй хъæздыг адæймаг ма скæн — 
Æз нал зондзынæн: чи уыдзæн мæгуыр... 
О цард, мæнæй тæппуд бæлццон лæг ма скæн 
Æз нал зондзынæн къæдзæхтыл фæндаг... 
О цард, мæнæй ыстыр амондджын ма скæн — 
Æз нал зондзынæн сидзæрты цæссыг... 
О цард, мæнæй ды «цумайы лæп> ма скæн — 
Æз нал зондзынæн фидæрттæ сæттын... 
О цард, мæнæй рæстдзинад сафæг ма скæн — 
Æз нал зондзынæн «Додой»-мæ хъырнын... 
10 

ТЫРСЫГОММÆ ФÆНДАГ 
Арæх ыл цъыф лæсæн 
'Рæвæры йæ «уæргьтæ». 
Фехсы йæ сæрсæфæн 
Хъасарайы дæгьтæм. 
Фæлæ сысты, комы 
Абыры къæдз-мæдзы. 
Сау къæдзæхы роны 
Амбæхсы, фæлмæцы... 
Нæй лæууын йæ зонды, 
Дæтты хыл, сæ хъæрмæ. 
Дурхауæн бæрзондыл 
Схæццæ вæййы хъæумæ. 

ФÆЗЗЫГОН БОН 
(Этюд) 
Дурты хъуына цæндыл 
Бабукъ и бон. 
Хъæугæрон рох хъæдыл — 
Бурсыф хæдон. 
Хурзæрин ирхæфсы 
Мигътыл йæхи. 
Доны сæр баргъæвсти, 
Сидзæрау хид. 
Хæхтæй æрхæццæ и 
Дымгæ — тызмæг. 
Рагъæй тагъд худдзæни 
Урскæрц зымæг. 
12 

НÆРТОН ЛÆДЖЫ НЫФС 
Æз мит рагъыл Сæна-цъупмæ фæхызтæн, 
Ныххаудтæн-иу сæрсæфæн комы арф. 
Цыргь теманæй нæ хæхты скъуыдгæ ’мггьызтон, 
Нæ рæстмæ кодта къæдзæхтыл мæ сынк. 
Уынгæг лæгæты хъисфæндырæй цагътон, 
Фæлæ-иу аскъуыд фæндырæн йæ хъис. 
Æз æврæгътыл тæхгæ стъалытæ ахстон, 
Зынг цæхæрæй-иу басыгъдис мæ къух. 
Фьгнк денджызы цъæх их къæдзæхтæ карстон, 
Уæддæр ныцъцьæл ис айсбергыл мæ нау. 
Фæлæ фæстæмæ никуы здæхтæн балцæй — 
Лæвæрдта мьгн нæуæг хъарутæ тох. 
13 

ЗЫМÆГОН 
Тъæнджы мæй: 
Тымыгь 
Футгытæ кæны, 
Уазалæй 
Тъæппытæ хауы бæстæ. 
Зæхх ныссалд. 
Æрмæст 
Хуымгæнæджы зæрдæйы 
Нæ их кæнынц 
Дьгууæ бæллицы: 
Чысыл зæххы гæппæл, 
Йæ галтæ... 
14 

ПАБЛО НЕРУДАЙЫ МЫСЫНÆН 
«Поэтов 
тираны не понимают, 
когда понимают — 
тогда убивают». 
А. Вознесенскип 
Æрцæуы хатгай ахæм дуг, 
Ахæм цъаммар, 
Æвирхъау дуг: 
Лæгмары сау зонд, 
Сау фæндтæ 
Сæхи скæнынц лæджы хъысмæт лыггæнæг. 
Зылын 
Ысраст вæййы, 
Фæзылын вæййы раст лæг. 
Ралæууы цыфыддæр цард: 
Хъысмæт ныхситт кæны, 
Ныккæсы нæм йæ дзагъыр сонт цæстытæй — 
Цæттæ вæййы лæджы хъуын-хъис, 
Лæджы фыдгæ хæрынмæ!.. 
Рæстдзинад айсæфы, 
Æндзыг бæлццонау тарст удты нымбæхсы. 
Йæ кой — ауындзæн!. 
Йæ сæрыл нал вæййы ысдзурæг... 
Хъаймæт — фыд рын, 
Уызыны судзин кæрцы 
Ыслæууы къæсæрыл... 
Сæрыкъуыдыртæ каумихтыл æрсадзы. 
15 

Адæймаджы стæгдар 
Ныдцары судзгæ уадмæ. 
Лæгыл 
Ныккæлы й ’арв, 
Йæ быны, 
Хурмæ сыгьд хæдонау, 
Ныскъуыны зæхх. 
Дудгæ бон, 
Фыд-зымæджы къуыс-къуысмæ 
Зындон йæ дуæрттæ ныттындзы... 
Фæкæны цин! 
Вæййынц ын удæнцой, 
Куы ныггуылф кæны тугзæй! 
Нæ цæстысыг куы ныллæууы цыхцырæй... 
Куы фены хæдзæрттау 
Бæрзонд 
Уæладзыг ахæстæттæ — 
Кæм нæй закъон, 
Кæм æвдæрзынц кæрæдзи 
Лæджы бæллиц, 
Гуымиры сау тых... 
Кæм ныффидар лæджы зæрдæ цъысымы... 
Тиран — ысулæфы! 
Æрцæуы йæ удхор, марг уд — 
Нынцъухы дойныйæн хъæрмуст туг. 
Йæ къухтæм кард, 
Тызмæг цыргъ фæрæт райсы^-- 
Æмæ кæрдгæ!!! 
Кæрдгæ Уæлтæмæнад, 
Рæстдзинад! 
16 

Фæллад бæрзæйтыл бакæны æфсондз, 
Поэтты дзыхыл — цъутта! 
Рæстылдзурджытæн нал вæййы бынат, 
Сæрылхæцæг... 
Фæкæнынц удисæн — 
Æрцахсы сæ кæсæгтау хызы. 
Сæрибары ныххурх кæны, 
Йæ пиллон ын дывыдон арты суадзы, 
Ыстоны йын йæ уидаг... 
Ныллæууы зæрдæтыл, 
Нæ сыгъдæг уарзт, 
Æфсармыл... 
Ныррыг, 
Ныффæрак кæны ’хсæнад. 
Ысуадзы йын йæ быны хъæр. 
Ыскъуыры йæ, 
Цыма къахæй мæлдзыджыты губакк. 
ДУР 
Дурыл нал вæййы: 
Адæм æдцæг-мидæг ысвæййынц, 
Дуне — кæлм, 
Æмтьеры... 
Зонд райдайы æндзыг, 
Æмбийын. 
Æууæнк та — сау сыгъдон, 
Æртхутæг фесты... 
Кæрæф, 
Гадзрахат 
Райдайынц бæгъдулæг, 
Ызмæнтын цъыф. 
17 

Æрдуйыл ма æдыхы цард, 
Æдыхы уд 
Фæкæнынц, мæгуыр, дзедзрой... 
Иутæ нал фембарынц дзырд — 
Хуыцау сыл рахаты: 
Тиранмæ хъусыныл ысвæййынц, 
Кæнынц лæггад, 
Сæ къæбæрæн, 
Сæ бынæтгæн тæрсгæйæ. 
Иннæты 
Ныццæвы тас, 
Цыма арвæртгывды цирхъ, 
Фæраст вæййынц карьерæйы къæпхæнтыл. 
Бæсты сæфт ралæууы! 
Адзал — тызмæг уисой, 
Фæцæймæрзы нæ хуыздæрты бырæтгау. 
Ысвæййы мулк, 
Æхца, 
Гæртам — хуыцæутгы Хуыцау, 
Зæд... 
Фьщгæнджытæ 
(Ныххауæнт авдцæлдзæх!) 
Стыр бынæтгæ ’рцахсынц — 
Фæхауынц цардæй тьæпп! 
Сæ бохъхъыртæ — 
Зæбул фысы къæдзилтау... 
Хæрынц! 
Æрцæуы сæфтмæ дзыллæ. 
Фæстаг рухсы цъыртг зæрдæты ’рхуыссы. 
Поэт — тираны знаг! 
18 

Уæд бахъæуы йæ сæр, 
Йæ тохмæсидæг зарæг! 
Тиран æй бамбары... 
Уый бамбæрста дæу дæр... 
У рухсаг, Пабло! 
19 

* * * 
Æз федтон бонрухсмæ ыстьалыты мæлæт, 
Куыд истой адæргæй сæ удтæ. 
Фæлæ та сау, мæйдар æхсæв куы ’рцыд, 
Уæд арв ныррухс и — райгуырдысты ногæй... 

ФЫН 
Æрцыдтæн горæтæй, 
Цавддуртау 
Лæууынц нæ кæрты 
Адæм. 
Иууыл — 
Сау дарæсы... Сæ хъарæгæй 
Скъуыдгæ хауы 
ДУР- 
Нæ ныллæг къæс 
Æхсы йæхи 
Цæссыгтæй, 
Зæронд мæсыгау, 
Бахаудтой йæ къултæ. 
Кæуы йыл уыг, 
Тызмæг æмæ æрхæндæг. 
Мæ бон ныккалд. 
Дзыцца,мæгуыр... 
Йæ цæсгомыл 
Æнцъылд фæдтæ, 
Æрхытау. 
Фæци сыл цард 
Кæронмæ фыст 
Йæ кадæг. 
Мæныл ныттар мæ алыварс. 
Цъитийау 
21 

Аскъуыд дуне. 
Арвы цъæх 
Æрхауд мæ цæстытыл. 
Стьалытæ æвзист цæппузыртау 
Нызгьæлæнтæ сты 
Каутыл... 
...Фæлдахын 
Фыд дуггау 
Уæззау сыфтæ: 
«Æрхæццæ дæ? 
Мæ фæрстæ дын 
Айхæлой...» 
Рынчындон... 
Æз — тыхст рынчын. 
Дзыццайы уд фæцæйцыд: 
«Ма тæрс, 
Дæ низтæ бахæрон, 
Ницы дын уыдзæни». 
...Арв ныннæрыд! 
Рахылд ивгьуыд 
Тæрхонау: 
«Лæппу! 
Фæсмоны джих цы ныддæ? 
Дæ мады ’хсыр 
Дæ хъæлæсæй фæкæла!.. 
Ныууадз фыссын 
Стихтæ... 
Ныффысс писмо. 
Дзыцца дæ мæтæй бахус». 
«Нæ, Нæ! - 
22 

Ныррызт Дзыццайы хъæр, — 
Дзæбæх дæн æз! 
Мæ хъæбулы мын ма ’лгьит...» 
...Фæлыг æвирхъау фын... 
Æррайау фесхъиудтон... 
Мæ хид мæ кьæхты бынæй акалд... 
Дзыцца фæтарст: 
«Мæ хур, 
Куы фæхаудта дæ хуыссæг. 
Æрфынæй у — 
Нырма æрдæг æхсæв ис 
Бонмæ!..» 
23 

БАЛО 
Бало-Отеллойы хъуырдухæн, 
Лæджы ныфсы мæсыг, 
Зырнæйзылд курдиаты тухæн, 
Фыцгæ зæрдæйы зынг. 
24 

ХÆХХОН ’ДОН 
Йæ фынк уый нал калы мæстæй, 
Уый нал цæуы уæззау къæйдуртæ ’вдæрзгæ: 
Æрхæццæ денджызмæ! 
Бæрзонд 
Ызнæт уылæнтæм ныр 
Кæлы сабыр æмæ уæзданæй. 
Уыдис ын зын! 
Йæ сабырмæ йын ма кæс: 
Уый рарæмыгъта къæдзæхы риу хæхты... 
25 

АРТ 
Судзы арт. 
Мæлынц 
Æрдæгсыгьд суггæ. 
Уæддæр 
Дæтгынц фæндаггонæн 
Сæ хъармы хай, 
Цыма 
Мæлæтдзаг цæф салдæттæ 
Зæххæн 
Фæстаг туджы æртæхтæ... 
26 

АРВЫРДЫН 
Æрдзон диссаг, æркъæлæт дæ, 
Дæ бынмæ Ир — цыкура. 
О, бафтау ыл дæ «кæлæнтæ» — 
Уадз арф кæмтты ныххур уа... 
27 

МÆГУЫРГУР 
Хуыцау 
Ысныв кодта мæнæн: 
«Фæцу мæгуыргурæй, 
Мæгуыргуры хызын 
Куыд нæ æрхауа де ’ккойæ — 
Дæ цæст 
Æрттива цалынмæ уæлæуыл...» 
Мæ хызын — 
Кадæг. 
Мæ бон, 
Мæ ис — йæ хуылфы. 
Уый дзаг у мæт, 
Æфхæрд æмæ цæссыгтæй. 
Зæрдæрыст генийау, 
Уый цард 
Раст фондз æнгуылдзау зоны. 
Рæуæг у сисынмæ, 
Хæссынмæ та — 
Уæззау, 
Æнамонды хъысмæтау. 
Ныккæс йæ хуылфмæ — 
Диссæгтæ дзы фенис: 
Нæ сахуыр дæн 
Æфсондзы бын цæуын. 
Мæ дзыхыл цъутта нæй 
Кæйдæртау. 

Фæйнæгфарс уазал цъити 
Йæ уды хъарм, 
Йæ сыгъдæгдзинад 
Мæнæн лæварæн радта. 
Дзырдтат-иу мын: 
«Кæй уæрдоны бадай 
Ныццæлхъ кæн уый зарæг!» 
Æз та уын, 
Æгæр-мæгуыр, 
Нæ сахуыр дæн 
Хъырнын дæр. 
Куы-иу нызтат 
Сызгъæрин кæхцæй сæн, 
Уæд-иу æз та, 
Фæллад галау, 
Тыхулæфт кодтон хуымы. 
Уæ разы ныр — 
Æдзæрæг быдыр æз. 
Бонджынтæ чырæтау 
Цæуынц мæ буарыл 
Цъыф къахæй. 
Ныккалд мыл бон. 
Мæ фидар уд. 
Ыслыстæг. 
Судзины хуынчъы йæ 
Æрдуйау аластат — 
Хуыйут дзы ныр 
Уæ дзабырты ыскъуыдтæ. 
Фæлæ кæд арв 
Нытталынг ис мæныл, 
29 

Уæддæр хуымгæнæджы 
Сыгьд зæххыл 
Дзывыры ’фсон 
Æз адардтон мæ зæрдæ!. 
Сæрибар! 
Тох! 
Мæнæн ныфсы мæсыг уыдысты. 
Сындæгтай ныр 
Кæнынд ныллæг 
Уæззау цæлхъытæй дургай. 
Тырыса — 
Ме ’взаг! 
Зарæг — 
Рæсугъд фæндты æлхъывд быд. 
Ыстыдгат сæ 
Ызгæ цыргь хъамайæ, 
Цыма уымæл мæрæй 
Картæфтæ. 
Кæй æндæвта: 
Мæн расхуыстæуыд былæй, 
Мæ тъæпп фæцыд 
Мæгуыргуры хызыныл! 
... Тызмæгæй цыд 
Мæ фæрсты рæстæг. 
Мæнæй лыгъдысты 
Амонд æмæ уалдзæг. 
Бæгънæг, 
Бæгъæввадæй, 
Бызгъуырты, 
Сæстытæ галуæрдонау, 
Цыдтæн сæ фæстæ æз. 

Сæрыстырдзинад, 
Худинаг, 
Лæджы ном, — 
Уæд баивтон 
«Æри-ма»-йы къæбæрыл: 
Цæмæй 
Уæ фыдмитæн æвдисæн 
Цæра, æлвæст фатау, 
Мæ туджы! 
Хуыцау — 
Тæрхонгæнæг! 
Æрæнцадис мæныл 
Æнæхæдзар, 
Мæгуыргуры уæззау ном, — 
Кæй нæ фæразынц 
Авд цæды 
Йæ бынатæй æнкъуысын. 
Мæ хæдон — 
Хур! 
Мæ дзабырты уафс — 
Зæхх! 
Цыдысты мыл 
Æнуд, 
Къуырма æнустау бонтæ. 
Уæ артдзæстмæ 
Нæ батавтон мæхи. 
Мæ фенд уын уыд 
Былысчъил кæнæ худæг... 
Уыдтæн уæ хъазæнхъул, 
Хæтæгхуаг, 
31 

Бынтон сæфт. 
Фыр мæстæй-иу 
Ныррасыг дæн, 
Фылдæр хатт — базары, — 
Фæкодтат-иу мыл 
Тутæ! 
Уæ уайдзæфтæ, 
Цъыфытылд чъизи дуртау, 
Мæ зæрдæйыл æппæрстат... 
Æмæ-иу буар 
Афæлдæхтис туджы. 
Уæ рæнхъмæ рацæуын 
Нæ хъæцыдис мæ цæсгом. 
Æнæхатыр, 
Сæрзилæн цард! 
Йæ фарсмæ — 
Уыдтæн 
Æз хæлд танчы хæррæгъау. 
Цыдис æрмæст мæ фæздæг. 
Хъысмæт рыст хъæдгæмттæ 
Йæ риссаг къух — 
Зынг æртыскæнæй 
Къахта... 
Нæ фарста: 
Чи дæн? 
Паддзах æви мæгуыргур? 
Куы базыдта: 
Мæ мулк, 
Мæ ис — 

Хызын æмæ сæрибар, 
Уæд фестадАрт.. 
Йæ гуыр-гуырмæ, 
Бæласы къалиугау, 
Æркалдысты мæ цæнгтæ... 
Мæ фидæн, 
Ныфсы муртæ — 
Мæ хызыны ныххус ысты, 
Къæбæртау. 
«Мæлын сыдæй! 
Ард уæ хæдзæртты бацæуа!...»— 
Уыдис 
Фæстаг фæдис. 
Ысдзырдтон æй фæсус хъæлæс, 
Фæлладæй. 
Фæлæ мæ хъæрмæ 
Бакъуырма ис дуне!.. 
Гъе ныр цæрут! 
Цæрут фæрныг хæдзæртты. 
Уæ дурдзæсгæмттæй 
Ма рацæуæд хид! 
Нымпылæнт уыл. 
Æфсарм, 
Политикæ, 
Закъон — 
Ныххауæнт авддæлдзæх! 
Хуыцау уæ бахизæд 
Мæгуыргуры цыбыр амондæй 
Алкæй... 
... Æз сæрра дæн! 
Æз амондджын дæн ныр!.. 
Гъе уый тыххæй уын — 
Бузныг! 

Кæй мыл рахгæдтат 
Дунейы дуæрттæ! 
Кæй адавтат 
Мæ рухс дунейæ 
Арв! 
Уæ цин, 
Уæ кæл-кæлмæ фыр мæстæй, 
Фыр цинæй 
Сæрра дæн. 
Æз амондцжын дæн ныр!.. 
34 

ХÆРÆГ 
Зæгьыс: «Мæнæй кусагдæр нæй! 
Уæддæр мын аргь нæ кæнынц адæм». 
— Уый раст у, — 
Уымæн æмæ ды 
Кæныс хæрæджы куыст: 
Уæззау уаргъ дыл куы иу сæвæры, 
Куы — иннæ... 
35 

Ницы фарн арыс мæ ныхæсты, 
Дзурын мæ хъуыды уæдцæр: 
Чи зоны, искуы Фыдыбæсты 
Бахъæуа царды мæ сæр. 
Ницы зонд райсыс мæ фыстытæй, 
Не ’нцайы зарæг уæддæр: 
Чи зоны, дуджы ысхуыстытæй 
Райхъуыса иу бон мæ хъæр. 
36 

* * * 
Стьалытæ — æвзист тыччытæ, 
Судзынц, 
Тыбар-тыбур кæнынц 
Арвы цьæх-цъæхид быдыры. 
Сæ рухсæй 
Фидауы арв. 
Сæ фæрцы — 
Æнусон арвы рæсугьддзинад! 
Хатгай 
Фесхъиуынц судзгæ æхсидæвтау, 
Сисынц сæ удтæ. 
Зын сын у! 
Уæддæр — судзынц, 
Тыбар-тыбур кæнынц 
Арвы цъæх-цъæхид быдыры. 
Стьалытæ диссаг сты: 
Мæлынц, 
Аразынц æнусон рæсугъддзинад — 
Æнæ хъæр, 
Æнæ сыппæй... 
37 

Ныййарæг мад, куыд нæ зарон дæуыл — 
Мæ зарæг райдыдта дæуæй... 
Ныййарæг мад, куыд нæ кувон дæуæн — 
Мæ амонд райдыдта дæуæй... 
Ныййарæг мад, куыд нæ тындзон дæумæ — 
Мæ фидæн райдыдта дæуæй... 
Ныййарæг мад, куыд нæ риссон дæуыл — 
Мæ бæллиц райдыдта дæуæй... 
Ныййарæг мад, куыд нæ бæллон дæумæ — 
Ирыстон райдыдта дæуæй... 
38 

Æмдзæвгæтæ райгуырынц 
Удцзæфмæ — 
Сыфтæрты сусу-бусуйæ. 
Æмдзæвгæтæ райгуырынц 
Кæрдæджы 
Æртгиваг хъусцæггыл 
Зыр- зыргæнгæ. 
Æмдзæвгæтæ райгуырынц 
Миты сæр — 
Малусæг дидины 
Уазал кæл-кæлæй. 
Æмдзæвгæтæ райгуырынц 
Хæхтыл — 
Æхсæрдзæнты фынкæй. 
Æмдзæвгæтæ райгуырынц 
Мады ыскъуыдтæ 
Фæллад къухтыл. 
Æмдзæвгæтæ райгуырынц 
Хиды æртæхтæй — 
Уæззау куысты. 
Æмдзæвгæтæ райгуырынц 
Талынджы — 
Зæрдæты сусæг ызмæлдæй. 
Æмдзæвгæтæ райгуырынц 
Сылгоймаджы къæхты 
39 

Мæстæймарæн истæй. 
Æмдзæвгæтæ райгуырьшц 
Тохы — 
Нæмгуыты удхор æхситтæй. 
Æмдзæвгæтæ райгуырынц 
Уарзоны риутыл — 
Æрдæгфыстæй. 
Æмдзæвгæтæ райгуырьшц... 
Æмæ кæм нæ гуырынц!.. 
40 

Тымыгь денджызы сыстад, 
Фехсы уылæнты дардыл. 
Цыма адæмы ’хсæнад — 
Дзуры карзæй йæ бартыл. 
41 

РÆСТДЗИНАД 
Рæстдзинад райгуырд карз тохты цæхæртæй 
Æмæ рыст дугау авд æфцæджы сæрты 
Æрхызт мæ карæнтæм — цæхæрцæст, саг фæлтæрмæ: 
Цæмæй йæ мах, нæ сахъ фыдæлтау, царды 
Хæссæм сæрыстырæй нæ фæстагæттæн удхос. 
Æнцон нын нæу: ныххафы нæ фыд рæстæг. 
Фæкæлæм къæдзæхтыл фыдуаг дымгæтау хатт. 
Рæстдзинад баризы. Фæдæлдон вæййы туджы. 
Фæлæ та ног, тырысаты пæр-пæры 
Фæхоны мах ыстырдæр тохмæ балцы... 
42 

КУРДИАТ ДЫМГÆМÆ 
Дымгæ, сау къæдзæхтыл 
Зымæджы ньгххуырс! 
Уадз æркæла зæххыл 
Урс æхсырау чырс. 
Дымгæ, азил дардыл, 
Карз зæйты фæсур! 
Уадз фæзына арвыл 
Удыхосау хур. 
43 

ЗÆРДÆТÆ 
Зæрдæтæ — фæндæггæ, 
Фæллад 
Къæдзтæ-мæдзтæ фæндæгтæ... 
Цæуы сыл галуæрдонау рæстæг: 
Йæ цæлхытæ — 
Куы аныгъуылынц цьыфы, 
Куы сурыл — 
Æрхауы сагъæсау сæ хъыррыст... 
Цæуы сыл мæт, 
Тыхджын уарзт æмæ катай. 
Зæрдæтыл, 
Æнæсæтгон æфсæдгау, 
Лæгæрдынц сау дугтæ... 
Мæлæт! 
Гадзрахат! 
Хахуыр! 
Æнустæ — хъыджы зæйтæ. 
Зæрдæтыл 
Ныннæры тох, — 
Лæгæвзарæн фыдбонтæ. 
Сæ уд фæисынц 
Пиллон арты хъæд, 
Хъуыдыджын горæт, 
Хъæутæ... 
Зæрдæтыл — 

Æруары их, 
Тæрккъæвдатæ. 
Тьехджьш уад сæ, 
Зæххынкъуыстау, ныууигьы. 
Цæуы сыл цард, 
Сæрибар, 
Амонд, 
Лæг... 
Зæрдæтыл — 
Ыскæсы хур. 
Фæсмон — 
Нындзыг вæййы тæрхъусау. 
Зæххыл 
Цы сфæлдыста Хуыцау — 
Фæцæуьшц зæрдæтыл, 
Цыма сын иувæрсты — 
Æппындæр нæй фæндæгтæ... 
Зæрдæтæ-ыстъалытæ, 
Æвæццæгæн, гъе уымæн ысты фидар. 
45 

Дзуры хуры тын: «Мæгуыр дæн иунæгæй. 
Дæн ме ’мбал рухс тынтимæ — хур...» 
Дзуры дойнаг дур: «Мæгуыр дæн иунæгæй. 
Дæн хохаг дуртимæ — къæдзæх...» 
Дзуры доны ’ртах: «Мæгуыр дæн иунæгæй. 
Дæн бирæ ’ртæхтимæ — фынк фурд...» 
Дзуры рагон тулдз: «Мæгуыр дæн иунæгæй. 
Дæн ме ’мбал бæлæстимæ — хъæд...» 
Дзуры адæймаг: «Мæгуыр дæн иунæгæй. 
Дæн царды адæмтимæ — лæг...» 
46 

ДИАЛОГ 
Дымгæ: 
Тыхджын дæн æз: 
Æнусон тулдз 
Æд уидæгтæ ыстонын. 
Лæгæн 
Æрхæссын хатт 
Къæдзæхы бæрц фыдбылыз. 
Ныххафын зад хуымты. 
Æз агъуыстыты сæртæ 
Бæрзонд, 
Къæвдадзæст мигътæм сисын. 
Лæг: 
Ныхъхъус у, цæй! 
Дæцуры 
Æз дæн гыццыл, 
Хæххон дзиглойы йас, 
Уæддæр 
Дæ хъæддаг тьгх мæнæн, 
Æрбакæс-ма: 
Куыройы фыдтæ зилы... 
47 

МИДСАГЪÆС 
Поэзи у Рæстдзинады æрвон мусонг, 
Сæ кувæндон — сыгъдæгзæрдæ поэттæн. 
Цæуын æм æз... фæкæльш хатгай дуртыл, 
Æнæбын коммæ асхъиуын хъæпæнау. 
Фæлæ та ног ныфсы муртыл æрчъицын. 
У фæндаг зын... Цæуджытæ йыл ис минтæ: 
Сæ фылдæр хæрдты уаргьы бын æрхуыссы, 
Ыстæм бæлццæтгæ мусонгмæ ыссæуынц. 
О Уастырджи! Æз дыл мæхи фæдзæхсын: 
Æнамондæй мæ балцы фидæн бахиз. 
Мæ зонды нæй гадзрахат, йе — гæды ми, 
Нæ сахуыр дæн лæггад кæнын... Тæссæй— 
Æхсины лæгты мурмæ дæр нæ дардтон, 
Нæ сын кодтон сæ хус дзырдтæн æмдзæгьд, 
Уæндонæй сын сæ митæ хурмæ калдтон.. 
Тыхст хохаджы зæрдæйы фарн, хъуырдухæн — 
Уыдис мæ рæнхъы тугдадзин, йæ хъомыс, 
Мæ уды цин... гъе уый тыххæй зæххыл — 
* Æз цудыдтон хæрам æмæ фыдæхыл. 
Нæ бабын дæн кæйдæр азар, цæфтæй — 
Пырх бæллицты бæрзонд мæсыг нæ ныккалд. 
Ыскарста зонд: æркæлæд арв мæныл, 
Ныскъуынæд зæхх — æрхытау арф мæ быны — 
Кæндзынæн тох! Æргъæу мусонгмæ кæд 
Ысхæссин уаргь: уæззау хъизæмар — зарæг! 
48 

Цы йыл дзурон: æз амондджын нæ дæн — 
Мæн рагьыл сонт, ыздыхсгæ митфæлдзæгъдæн 
Ныууигъы хатт... Рæйы куыдзау сырд-тымыгъ. 
Мæ бынмæ зæхх, æнæбын кæмттæ, къултæ. 
Бырсы мæ сæрмæ дурлæсæн цæндæй. 
Уæддæр цæуын... Ам зонгæ æмæ мулк — 
Нæ калынц рыг... Йæ хотыхтæ гæртам — 
Æрæвæрдта лæгдзинады къæхты бын. 
Мæлынц кæлæн, фыдраконд æмæ хин. 
Лæджы тохæн — бæрзонд йæ нысан: 
Тæхынц афтид, лæмæгъ удтæ хъæлтау, 
Кæйдæр фæрцы ыссарæн нæй фæрныг цард! 
Ам ничи кæны буар æмæ цытæй, 
Лæджы æфсарм, æууæнкæй — базар. 
Ам курдиат — ыстыр хæзна, Хуыцау! 
Нæ фæтчы ’ххуыс... Æмæ зын балц 
Кæны бынсæфт, хъуыдытау — суйтæ. 
Цæры уæддæр мæ туджы ныфс, 
Цæры æрвон мусонг мæ фæндты: 
Æрбазынд цъус... Зынг фæттæй хур — 
Ныскъуыдта сау мигъты, ныррухс и... 
Фæзынди Дуне — хурæвдылд... Кæны 
Æрмæст паддзахиуæг Рæстдзинад! 
О Уастырджи, дæумæ кувын: «Фæкæн 
Мæ балц сæдæйы сæр, нæртон балц...» 
49 

* * * 
Цардæй ацæуы лæг, 
Фесты сыджыт, ызмис. 
Ферох вæййы, æцæг — 
Цыртæй ызгæ хуызист 
Худы, кæуы. Цæуыл? 
Бамбарæн уымæн нæй. 
Афтæ у цард зæххыл, — 
Немæ нæ ингæн — къæй. 
Кусæм, быхсæм, цæрæм, 
Аныхъуырæм нæ маст. 
Уысм, цыбыр у лæгæн — 
Йе схудт æмæ йæ уарзт. 
50 

ЗÆРОНД Л^ВДЖЫ ЦÆСГОМ 
Ньшцьылдтытæ! 
Цыма йыл бачындæуыд хуым. 
Цыма йыл дуг 
Уæззау кадæг фæфыста. 
Фæлæ зæгъын 
Кæронмæ нал бантыст йæ хъуыды: 
Русыл 
Къæдзæхы скъуыдау раст 
Æрцыди нос — 
Фæстаджы «уауу!..» 
Фæстаджы тугæйдзаг рæнхь — 
Хæст!!! 
51 

ИЗÆРЫГОН ХЪÆУЫ 
Хур нытгылди къуыбырæй, 
Аджих коммæ сау рындз. 
Колхозонтæ быдырæй 
Къордгæйттæй ыздæхынц. 
Ахсы хъус фæлмæн мыртæ, 
Дуртау хуымы — настæ. 
Адаргь ысты хъæуы ’рдæм 
Узгæ-узгæ хъазтæ. 
Нартхæрттæм фыдуаг сæгътæ 
Каутæй уæртæ ’ххæссынц. 
Хъуццытæ сæ сагæхты 
Дзаг фæздæттæ схæссынц. 
52 

УАРДИТÆ 
Æрцыд тыхджын лæсæн: 
Ныххафта хъæу, 
Йæ хъæлæсы хъæргæнгæ 
Уый хаста дурты цæнд, 
Цъыфы рагь. 
Ыстæй ныхъхъус, 
Ныссабыр арф комы. 
Фæстæдæр — 
Йæ уæлæ уардитæ æрзад — 
Фæрсы сæ: 
«Куыд аирвæзтыстут? 
Цъыфæйдзаг дурты ’хсæн 
Куыд нæ бабын уæ фидæн?» 
— Мах дидинджытæ стæм! 
Нæ цуры 
Дæ фыдбылыз рыг дæр нæ калы... 
53 

МÆЛДЗП/ЫТÆ 
Цыма тыхджын уæйгуытæ рагъмæ 
Хæссынц уæззау къæдзæхтæ се ’ккой, 
Раст афтæ мæлдзгуытæ æргъæмттæ 
Æмпъухьшц губакмæ... Уæхскуæзæй 
Кæньшц фæллой æмæ сæ бынтæн 
Нæ вæййы фæззæджы ныккæнæн... 
54 

ЗЫМÆГОН ПЕЙЗАЖ 
Бандзыг та и дурыл 
Хурзæрины тын. 
Дон — къæзынæг, дзуры 
Ихы хъусы фын. 
Урс бындзгуытæй уары 
Комыл зулмæ мит. 
Мурмæ хох нæ дары 
Сонт уады къуыззитт. 
Бон—хъуынтъыз, æрхæссы 
Аргъæутты изæр. 
Мигъты бын æмбæхсы 
Рагон мæсыг сæр. 
55 

АРТГÆНÆГ 
Æз мардтæн уазалæй... 
Ныргьæвстæн — 
Нæ сыгьдис м’ арт. 
Йæ уæлхъус 
Лæууыдтæн мигь бонау. 
Тыхстæн. 
Тыхамæлттæй-иу хъæды 
Æруыгътон хус артаг — 
Къæцæлтæ: 
Цæмæй сырх æззæгтæй 
Ысхæцыдаид м’ арт. 
Ыстæфстаин. 
Фæлæ-иу цъус 
Куы ссыгьди арт, 
Уæд та-иу чидæртæ — 
Куыд кæнай мастыл цæхх — 
Раст афтæ дон 
Æрбакалдгой мæ артыл. 
Уæдцæр сæ бон 
Нæ баци йæ ныххуыссын кæнын — 
Ы с с ы г ъ д!.. 
Ныр æм сæхи — 
Фæтавынц алы хатт. 
Ысдзурын сæм: 

«Уæ рынтæ бахæрон, 
Æрбабадут хæстæг — 
Мæ зæрдæ уын 
Æвзæрдзинад нæ зæгьы.. 
57 

* * * 
Дз. К. 
Зæххыл цы нæ бавзæрстон, цы1 
Уæддæр цæрын. 
Мæ ныхмæ сусæгæй хæцыд 
Уæззау дуг — рын. 
Уыдис йæ цыргъ хотых æхсын! 
Æз та — «троцкист». 
Цъыфкалæн, сау хахуырты ’хсæн 
Мæ уд ныцъцъист. 
Нымудзæг н’ ауæрста... Хъысмæт— 
Тызмæг, цыбыр. 
Уыдтон рæстаг адæмы мæт, 
Зындон — Сыбыр. 
Кæмдæр мæ гыццыл Ир — зынаргъ, 
Бынтон нындзыг. 
Мæстæй рыг ахæстоны тагъд 
Мæ цæстысыг. 
Зæххыл цы нæ бавзæрстон, цы! 
Ысраст дæн ныр. 
У цард, мæ кæстæртæ, хæцьш! 
Нæ фарн — ыстыр. 
58 

Амондмæ цыдтæн æз уарзтæй, 
Афтæ ’нхъæлдтон ис. 
Зæрдæ — сау тыппыр дæ мастæй, 
Бадомдта йæ рис... 
Амондмæ цыдтæн æз рагæй, — 
Нæй йæ кой, йæ хъæр. 
Баййæфта кæйдæрты маргæй 
Стыр бæллæхтæ сæр... 
Амондмæ цыдтæн æз дардæй, — 
Нал мæ хъæуы ныр: 
Хауынц иутæ тьæпп сæ цардæй, 
Иннæтæ — мæгуыр... 
59 

ХУС РÆСТÆГ 
Ныскъуыдтæ зæхх. 
Уый марди дойныйæ. 
Йæ сæрмæ та — 
Мæкъуыламадæй мигьты 
Скьæфта сонт дымгæ. 
Гыццыл ма бахъæуа — 
Ныппырх уой дзæгьæлы. 
Сæ ныхмæ — 
Фæстаг, 
Æнафоны ныфсау, 
Ыслæууыдысты хæхтæ, 
Ныхъхъæр кодтой: 
«Кæдæм лидзут, 
Кæдæм, 
Мæлы æнæ дон сау зæхх!» 
Æмæ къæвда-мигътæн тыхæй 
Хæцæг æфсадау ’рæхгæдтой сæ фæндаг. 
Ныннæрыд арв! 
Цыма къæртайæ калдта, 
Раст афтæ фсмæхст уарын. 
Зæхх — сулæфыд... 
60 

* * * 
Зæрдæйау, сау зæхх, сау хæсты фæсудзыс, 
Хъæдгæмттæ свæййыс бомбæты цæлхъытæй, 
Фæлæ дæ цæфтæ мурмæ дæр нæ дарыс, 
Æмæ дыл ног æрфысым кæны уалдзæг... 
61 

СЫРДДОНЦЪИУ 
Асæй — 
Мур, 
Сыджыты къуыбар 
Раст. 
Хæрз чысыл — 
Зонд, 
Хъаруйæ. 
Сæрибар та — 
Фылдæр уарзы 
Лæгæй. 
Йæ бæллиц— 
Арвы цъæх, 
Уæлæрвтæ. 
Йæ удисæн дæр— 
Уæлдæфы, 
Тæхгæйæ... 

* * * 
гц. 
Цы дæ, сæрибардзинад, цы? 
Ныууадзыс карз дугты дзæгьæл, 
Æмæ та нопуырдтæ дæгьæл 
Дæумæ ыссарынмæ фæбæллынц... 
Мыггагмæ стыр тохты хæцы 
Дæу тыххæй гениты хъуыды, 
Фæлæ кæм вæййыс цымæ ды? — 
Фæлтæртæ мигъ бонтау фæмæлынц... 
О дард сæрибардзинад, кæд 
Уыдзынæ уалдзæгау зæххыл, 
Уæддæр фæллад æнусты хыл 
Мæнмæ дзæнгæдайау æртæхы: 
«Æнамонд тохгæнæг дæ уæд, 
Кæд у сæдæйы сæр дæ балц, 
Дæуау сæ рæстæджы цыргъ арц 
Æрцæвдзæн райсомы æртæхы» 
Фæлæ кæд фæтарсти фыссæг! 
Æртхъирæн, паддзæхты хъæрæй! 
Йæ зардæн бауромæн нæй, 
Ныссæтдзæн сау ызгæ рæхысты... 
Уадз бадæд ме ’мдзæвгæтыл сæг! 
Мæ цин бынтон дзæгьæлы нæу — 
Куыд агуырдтон, сæрибар, дæу, 
О, уый æнусон у, зæгьдзысты... 
63 

АХÆСТОНЫ 
Ч.С. 
Æа нал æууæндын хурыл, — 
Æфхæрд зæрдæ фæрыст. 
Рæхджы цъæх ингæн дурыл 
Уыдзæн мæ ном дæр фыст. 
Ам бадынц мемæ минтæ, 
Гæппæввонг сæм — мæлæт. 
Ысчынди махæн хинтæ, 
Мах ралгьыста хъысмæт. 
Æххæссы хахуыр дардыл, 
Йæ бæллæхтæ — ыстыр. 
Нæ рæстдзинадæй царды 
Зон, — «бакуыстам» Сыбыр... 
Ныр уазал агъуыст, къуымы 
Æз батулын мæстæй. 
Цæрын æнкъард, æрхуымæй, 
Мæлын сыдæй, рæстæй... 
64 

ТУРКАГ ИРОН ЛÆДЖЫ ХЪЫНЦЪЫМ 
• * * 
О Иры бæстæ! Ме ’намондыл дзур!.. 
Æз фембæлдтæн мæ дард хъыджы бæллæхыл... 
Мæхи дын, цæй, куыд рахонон хъæбул, 
Кæд базæронд дæн туркаджы уæзæгыл!.. 
* * * 
Фæсæмбисæхсæв бацыдн йæ рады, 
Сындæггай æрхы доны уынæр сысы. 
Чысыл Султан æрыхъал кодта мады: 
«Фынæйæ та Дадайы дзурын хъуысы... 
Æрымысыди цавæрдæр Хъæриуы, 
Нæ йæ ’мбарын... Кæд дойны у? Цы куры?» 
— Уый Иры бæстæ баззади йæ риуы 
Æмæ йæм хатт дыгуронау ысдзуры... 
рс катай 
65 

БАЗАРЫ 
Хытъынджын лæг харбызы карст æмпулы, 
Бибойæ хъазы: «Абази дын — азар..» 
Уый не ’ндавы зæронд Бибо Стамбулы 
Куыд агуырдта лæдзæджы фындзæй базар... 
Кæмæ хъарынц йæ мæгуыры хъæстытæ!.. 
Ныдздзæгьæл ам, фæндыримæ кæм ахатт. 
Бæргæ ма йыл куы уаид, куы цæстытæ, 
Уæд акæсид Ирыстонмæ фæстаг хатт. 
ТÆРХОНДОНЫ 
(Лсгендæ) 
Æлгъаг цагьар! Цæмæн дæ афтæ ’наккаг? 
Цы ныдцур дæ? Куыд нæ дæм хъары риссын? 
Цыргь хъамайæ дæ суæнгтæ кæндзæн туркаг, 
Куы нæ та зæгъай ацы бон дæр исты... 
Кæм ысты хæхтæ? Цъитиджын Ирыстон? 
Падцзах дæн æз! Хæзнаджын бæстæ уарзын. 
Хæрз сабийæ уæ къæдзæхты кой хъуыстон, 
Фæнды мæ ныр, куы уаиккой мæ разы... 
66 

Ирон лæппу лæууыд, мæгуыр, æнкъардæй, 
Сыбыртг дзы не схауд... Баскъæрдтой йыл бæхтæ! 
Æрдаудта йæ фыдзæрдæ туркаг кардæй, 
Æмæ йæ риуæй разындысты хæхтæ... 
67 

ÆЗАДÆЙМАГДÆН 
Æз адæймаг дæн, адæймаг зæххыл: 
Мæ хъысмæт — цард æмæ мæлæтæй. 
Ыскæны хатгай дудгæ бон мæныл — 
Фæкæнын удисæн фырмæтæй... 
Æз адæймаг дæн, адæймæг зæххыл: 
Цæрын æнцон æмæ хæрззын у... 
Ыстулы хурау цины бон мæныл, 
Мæ хъыгмæ ’фсымæртау фæзынут... 
Æз адæймаг дæн, адæймаг зæххыл: 
Ыстыр ныфс риугуыдыр ныххойы. 
Гадзрахат калмау атыхсы мæныл, 
Мæ уд фæлывд «оммен» рæхойы. 
Æз адæймг дæн, адæймаг зæххыл: 
Сыгъдæг уарзт, судзгæ мастыл дзурын. 
Куыдзау ныххæцы сау хахуыр мæныл — 
Мæ туджы раст лæгæй ыстулын. 
Æз адæймаг дæн, адæймаг зæххыл: 
Кæйдæр дзырдтæй нæ кæнын хатдзæг. 
Цыфæнды схъызæд дард балцы мæныл — 
Æууæндын: н ’амæлдзæни уалдзæг... 
68 

РОККО 
Домнæ пец 
Уæйыгау басабыр. 
Цæхæртæй 
Сырхзынг æндон 
Нæ лæдæрсы йæ дзыхæй. 
Куыст фæцис. 
Рокко 
Бонау ныффæллад. 
Йæ хид 
Сысы рухсау сындæггай. 
Уæнгтæ—уæззау, 
Уæнтæ хъил, 
Цыма зæххау 
Федгой зæххæнкъуыст. 
... Баизæр. 
Рокко улæфы, 
Улæфы тухи, 
Зынæмбарæн боны хъуырдухæн. 
Уынг—тызмæг, 
Ызмæлы тыхджын демонстраци. 
Кусджытæ домынц мызд, 
Домынц цæрæнуат, 
Цард. 
Хъулон плакатгыл, 
Транспоранттыл 
69 

Фертгавы фыст: 
«Фесæфæд хæст! 
Маргхæссæг хæст. 
Дуджы хъæуы сæрибар...» 
... Рокко æрфынæй: 
Узы йæ фын, 
Фæлмæн фын, 
Сылгоймаджы буарау... 
Хæссы йæ кæдæмдæр. 
Ыскъæфы йæ хæхты, 
Æврагьæмбæрзт кæмтты 
Саджы сызгъæрин сыкъатыл... 
... Завод хуыссы — 
Бауадзыг бонмæ. 
Йæ сæрмæ 
Мигъты ысныхсти лулæ— 
Фæздæгдзых тохына, 
Кæны тыхулæфт. 
Бониъæхтыл — 
Завод æрчъицдзæн... 
Æнæрайы гудок 
Ныууигьдзæни уæлдæф, 
Роккойи базыл. 
Æмæ та ног 
Ралæудзæн бон — 
Пъæззыйау уæззау, 
Хидæй — 
Чъиллондзæсгом бон. 
Роккойы уæнгты, 
Иугай ныфсы муртыл 

Райхьал уыдзæни дуне, 
Дуне-æд цин, 
Æд сагьæс, 
Æц, мæт. 
Авджьш ресторан 
Уынджы, 
Заводæй иуварс, 
Йæ быцъынæг тондзæн. 
Хъуысдзæн: 
Расыг нæлгоймæгты дзолгьо, 
Гомриу сылгоймæгты худг. 
71 

КУСÆРТТАГ 
Хæрзхаст у уый, кæны гæппытæ, 
Цъæгъды фырæфсæстæй сынæр. 
Нæ уыны масты мур æппындæр, 
Хæссы уæлийæутты йæ сæр. 
Æдзух фæдылдзу у, æрмахуыр. 
Æрмæстдæр бауасын — йæ мæт. 
Нæ зоны: буц цардыл кæм сахуыр, 
Кæсы йæм уырдыгæй мæлæт... 
72 

УАЦАЙРАГВИКИНР 
Æз арвы бын æнамонд уаин, 
Цырагьау ахуыссид мæ зьшг. 
Фæлæ ис ныфс, ыстыр ныфс — Один2, 
Уый у нæ лæугæ хох — мæсыг. 
О Один! Хинæй байста хæсты 
Фыдгул мæ хотыхтæ мæнæн. 
Мæ цуры викингы мæлæтыл 
Кæуы цъæх денджызы уылæн. 
Ныппырх, ныффалгæрон нæ бæстæ, 
Хæстхъом дын нал ыстæм лæгау. 
О, фехъус нæ — мæлы дæ хъæстæ, 
Мæлы нæ фыдæлты æгьдау3... 
Нæй царды фервæзыны мадзал — 
Кæны бынсæфт лæджы ном, кад. 
Æз — викинг, цирыхъимæ м’адзал 
Æмæ мын тохæн цирыхъ ратг!.. 
’Скандинаваг адæмты рагфыдæлтæ. 
2Афтæ хуыдтой викингтæ сæ Хуыцауы. 
3Амоны: викинг хъуамæ амæла цирхъимæ. 
73 

ХУЫМГÆНÆГ 
Мæ фыд нæртон хуымгæнæг уыд, 
Ныггуыбыр дзывырыл хæцгæйæ. 
Тыдга уый быдырты мæнæу, 
Бæркад та — дзыллæты зæрдæты... 
Ныр базæронд. Æрымысын æдзух: 
Бæллыдис-иу дзывылдары æртахтмæ. 
Йæ сывæллæттау аудын зыдта. 
Фæллад галтыл... Цæхх сын 
Лæвæрдта, уды хосау, армы, 
Пылы хъустау сæ залмы сыфтæй сæрд 
Сырдта ыставд дзынгатæ тæвды. 
Мæнæн, 
Йæ сонт фыртæн дзырдта: 
«Лæппу! 
Ныггуыбыр кæн лæгау — 
Дæ зæххыл кус. Куыд базонай нывыл 
Нартхоры нæмыг ауæдзмæ æппарын...» 
...Ыслæг дæн ныр. Зæгъынц: 
Куырд, дам, куырдыл ахуыр кæны. 
Ысдæн хуымгæнæг, гутондар æз дæр 
Фæлæ мæ хуым хъæздыг тыллæг нæ дæтты: 
Куы дойныйæ, цæф салдатау, мæлы, 
Куы та ныввæйы арф ыскъуыдтæ хурмæ. 
Æмæ мæ фыдмæ бацыдтæн, зæгъын, 

Цы бакæнон? Цæуыл мæ марыс хурхæй? 
Хуыздæр куыст мын нæ бауарзта дæ цæст? 
Уый фесхъиудта... Мæстæй 
Фæцæйтыдта мæ ныхæстæм фæйнæрдæм: 
«Лæппу! 
Фæсайдтай мæ: дæуæй хуымгæнæг нæй — 
Нæртон лæгау æцæг хуымгæнæг дур 
Ныллæмары... Йæ хуымæн 
Уый дурæй дæр æртæдзын кæны дон...» 
75 

Уæтæры — фосы уаст, 
Куыйты рæйын. 
Дурты цур — арты хъазт, 
Фыййæупы фын. 
Уæтæры — ’хсыры тæф, 
Гугынтæй — мин, 
Цавæрдæр хъарм уæлдæф, 
Бирæгьы цин... 
76 

* * * 
Мæ фыны стьалы раскъæфын цъæх арвæй, 
Хуылыдз хæцъилтау сау мигьты лæмарын. 
Куы та бæллицтæй басур кæнын арф фурд, 
Ныффæнык кæнын айнæгриу къæдзæхтæ. 
Нæ мын вæййы ныхмæ фæлæууæг тохы. 
Тыхджын дымгæтæн бахæцын сæ хурхыл. 
Ныууромын ивылд дæтты ызнæт цыд, 
Дард, авддæлдзæхмæ марг бомбæтæ фехсын. 
Ныттайын кæнын цъититы бæзджын их, 
Лæгмар лæсæнтæн сæхгæнын сæ фæндаг. 
Зæххы къори мæ гыццыл къухтæм райсын, 
Ныррыг кæнын: цы йыл вæййы æвзæрæй. 
Æз бауадзын фыдгæнæг удты рухс зонд, 
Ныллæууын къахæй сау мæлæт, хæстытыл. 
Æппарын хохæй дзыллæты уæззау хъыг, 
Фæцæрын кæнын адæмы хæларæй. 
Ыскъуынын къухæй арвæрттывды рухсæн, 
Æрфæны фæдыл адарын мæ дзывыр. 
77 

Къæвда мигьты гыбар-гыбурау дзурын 
Мæ зæрдæйы фынк уылæн денджыз — сагьæс. 
Æз фидæны зын фæндæгты цæлхдуртæ 
Цъыфрагъ бырæттау сæрсæфæнæй калын. 
... Фæлæ нæу царды уый бæрцтæ лæджы бон: 
Тыхамæлттæй гыццыл бæласмæ зилын... 
78 

ДЗУРЫ ДУР 
Хох урссæр у. 
Уромы арвы цъæх. 
Йæ тигьтыл 
Ныскъуынынц æврæгътæ. 
Бынæй дзы — 
Фæзæгъъшц хатт: 
«Фæлгæсы дунейыл. 
Нæ рæдийы — 
Зьшы йæм дард цъити...» 
... Йæ уæхскыл 
Хуыссыдтæн æз. 
Кæцæйдæр мыл, 
Хъæрццыгъайау йæхи, 
Ныццавта уад! 
Мæныл 
Нæ фæхæцыди хох! 
Сæрбихъуырæйттæ кæнгæ 
Дæлæмæ расхъиудтон. 
Мæ цæфтæй 
Гыбар-гыбур, хъæрахсты 
Тылдысты къæйдуртæ. 
Æмæ дæ фыдгул афтæ: 
Уæйыгдых динамитау 
Ныррызти ком — 
Ныххафта йæ цъыф лæсæн... 
79 

ЗÆРОНД ХÆСТОН 
Ныкысъæдзтæ уый 
Хæствæллад бон, 
Фыд азау. 
Цæуы лæдзæджы ’нцой, 
Цыма æнус, 
Æнæхъæн хох, 
Лæгдзинад... 
Æрцæуы ныхасмæ 
Тыххæй,— 
Ныззæрондис, 
Йæ бонты рухс 
Фæхуыссы. 
Фæлæ йын иуахæм 
Ысчындæуыди барæй: 
«Кæддæр тæрхъусау 
Бамбæхстæ кæмдæр — 
Фæтарстæ карз тохы 
Мæлæтæй... » 
Лæг фестад арт! 
Йæ цæстытæ зынгтау, 
Ыссыгъдысты, 
Цыма сæ маст 
Æртысгæнæй фæйлыдта... 
80 

САУ МЫСИНАГ 
Уæддæр цы рæстæг уыди, цы, 
Цы цардхалæн тымыгътæ! 
Дзырдхæссæг хахуырты фæрцы 
Нæ хуыздæрты нымыгъта. 
Уæддæр цы рæстæг уыди, цы, 
Цы тугуарæн ныккодта! 
Фыдгæнæг сау калмау хæцыд, 
Æнæфарн нæ фæкодта. 
Уæддæр цы рæстæг уыди, цы, 
Цы хай фæци æгады! 
Æрдумæ ничи дардга цыт, 
Нæ уыд æууæнк нымады. 
Уæддæр цы рæстæг уыди, цы, 
Цы бон ныл уыд фыд азы! 
Нæ фидæн сау туджы мæцыд, 
Сæфт рухс амонд нæ разы. 
Уæддæр цы рæстæг уыди, цы. 
О, макуыуал æрцæуæд! 
Лæгмæ фæцæрын дæр нæ цыд, 
Зыдта, мæгуыр, йæ мæлæт... 
81 

ЗОНГÆ ПОЭТÆН 
Генийау ысхъал и, 
У цыма фыссæг. 
Дзуры: «Махмæ нал и 
Иу хуызæнæн лæг... 
Нигер циу мæ цуры? 
«Ницытæ» фыста. 
Ир æмæ Дыгуры 
Хонынц мæн Къоста. 
Ме ’мдзæвгæты томтæ 
Фараст ныр ысты. 
Анæрдзæн мæ ном дæр 
Райгуырæн бæстыл». 
Фæлæ ныхас кæртæй 
Никуыдæм хъуысы. 
Зæрдæйы «цæхæртæй» 
Уый уæдцæр фыссы... 
82 

ТУЛДЗЫ КЪАЛИУ 
Ныннæрыд хъæд, 
Фехæлд 
Фыдгулы сау бомбæ... 
Æррæдывта 
Æнусон тулдзы къалиу, 
Цыма салдаты цонг. 
Фæлæ бынтон 
Нæ фæуæлахиз бомбæ, 
Мæлæг къалиуæн 
Н ’аскъуыдта йæ цард: 
Уый бахус и, 
Ысбæззыд артагæн, 
Ысхъарм кодта 
Фæллад бæлццоны сихор... 
83 

НÆ РÆСТÆГ 
Рæстæг — æфсургъ. 
Тæхы! 
Дуне — йæ уæлæ, 
Хурсыгьд, 
Хъæдгæмтгæ планетæйау. 
Рæмудзы йæ маст — 
Хъары Вьетнамæй... 
Рæстæг — æфсургъ. 
Тæхы! 
Ихсыд, 
Æрдæгхуыд цæфхæдтæй 
Фехсы ыстъалытæ — 
Зынгзæрдæ цыбыр бонтæ. 
Цæстыфæныкъуылдмæ 
Æрбамæлынц удтау. 
Йета: 
Ныууадзынц хъыджы зæй, 
Тугуарæн... 
Рæстæг — æфсургъ... 
Тæхы! 
Зокъохуыз маргæй, 
Гьщцыл ма бахъæуа, 
Акъаха 
84 

Японы дыууæ цæсты: 
Нагасаки æмæ Хиросимæйы. 
Фæлæ дзыллæ, 
Дзыллæ — йæ рохтæ, 
Хæцынц ыл.... 
85 

ФÆЦЫД ГÆРАХ 
Нæ мæ рох кæны уыцы æбуалгъ ныв: 
Эвакуаци... Фæцыд гæрах... Знаджы 
сау нæмыгæй фæцудыдта 
æрыгон ныймарæг: æрхауд йæ 
хъарм хъæбысæй мæ гыццыл хъæбул. 
Кæугæ бабырыд мæ мады рмутæм æмæ 
дадта дзмдзи. Йæ алыварс та бомбæтæ 
зæхх гæбазгай рæдывтой.. 
(Хæстоны мысинæгтæй) 
Цалхау ныззылди сау зæхх, 
Нкугæ ныккуыдта уалдзæг: 
Ахаудта хурау цъыфмæ — 
Мады хъæбысæй саби. 
Цыппæртыл мады риутæм 
Бахылди: дадта дзидзи. 
Фæлæ йæ мад ныууазал — 
Цыма ныууазал дуне... 
86 

* * * 
Рагон мæсгуытæ — 
Фарны уазджытау, 
Æврагь аскъуьцггæ 
Комы нарджытыл. 
Иры къæдзæхтæ 
Сты цыргь æрцытау. 
Дурты рæдзæгъдтæ — 
Сонт зæйы ’рцыдау. 
Мигьтæ хохвæрстыл — 
Хъазынц пакъуытау. 
Рæстæг, а бæстыл 
Сау марг макуы тау. 

ФЫНЫ 
Æз амардтæн, 
Куыдзау, 
Æрра куыдзау хъæугæрон, 
Митысæр. 
Ныссалдтæн, 
Сырдтæрсæн быдыргьау. 
Дымгæ куыдта, 
Фыста мын фæстаг хъарæг 
Зарæджы бæсты. 
Йæ мароймæ стъалытæ 
Бакъæцæл сты 
Арвыл фырхудæгæй. 
Уалынмæ ды... 
Кæйдæр къухыл хæцгæ фæцæйцыдтæ. 
Чысыл ма бахъæуа — 
Ныллæууай мыл, 
Цыма саст дидинæгыл 
Зымæгон хъызт æхсæвы. 
Ды худгæ байрагау, 
Тæлтæг, 
Æнæмæт байрагау, 
Дæ чыр-чыры зæлтæ 
Ризгæ ызгъæлдысты 
Митын цæссыгтæй 
88 

Мæ салд рустыл. 
Æз цыдтæн, 
Тындзыдгон мæ фæндагыл: 
Ме ’намонд балц мæ 
Фæцæйсайдта къахырмæ... 
Уалынмæ — диссаг! 
Ауад мæ хъустыл: 
«Мæ хъæбул, 
Цы кæныс? 
Дæ хуыссæг куы фæлыгьди?» 
Æмæ, уæд ’рыгас дæн, 
Райхьал дæн хуыссæны 
Мады фæлмæн къухтыл... 
89 

ДÆ СУРÆТ 
Зæххы цæсгомыл — æхсæвы сау базыр, 
Арвы къус мигьтæй фæлмæст. 
Афонмæ ’рфынæй дæ, чи зоны, пух базыл, 
Уарзонмæ дард дæ æрмæст. 
Фæлæ та демæ мæ зæрдæ куы дзуры, 
Донмæ мæ цæстыты ’нгас. 
Худгæ æрлæууыд дæ сурæт мæ цуры, 
Цыма кæны уый ныхас. 
Сагъæстæ сæры кæрæдзийы сурынц, 
Фемæхсти мигьты цæссыг. 
Уылæнтæ — урсбазыр, — былтæм лæбурынц, 
Цыма æмбарынц мæ хъыг. 
Арвæрттывд сау мигъты арцау фæныхсы, 
Фертгивы арвы хъæбыс. 
Къæвдайы дæр мыл дæ сурæт æртыхсы, 
Худгæ мæ размæ лæууыс. 
90 

* * * 
Кæм хъазыдтæн нæууыл, 
Кæм цыдтæн фыййау, — 
Æрлæууынц мæ зæрдыл, 
Дзыццайы уындау. 
Мæн къæдзæхтæм хоны 
Дес уисын бæхыл. 
Уынгæг комы роны — 
Фыдуаг дæтты хыл. 
Æвзист цъити хурыл 
Ныххудти, фæсырх. 
Кæддæры къæй-дурыл — 
Фынк æхсæрдзæн пырх. 
Мæ удлæууæн — хæхтæ, 
Тырсыгом — дзæнæт. 
Нæ митæфцæг рæгътæ 
Мыггагмæ цæрæнт! 
Ам диссаг у — алкæм — 
Мæ фæдтæ бæрæг. 
Дæхимæ мæ акæн, 
Фыдæлты уæзæг. 
91 

* * * 
Цæуылнæ дæ уарзын — нæ зонын... 
Дызæрдыг æхсыны мæ уд. 
Дæ номимæ сæмбæлын боныл, 
Изæры мын сау маст — дæ худг. 
Цæуылнæ дæ уарзын — нæ зонын... 
Уындæй ды уæларвон дæ, хур. 
Ды хаттай фæцæуыс мæ зондыл, 
Мæ балцæн дæ хатгай цæлхдур. 
Цæуылнæ дæ уарзын—нæ зонын... 
Гуырысхоты бахауы лæг: 
Дæу арæх мæ Хуыцау фæхонын, 
Фæхонын дæу арæх хæйрæг. 
92 

АЛАЙНАДЖЫ Ф/ВДЗÆХСТ 
Мæ дард кæстæр, 
Дæ сахъ фыдæлтæ 
Уыдысты тохæн гуырд: 
Уыдтой 
Сæ фидæн карды цæф, 
Ныббырсты... 
Хуыдтой сæ 
Кадылмард. 
Лæгдзинад 
Уыдис сæ кувæндон. 
Ныллæг 
Нæ уагьтой ном, 
Лæджы намыс, 
Æууæнк. 
Æхсаргарды цъыччыты 
Æрвыстой цард... 
Фыдгул сæ 
Рызтис æмризæджы. 
Цыдысты 
Уæйгуытау абонмæ, 
Хæстыты 
Сæ мыггаг сæфт, 
Цыдис куынæгмæ. 
Уæддæр лæууын, 
Уæзæг ыскæнын 
93 

Нымадтой сау боныл. 
Мæ дард кæстæр, 
Уыныс нæ рæдыд — 
Ысраст æй кæн!.. 
94 

ХАХУЫР ДЗУРЫ РÆСТДЗИНАДÆЙ 
Фæзæгьын: «Ехх! Цырен арт фест — 
Ыссудзин дæ. 
Фæлæ мын пиллонмæ нæ комыс». 
Фæзæгъын: «Ехх! Ивылд дон фест — 
Фæласин дæ. 
Фæлæ мын уылæнтæм нæ комыс». 
Фæзæгьын: «Ехх! Бæрзонд хох фест — 
Æркæлин дыл. 
Фæлæ мын хæхтæм дæр нæ комыс». 
Уæддæр бæллын дæ сæфтмæ... 
95 

М-æн 
Райнисы фыст зарæг 
Ис дæ туджы арф. 
У дæуæн ныййарæг. 
Латвийы цъæх арв. 
Уый фæлмæн хъæбысы 
Никуы дæ æнкъард. 
Уымæй дæ сæрыстыр. 
Уымæй хæрыс ард. 
Ригæйы дæ удæй 
Уарзыс ды фылдæр. 
Даугавæйы цурæй. 
Нал уадзыс мæн дæр... 
96 

УÆ КУЫДЗ 
Кæнын мæсты: цæмæн у кæрты 
Æдзух уæ куыдз рæхысæй баст? 
Рæйгæ уæ уисын кауы сæрты 
Цæмæн у цæуджытæм йæ каст? 
Цæмæн ысси йæ дуне къуымы 
Фæйнæджы лыггæгтæй «хæдзар»? 
Цæуылнæ йын ис уынджы, хъæуы — 
Рæйын, ныццин кæныны бар? 
Йæ быцъынæг цы тоны ’хсæв дæр. 
Куыд нæ ис баст куыдзы уынæг?! 
Æви фæкъæпп кодта кæмæдæр — 
Кæны ныр утæхсæн, куыд лæг... 
4 Урс катаи 
97 

ВУЛКАН 
Срæмыгьтай! 
Фаркгай 
Фæхаудта айнæг хох, 
Ныррызти зæхх! 
Дæ цæхæр дзых 
Зыввытт кæны 
Сырхзынг уæззау дуртæ. 
Фыцыс. 
Фæци дæ амæттаг 
Хъуыдыджын хъæлдзæг горæт: 
Кæны хъæддаг, 
Æдзæрæг. 
Фæкодтай цъыфы бын 
Цæхæрдзаст дидинджыты ферттывд. 
Сæрыстырæй 
Æнахуыр хъæр, гыбар-гыбуры 
Кæныс уæйыджы худт. 
Кæнынц дыл дис: 
«Куыд тыхджын у! 
Цы фæлæудзæн йæ ныхмæ?» 
Мæнмæ та 
Кæсыс лæмæгь, 
Бынтон лæмæгъ, æнæбон: 
Нæ бафæрæзтай зæххы хуылфы 
Зындзинад æмæ тохæн. 
Срæмыгътай! 
Ысрæдывтай къæдзæх-риу 
Æмæ хæссыс 
Ныр адæмæн фыдбылыз... 
98 

УÆЛМÆРДТÆ 
Уæлмæрдтæ!.. 
Æз фæцæуын уæ цурты, 
Æз ныккастæн уæ дуртæм, 
Уæ уазал цыртытæм. 
Цæстытæй цæссыг æрхъуызыд, 
Сабыр къæвдайы æртæхтау, 
Рустыл æртагъди фæрдгуытæй. 
Уæлмæрдтæ! 
Цы мæм кæсут джихæй? 
Цæй æгомыг ыстут? 
Цæуылнæ мын дзурут 
Уæ хабæртгæ? 
Æви уæм лæджы хъæр нæ хъары, 
Æви уæм устыты хъарæг 
Зарæгау кæсы? 
Цæссыг та—къæвда дон? 
Уæлмæрдтæ! 
Нс ’мбарын: 
Марды рæстæджы 
Уæ фæлурс дарæсы 
Чындзæхсæв цы скæнут? 
’Нæ зиан дуджы та — 
Цыма уыл ницы æрцыди, 
Афтид базарау цы лæуут? 
99 

Уæлмæрдтæ! 
Цæуыл у уæ сагьæс? 
Цæуыл у уæ цин та? 
Уадзыг салдæттау 
Уæ хъуына цæсгæмттæ куы ’вдисут, 
Дымгæйы ниуынмæ, 
Куыйты рæйынмæ куы хъусут. 
Уæлмæрдтæ! 
Æдзæрæг, 
Хъыгдард хъæутау 
Æрцардыстут зæххы тымбылæгыл. 
Ничи уæ фестдзæн 
Фæдисмæ! 
Уазал цыртыты нындзыг ис 
Уæ фидæн. 
Амардис уемæ уæ намыс, 
Уæ кад æмæ уе ’гъдау. 
Хатгай уæ ингæнты къæйтыл 
Æнæхæдзар, 
Æнæкуыст дзæгъæлдзутæ 
Къамæй фæхъазынц. 
Уæлмæрдтæ! 
Цæй тæригъæд ыстут! 
Цæй амондджын ыстут, 
Халæттæ ма уыл кæй абады. 
Уæлмæрдтæ! 
Куыд ницы мын дзурут?.. 
Уæлмæрдтæ! 
Куыд бирæ мын дзурут!.. 

ЗЫНДЖЫ СТЪÆЛФÆН 
Æрмæстдæр уый 
Ныхы сæрыйас у. 
Тыхджын — зæрдæйау: 
Ыссудзы уазал пецы арт, 
Фæдисы рухсытæ — 
Уæларвмæцыд мæсгуытыл. 
Фæлæ йыл цъус, 
Хуыппы бæрц дон æркалд, 
Уæд ма дзы аззайы æвзалы... 
101 

ФЫСТ ХÆЛД МÆСЫДЖЫ ДУРЫЛ 
«Уæ уæ бындур ныззила, ирæттæ, 
Кæд цы сафут бынтон уæ уидæгтæ...» 
102 

ДАДА 
Æз ивгьуыд азты ауæдзтæ уыгæрдтæй 
Уынын дадайæн алы бон йæ ныхыл. 
Уый бахуды, куы азгъорын нæ кæртæй, 
Куы азилын мæ уисын бæхæй сыхыл. 
Фæдзуры мын: «Куыд нæ фæлмæцыс уынгæй, 
Дæ дзыццамæ «фыдбылызтæ» хæссынæй?» 
Мæ дзаумæттæ куы схъулон кæнын рыгæй, 
Уæд нал фефсæды, нал, мæнмæ кæсынæй. 
Зæронд дада мæ зæрдæйы уаг хаты, 
Кæй дæн нырма рæзгæ æвзар, хъуыдыды, 
Æз чингуытæ куы фæкæсын нæ уаты, 
Уæд аныгьуылы цавæрдæр хъуыдыты... 
103 

Цæстытыл ауайы: 
Амард сау дуджы æрцытыл 
Удисгæ фыссæг. 
Махмæ уалдзæджы æрцыдыл 
Нал æууæнды лæг... 
Цæстытыл ауайы: 
Хур ныттæгæлтæ ис арвыл, 
Фестад дуг — лæгæт. 
Систам къух бынтон нæ цардыл. 
Ралæууыд хъаймæт. 
... Фæлæ стьалытау æртгивы 
Урсфæрдыг æртæх!.. 

АРГЪАУЫ ХЪАЙТАР 
Мæнæн къуындæг у а дуне, къуындæг — 
Фæнды мæ ногдæр дун-дунетæ фенын.. 
Мæнæн гыццыл у хуры хъарм, гыццыл — 
Мæхи хъызт дуджы рухсдæр хурмæ тавин... 
Мæнæн мæ сæрмæ арвы цъæх—гæбаз — 
Мæ къухтыл æй цъæх ихы къæрттау сисин.... 
Мæнæн зын балцы — ницы у фынк фурд, 
Лыстæг дуртау ныффæнык кæнин хæхтæ... 
Мæнæн бæрзонд ыстъалытæ — ныллæг — 
Ракетæйыл сæ иувæрсты ыстæхин... 
105 

* * * 
Дæ ныхас у нæ хæхты сусæг зарæг, 
Дæ бахудт та — цъæх сыфтæрты сыр-сыр. 
Дæ цæстытæ — мæ судзгæ уарзт, мæ катай, 
Мæстæймарæн — дæ сау дзыккуты быд. 
Дæхæдæг дæ нæртон рæсугъд — Агуындæ, 
Дæ зæрдæ — ’мбæхст цыкурайы фæрдыг. 

* * * 
Загьтон: «Æртæх дæн, цъæх кæрдæгыл судзып — 
Сæххæст мæ бæллиц..» 
Загьтон: «Къæвда дæн, æруарыдтæн зæххыл — 
Сæххæст мæ бæллиц.. » 
Загьтон: «Фьшк дон дæн, æз рабырстон комæй — 
Сæххæст мæ бæллиц..» 
Загьтон: «Къæдзæх дæп, ысфардæг дæи арвмæ — 
Сæххæст мæ бæллиц..» 
Загьтон: «Æвзар дæн, фæфидар дæн мæрыл — 
Сæххæст мæ бæллиц..» 
Загьтон: «Зьшг хур дæн, ныррухс кодтон дуне — 
Сæххæст мæ бæллиц..» 
...Фæлæ фын дзырдтон... 
107 

* * * 
Æз фыссын æмдзæвгæ. 
Рæнхъыты — сагьæс, цины хъуырдухæн. 
Æз фыссын æмдзæвгæ. 
Рæнхъыты — хъуьщы, зæрдæйы тухæн. 
Æз фыссын æмдзæвгæ. 
Уынджы та саби ахсы гæлæбу. 
Цæрут мын, саби æмæ гæлæбу!.. 

ДÆУÆН 
Фæлæуу, 
Кæдæм цæуыс? 
Нæма бафсæстæн 
Дæ цæстытæм кæсынæй. 
Фæлæуу, 
Кæдæм цæуыс? 
Нæма ’ртæфсти 
Мæ салд бæллиц дæ уарзтæй. 
Фæлæуу, 
Кæдæм цæуыс? 
Нæма базыдтон 
Дæ зæрдæйæн йæ сусæг. 
Афтæмæй мæ сæр ысурс и демæ... 
109 

симд 
Нæртрн «Симд»-ы ирон фæсивæд кафынц, 
Сæ цæстыты — ыстьалыты тæмæн. 
Фæндыры зæлтæ цины тынтæ уафынц, 
Вæййынц æхсызгон алы хатт лæгæн. 
Нæртон «Симд»-ы ирон фæсивæд кафынц, 
Сæ зæрдæты — сыгъдæг уарзты цæхæр. 
Цыкурайау сæ уарзондзинад дарынц, 
Хæссынц бæрзæндты рог кафты сæ сæр. 
Нæртон «Симд»-ы ирон фæсивæд кафынц, 
Æнхъæвзы риуы цины стыр уылæн. 
Нæ фæрныг цардыл фарны зарæг зарынц, 
Хæссынц кæдæмдæр рухс бæллицтæ мæн. 
110 

ЧЕРМЕН 
Мæ царды нысан — адæмæн лæггад. 
Фæцæгъдын арт мæ рыст удæй сæ сæрыл. 
Уæддæр мæ нæй кæйдæрты цæсты кад, — 
Нымайынц мæ кæвдæсардыл, æвзæрыл... 
Æмæ сын уæд тæрхонгæнæг Хуыцау, 
Мæ зæрдæ сын æвзæрдзинад нæ зæгъы... 
Цæуьш сындæг æз фидæнмæ хуындзау, 
Цæрын нæртон хуымгæнæгау нæ зæххыл. 
111 

Кæйдæр циныл къахæй ныллæуу, 
Цæмæй ысхъæлдзæг уон — 
Уымæ мæ ныфс нæ хæссын... 
Кæуылдæр цъыфкалæн кæн, 
Цæмæй ысраст уон — 
Уымæ мæ ныфс нæ хæссын... 
Кæйдæр мастыл цæхх ньискæн, 
Цæмæй ысулæфон — 
Уымæ мæ ныфс нæ хæссын... 
Кæйдæр къæбæр хинæй сай, 
Цæмæй бафсæдон — 
Уымæ мæ ныфс нæ хæссын... 
Кæмæндæр йæ зæвæттæ сдæр, 
Цæмæй ыслæг уон — 
Уымæ мæ ныфс нæ хæссын... 
Кæйдæр синты кард ныссадз, 
Цæмæй фервæзон — 
Уымæ мæ ныфс нæ хæссын... 
112 
Уæддæр ныфсджын дæн... 

ÆНАХУЫР ФЫН 
Лыгьдтæн æз адæмæй... 
Арв 
Ыскъуыдтæ хауд гæбазгай... 
Зæхх сыгъдис... 
Нæрыд кæйдæр хъæлæс: 
«Уæууæй, гормон! 
Нæ ныффæрæзтай тохæн... 
Фæлидзыс... 
Лæмæгъдзинад ^ 
Ныууадздзынæ уæлæуыл — 
Дæ кæстæртæн... 
Æлгъыст фæу!..» 
... Æз лыгъдтæн... 
Мæн нал æндæвта ном, 
Ысфæлдыстад, 
Мæ фидæн... 
Дзырдтон мæхинымæр: 
«Ныххаут авддæлдзæхы, 
Адæм! 
Нæй уе ’хсæн уаг, 
Сыгъдæг удтæ. 
Рæстдзинад... 
Ме стихтæ — 
Уæззау къæйдуртæ — 
Тылдысты зæрдæйыл, 
113 

Сæ пиллон калд 
Æрвдзæф хъæдау мæ фæстæ... 
... Æз лыгъдтæн... 
Æвиппайды 
Æрбаталынг ис арв, 
Ныннæрыдис!.. 
Ысфæздæг м’ алыварс... 
Сыгъдис 
Цъæхæвзаг арт, 
Лæбурдта цæсгоммæ... 
... Æз — фесхъиудтон! 
Мæ дзыхыдзаг 
Ныхъхъæр кодтон фæстæмæ: 
«О хорз адæм! 
Фæдис! 
Уæ хъæбул арты судзы!» 
Мæ размæ уайтагъд 
Рагуылф кодта дзыллæ. 
... Æз раздæхтæн... 
114 

ГАМЛЕТЫ ТЫХСТЫ САХАТ 
Вæййын æрдæгмард, 
Тыхсты сахат — фæллад, зæрдæрыст. 
Мæ уд — цъысымы. 
Сæррамæ мæ нал фæхъæуы бирæ. 
Цард — зынудисæн! 
Уысммæ мын гомдуар зындон фесты. 
Дуне - рухс, 
Йæ рухсы цъыртт нæ зыны: 
Кæнынц сæ кæнон мулк, гадзрахат... 
Кæлм зонд, мæнг æууæнк 
Удхор рынтау зилынц. 
Фæкæны ’мдзу 
Мæ фарсмæ сау сынт — маст, 
Мæ фæстæ та 
Фæдысмуд куыдзау — удхар. 
Уддзæф нал фæхауы дзыхæй, 
Ныддур вæййын, 
Стæй та райдайын фыцын. 
Мæ сæр фæцæйтоны... 
Фæкæсы мæм, цыма райгас дæн 
Æз уазал, салд ингæны. 
Кæнын гæв-гæв, 
Ныххойын ингæнæн йæ талынг къултæ!... 
Мæ хъæрмæ 
Цъиуызмæлæг нæй: 
Дуне бакъуырма... 
Æмæ сыджыт, 
Æгуыппæгдзинад фестын... 
115 

КÆСАГАХСÆГ 
Кæсагахсæг! 
Дæуæй тызмæгдæр, 
Дурзæрдæдæр нæй... 
Нæ зоныс, 
Циу хатыр, 
Тæригьæд? 
Дæ хыз — 
Архъан!.. 
Нывзилыс æй — 
Кæм вæййы 
Денджыз арфдæр, 
Кæсаг арæхдæр... 
Фæрсудзыс уылæнты — 
Цыма сасирæй. 
Нæ уыныс: 
Хызы канд кæсæгтæ нæй, 
Хызы — 
Кæсæгтæ æмæ сæрибар. 
Кæнынц фæстаг кафт... 
Фæстаг хатт... 
116 

хох 
Мæ ном — мæ уæлæ: 
Хох! 
Фыдæй фыртмæ 
Нæ сæтгын дымгæтæн, 
Фыддуггæн... 
Арвæртгывды цирхъ 
Мæныл йæ цыргь бырынкъ ныссæтгы. 
Мæ уæхсчытыл 
Ныскъуыдтæ вæййы тымыгъ. 
Тызджын дæн! 
Лæгау — 
Уæйыг-хъаруйы хицау!.. 
Уæддæр кæуын... 
Мæ цæссыг 
Тæдзы æхсæрдзæнтæй: 
Зын у мæнæн, 
Тыхджын уæвгæйæ, 
Кæй нæу мæ бон 
Ысдзурын! 
Кæй нæу мæ бон 
Мæ бынатæй æнкъуысын... 
117 

ÆРВДЗÆФ БÆЛАС 
Лæууыдтæ хъæугæрон. 
Дæуд 
Уыдис мæсыгау фидар. 
Уидæгтæ 
Адæймаджы тугдадзинтау 
Цъæх сыфтæртæн 
Лæвæрдтой цард. 
Æнæхин сауцъиутæн 
Уыдтæ сæ уазæгуат, фысым. 
... Уæд иуафон 
Æрбахъулæттæ арв. 
Æвзист рæхыс 
Æваст нырттывта мигътыл. 
Фæцыд гæрах! 
Тыхджын гæрах ныннæрыд! 
Ныццæлхъ дæ кодта арв. 
Ыссыгъдтæ! 
- Ыскалд, мæгуыр, дæ фæздæг. 
... Рæстæг цыд. 
Æрхæццæ ногæй уалдзæг. 
Дæ къалиутыл ысхæцыдтæ, 
Нæ куымдтой сызмæлын 
Уæззау ыздытау зæххæй. 
Тыххæйты сыстадтæ. 
118 

Лæууыс та хъæугæрон, 
Æфтауыс ’нæбары сыфтæр. 
Нæ фесæфтæ. 
Уæддæр кæддæры бæлас нал дæ... 
119 

МЕ СТЪАЛЫ 
Ме стьалы, 
Ды дард уыдтæ, 
Кæмдæр... 
Мæ фæндаг дæм 
Ныггалиутæ, 
Ныссуйтæ! 
Уæддæр цыдтæн 
Дæу агурæг, 
Дæ фæстæ, 
Нæ зындтæ бонрухсæй... 
Ныр баталынг. 
Мæ алыварс 
Хуыссы пъæззыйау мæйдар. 
Кæны хынджылæг 
Хъал дымгæ 
Мæ куырæты фæдджитæй. 
Ноджы мыл 
" Кæуы хæкъуырццæй къæвда. 
Мæ сæрмæ — хъомпал 
Сау мигьтæ — 
Мæкъуылтæ. 
Ды, ме стъалы, 
Зæххы скъуыды ныххаудтай — 
Бынтондæр фесæфтæ! 
120 

Мæ цуры — салд бæлас, 
Гомгæрцц сабийау 
Йæ уазал гæв-гæв хъуысы. 
Æдде ничи ис: 
Æрмæстдæр — æз, 
Къæвда æмæ бæлас. 
Нс ’ртæ дæр 
Бæллæм цæмæдæр: 
Къæвда — мигътæм, 
Бæлас — уалдзæгмæ, 
Æз — дæумæ... 
121 

МИКРОФОН 
Ныссабыр зал. 
Уым цъйуызмæлæг нал и, 
Уым банцад цард... 
Тыхджын къухæмдзæгьд бандзыг, 
Æрмæст ма сидзæрау 
Сырх трибунæйыл уæртæ 
Лæууы фæллад, 
Æвзистхъуыр микрофон. 
Мæгуыр у уый: 
Нæ зоны раст ныхас, 
Козбау ныхас нæ хаты — 
Æнæхъæн бон фæлхат 
Фæкодта уый кæйдæр дзырдтæ хъæрдæрæй... 
122 

МÆЙ 
Мæй, 
Мæгуырæг, 
Ыстылдтæ та? 
Дæхи уал хæхтыл æруагътаис. 
Æви фæллад 
Æппындæр нæ зоныс? 
Йе та хъысмæтæй æлгъыст дæ? 
Цавæр зæрдæсæттæн хъеллау сисыс 
Арвыл, 
Фæлмæцыд бæлццонау? 
Бон, мæгуыр, дæ хуыз куы фæлидзы, 
Æхсæв та — 
Цæхæртæ куы скалыс. 
Уæд та дæхицæй фефсæрм у: 
Нæ уыныс? 
Стъалытæ дыл кæл-кæлæй куыд худынц, 
Куыд тыхсынц мигътæ 
Сæ кæрæдзиуыл 
Дæ бынмæ, æнамонд уарзæттау. 
Ды та? 
Нæ лæууыс æрхъæцмæ дæр, 
Цæуыс. 
Ныдздзæгъæл дæ арвы цъæх-цъæхид быдыры. 
Æвæццæгæн, дæ амонд агурыс, 
Дæ амонд — мæн хуызæн... 
123 

* * * 
Нæ уырны дæу: 
Зын у 
Фæллад зæрдæйæн уарзын... 
Æмæ та ног 
Мæ мигь дунемæ ’рцыдтæ: 
Дæ хъарм былтæ 
Мæ уадултыл ыссудзынц. 
Ныттыхсыс мыл. 
Дæ мидбылхудтæй 
Агайыс мæ зæрдæ, 
Мæ рыст зæрдæ, 
Цыма æртыскæнæй 
Рæхойыс артдзæст, 
Артдзæст — дзæгъæлы: 
Уым нал ис зынг, 
Уым ис фæнык, 
Ноджы — 
Уазал æвзалытæ... 
124 

* * * 
Æз — фæндаг, 
Хохаг къæдз-мæдз фæндаг. 
Мæ цин — 
Къæхты хъæр, 
Балц. 
Цæуынц мыл адæм, 
Фосы дзуг, 
Уæрдæттæ... 
Фæлæ мыл калм 
Бырын нæ уæнды, 
Тæрсы. 
Мæ уæлæ тагъд-тагъд 
Ахилы цæхгæрмæ. 
Уый зоны хорз: 
Нæу фæндагыл æдас — 
Уæлдайдæр калмæн... 

ЗÆРОНД ЛÆГ 
Кæддæр уыдтæн 
Дзырды хъомысæй мулкджын. 
Ныр зонд ныддур, 
Нæ кæсы коммæ хъуыды. 
Мæ зæрдæ — рыст, 
Куыройдзалхау ныйихсыд. 
Сæны быркуыйау 
Равдæлон мæ цард. 
Уæддæр ма уд 
Хæцы цæуылдæр, 
Æууæнды, 
Æвæццæгæн, дæуыл, 
Мæлæтыл... 
126 

ХОХАГНЫВ 
Дыууæ хохы — 
Дыууæ сыхаджы, 
Кæрæдзимæ 
Зæронд лæгтау 
Æнæдзургæ кæсынц. 
Цыма тæрсынц 
Тызмæг ныхас, 
Æнæууылд дзырд зæгъынæй... 
127 

ИРЫСТОН 
Кæйдæртау сойтæ никуы смарзтон цардæй, 
Уæддæр мæ рустыл не ’ртылди цæссыг: 
Æдзух цыдтæн дæ урс цъититæм дардæй, 
Уыдтæ мын тохы удлæууæн, мæсыг. 
128 

ХОХАГ ДОН 
Дойнаг дуртыл нал кæлы, 
Баталынг ыл бон. 
Ауагътой йæ хæтæлы, 
Цард ын ныр — зындон. 
Адæргæй йæ цыппæртæ 
Дзæгъæлы цæгъды: 
Къæппæджы фыдуаг зæрдæ — 
Райгуырæн хæхты. 
5 Урс катай 
129 

БОН 
Абон та уæ зæрдæмæ нæ цæуын: 
Дæн асæст... 
Знон дæр мыл кæ бацин кодтат мур дæр: 
Уыд уазал... 
Сом дæр исты дзурдзыстут: æнтæф у 
Йе уары... 
Æмæ дзурут, цыфæнды дæр дзурут: 
Æз Бон дæн... 
130 

АХСТОН 
Даргъ къалиуыл доны сæрмæ 
Ахстон уыд «хæдзар». 
Сауцъиуы лæппынты хъæрмæ 
Худти уымæ цард. 
Уддзæф æй, цыма ныййарæг, 
Авдæнау уызта. 
Уылæн та йын къæйтыл зарæг 
Урс фынкæй фыста. 
Ницæуыл тыхсти æппындæр, 
Чи йын кодта зын? 
Фæлæ сауцъиуы лæппынтæ 
Бызыдтой тæхын... 
Рохæй баззад доны сæрмæ, 
Дзедзырой кæны. 
Уылæнты æнæнцой хъæрмæ 
Йе сæфтыл кæуы.. 
131 

САГЪÆС 
Зонын: фæхуыссы м’арт, 
Хурмæ уæддæр бæллын. 
Диссаг, диссаг у цард — 
Ницы бантыст зæгьын... 
Ацыд урс мигьау бон, 
Уд — рыствæллад, мæгуыр. 
Сси мæ фæндты кæрон — 
Сайд бæллицты дзыгуыр... 
Циу лæджы хъару, зонд? 
Циу лæджы фарн зæххыл? 
Сисы зарæг бæрзонд, 
Фесты зæрдæ фæндыр... 
Фæлæ азтæ — тызмæг, 
Нæй сын фæтк æмæ уаг. 
-Дуртыл ахауы лæг — 
Свæййы масты фыццаг... 
Зонын: фæхуыссы м’ арт, 
Хурмæ уæддæр бæллын. 
Диссаг, диссаг у цард — 
Ницы бантыст зæгъын... 
132 

* * * 
Фыдыуæзæг! Дæ хьæбултæн ныббар, — 
Нæ сарæзтам пырх мæсгуытæй хæдзар... 
Уыдыстæм мигътау хауæггаг зæххыл, 
Фыдгулмæ хьуыст нæ худын æмæ хыл. 
Кæрæдзийы хъæр не ’ мбæрстам... Æдзух 
Ирыстон уыд нæ удты рухсæй цух. 
Нæ кодтам мах фыдæлты фарныл мæт, — 
Ныккодга дæ дыууæ дихы хъысмæт. 
Ныр банкъардтам уæззау хьизæмар, зын, — 
Кæны фæдис дæ уидæгты хъæрзын: 
«Ирон адæм! Цæуыл хæрут уæхи? — 
Нæй фидæнмæ æнæ Райгуырæн хид...» 
Фыдыуæзæг! Дæ хьæбултæн ныббар, — 
Нæ сарæзтам пырх мæсгуытæй хæдзар... 
133 

ИРОН ЧИНЫГ 
Ирон чиныг, сызгьæрин фестай уастæн! 
Ды басгуыхтæ Ирыстонæн мæсыг. 
Дæу æз Ыстыр Хуыцауы фыстау кастæн, 
Фыр цинæй тагъд мæ уадултыл цæссыг... 
Дæ фæрцы хохы базыдтон Къостайы, 
Ыссыгътой мын ныфсы цырæгътæ нарт. 
Ныр рыджы удау де стыр намыс тайы, 
Ысласта дæм æгъатыр рæстæг кард. 
Ирон лæджы дæр нал хъæуыс... Йæ царды 
Зынаргъдæр уымæн уаз дзырдæй — къæбæр. 
Мæлы сындæггай н’ адæмы фарн арты, — 
Нæ адзалыл нæма сæттæм уæддæр. 
Ирон чиныг, дæ сау марой, дæ фæдис 
Æхсины лæгтæм нал хъуысы æппын. 
Фыдæлты кад, фыдæлты ’фсарм цы фæцис? 
Нæ лæгдæрты цæмæн ныххафы рын? 
Ирон чиныг, сызгъæрин фестай, уастæн! 
Ды басгуыхтæ Ирыстонæн мæсыг. 
Дæу æз Ыстыр Хуыцауы фыстау кастæн, 
Фыр цинæй тагъд мæ уадултыл цæссыг... 
134 

АРВЫКОМЫ 
Тайынц митгæ, зæйтæ — 
Ралæгæрста дон. 
Уылæн фехсы къæйты, 
Сбирæгъ и бынтон! 
Терк цæуы ызмæстæй, 
Терк фыцы фыр мæстæй... 
Цъититы хъæбысæй 
Ратьщга йæ маст — 
Уыд цыма рæхысæй 
Сау къæдзæхтæм баст. 
Терк цæуы ызмæстæй, 
Терк фыцы фыр мæстæй... 
Риуты тас, дызæрдыг... 
Арвыком ныттар. 
Зæгъ: цы и дæ зæрды, 
Рагон Терк — хæлар? 
Терк цæуы ызмæстæй, 
Терк фыцы фыр мæстæй... 
135 

* * * 
Мæ мæгуыр Ир, дæ зæхх ысси дзырддаг, 
Дæ цардæн нал ис раст фæтк æмæ уаг. 
Дыууæ Иры — дыууæ дихы, дзæгъæл, 
Куырмæй дæ фарнмæ агурынц дæгъæл. 
Нæ сын уыдис фыдæлты къуым зынаргъ, 
Сæ ныфсæй чидæр сарæзта гæнах. 
Кæй хъæуынц, зæгъ, дæ хæрзиуджытæ ныр? 
Хъæды халонау иунæг дæ, мæгуыр. 
Кæуы хæкъуырццæй сау хъысмæтыл мад. 
Ирон адæмæн никуыуал ис бынат. 
Фыдгултæй ма цы фæкæнæм нæ сæр? 
Хуыцаумæ дæр куы нал хъуысы нæ хъæр. 
Уæддæр, мæ Ир, ды макуы су хъæддаг, — 
Ис карды комыл фидæнмæ фæндаг... 
136 

СÆНАЙЫ ХОХ 
Нырма 
Хуыссæгхъæлдзæг тальшг 
Æнæбын, 
Уынгæг кæмтгы 
Йæ хуыссæны рафт-бафт кæны. 
Æнусон къæдзæхтæ, 
Æнæмæт уæйгуытау, 
Улæфынц кæрæдзийы фарсмæ. 
Сæнайы хох се ’хсæн — 
Хуыцау! 
Сызгьæрин къуыпрагь пылау рабадт. 
Мигъты — 
Фæллад бæхы фынкау 
Æрцагьта йæ фæтæн уæхсчытæй. 
Тыхсы. 
Хæры йæ æбæрæг, 
Зынæмбарæн катай. 
Нæ бафынæй дысон: 
Йæ быцъынæг хурмæ тыдта. 
Фæлæ йыл пъæззыйау 
Ныффæлдæхтис æхсæв — 
Уæддæр 
Хох генийау сыстад! 
Фæуæлахиз тарыл. 
Йæ дурварс сыхæгтæй 
137 

Ыслæууыд бæрзонддæр, 
Ныхъхъæр кодта дунейыл: 
«Бон! 
Хур! 
Сæрибар!» 
Æмæ ныллæг 
Фынæй хæхтæй уæлдай 
Уый бонрухсмæ калы цæхæртæ. 
138 

ЗÆХХ 
Зæхх! 
Ды — цæф салдат. 
Хæхтæй 
Дæ хъæдгæмттæ баст. 
Хъæдтæ — 
Де ’рфгуыты тар. 
Цæуынц дыл 
Дугтæ, 
Æнустæ. 
Нæмыг æмæ кардæй 
Дæ буар хуынчъытæ, 
Лыггæ. 
Æфсæддон 
Цырыхъхъьггы кьупп-къупп 
Æрфынæй 
Нæ уадзы дæу. 
Дæ ивгьуыд, 
Дæ фидæн — 
Тугзæй... 
Зокъохуыз, 
Удхæссæг фæздæг 
Хъавы 
Ныхъуырынмæ 
Уалдзæг... 
Зæхх! 
139 

Ма тæрс. 
Ма рис зæрдæйау... 
Падцзæхтæ 
Свæййынц дзырдцаг... 
Дзыллæтæн 
Ис цæрæнбон: 
Судзынц 
Фæдисы æртытау... 
Æмæ дыл 
Н’амæлдзæн зарæг... 
Тугæйдзаг быдыр 
Ныхсдзæни 
Йæ цæсгом. 
Цæмæй дыл зайа 
Бæлæстæ. 
Сабитæ 
Хъазой нæууыл. 
140 

ЧЪРЕБАЙАГ ХÆСТОНЫ СИДТ 
Ирон адæм, цæмæн кæнут фьшæй? — 
Æрыскъуыйы нæ Ирыдзыхъыл зæй... 
Цы ныл æрцыд? Нæ тугдадзинты туг 
Цæмæн бацахст йæхимидæг фыддуг?.. 
Кæддæр нæм тохы ничи хаста фау, 
Ныр ныл зыгьуыммæ рахатыд Хуыцау: 
Ныппырх ыстæм... Нæ иунæг мæт — къæбæр, 
Кæсы нæм мулк Фыдыбæстæй уæлдæр... 
Мæлæт — хæстæг. Нæ фарсрахæцæг нæй, 
Кæнæм къуырма сармадзанты хъæрæй... 
Æртыхсти Ирыл залиаг — фыдæх, 
Хъæрзгæйæ судзы къæхты бын нæ зæхх... 
Æрыхъал ут! Фыдызнаг у тызмæг, 
Рæхджы нæ кæмтты нал баззайдзæн лæг... 
Æрбалæууæм уæхски-уæхск хæхтау мах, — 
Кæмæн у Ир ныййарæгау зынаргъ. 
Фыдæлтæй нын цы зæхх баззад, цы къуым, 
Æрмæстдæр ис ироны амонд уым. 
Кæдæм лидзæм? Кæй бахъуыди лыгъд лæг? 
Кæуы мæстæй нæ фыдæлты уæзæг... 
Ирыстон Ирæн — кувæндон, дзæнæт, 
Йæ сæфтмæ кæсын - худинаг, мæлæт! 
Æмæ ныххауæд авддæлдзæх нæ уд, 
Куы разынæм уæззау сахат тæппуд! 
141 

РАГОН ХАБАР 
Сскъамæ гæсгæ 
Ганис уазалмæ нынкъард, 
Бабукъ и фыдраны. 
Ам Ерыстау-сау æлдар 
Уыд кæддæр цуаны. 
Хъуыст куыйты рæйын, гæрах... 
Арф ком мигъты батыхт. 
Н’ абадт цуанæтты хъул сах — 
Æлдар масты рафыхт: 
«Нæу сæрмæхæссинаг бон, — 
Æз куы нæ уон разы... 
Хъуамæ уа мæ балц — æхцон, 
Саджы фыд — мæ разы. 
Дурыл мауал лæууæд дур — 
А зæххыл нæ фæстæ: 
Махыл ку’- аныгуыла хур — 
’Нæпайда хæхбæсты... 
Уæгъды знæт доны хъæрмæ 
Зилæм бонысцъæхтæй, 
Æмæ нæй цæуæн хъæмæ — 
Бацагайут бæхты... 

Хъуамæ басгарæм: тыхстæй 
Ирæттæ куыд цæрынц, 
Чи у мах ныхмæ, ыстæй 
Æлдарæй цы зæгъынц...» 
Сыстад над фæндагыл рыг 
Барджыты сæр — мигъау. 
Хауд Арагвийы цæссыг 
Уазал къæйтæм ихау. 
Арт, æхсаргæрдгы дзæхст, хъæр 
Фестад ’нæхъæн Ганис. 
’Мбæхсынц хохæгтæ сæ сæр — 
Цъиуызмæлæг нал ис. 
Æлдар саргъы бæхæй каст 
Судзгæ ’мбонды сæрты: 
’Мбæхстæй ауыдга æваст 
Иу сылгоймаг кæрты. 
Ус йæ хъæбулыл хæцыд — 
Тарстис ын фыдгулæй. 
Фæлæ топпы хъæр фæцыд — 
Аззад фырт зæбулæй... 
Æлдар бахудт: «Уыд æвгъау 
Риуты ’хсыр дæ фыртæн... 
Ныр дæ уæрджытыл æрхау — 
Аргъ ыскæн мæ дзырдæн: 
143 

Смæллæг ме ’гары къæбыс — 
Бафтау æй дæ риутыл... 
Ма уæд йе ’фцæгыл рæхыс — 
Тыхс йæ хъыллист, ниудыл... 
Ныр къуыри йæ чемыл нæу — 
Ралгьыста йæ фæрныг. 
Исты йыл куы ’рцæуа — хъæу 
Скæндзынæн цъæх фæнык...» 
Ус фæкуыддæр и... Ныддур — 
Дзурынхъом нæ уыди... 
Уый тызмæг æлдары цур 
Гобийæ лæууыди... 
Стæй ныббогъ кодта... Цæссыг 
Уадултыл æрлæсæн. 
Уый тæригьæдмæ мæсыг 
Кодта дурызгъæлæн... 
Æлдар та, цыма къæдзæх — 
Хъарæгмæ фæджих и. 
Ехсæй бацъыкк кодта бæх, 
Адаудта йæ рихи... 
’Нæбон Хъуды комæн кард 
Сæвæрид йæ хурхыл, 
Фæлæ у гыццыл фæллад — 
Хорæйхаст æфсургъыл. 

Æмæ фæсдзæуинтæм къух 
Фæндагмæ фæдардта. 
Барджытæ хъæмæ сæпп-дугъ 
Кодтой комы дарддæр. 
Дуне бакъуырма, ныхъхъус — 
О, куыдз ыл ныммæла!.. 
Хаста риуты ’хсырæй ус 
Йе знаджы къæбыла. 
Рацыд къорд бонтæ — рæстæг. 
Къæбыс нал уыд сабыр: 
Дзыхмæ нал иста ыстæг — 
Хъарм æхсырыл сахуыр... 
Цыма хауд йæ уд сыдæй, 
Афтæ-иу фæлмæцыд. 
Уыд хъуыны тьгмбыл. Зыдæй — 
Пух риуыл фæхæцыд! 
Хъуысти хъарæг æмæ ниуд, 
Маст кæм уыд ныккæнæн? 
Фехæлд сылгоймаджы риу — 
Райдыдта хæф кæнын... 
Къæсыл уарыны сыг тагъд. 
Къæбыла — ныммæллæг. 
Æмæ саргъы бæхыл тахт 
Æлдармæ хæрзгæнæг: 
145 

«О тыхджын æлдар — нæ хур, 
Ма аныгуыл хæхты. 
Батад къæбыла, ныббур — 
Нал лæууы йæ къæхтыл...» 
Æлдар дзаг фынгыл сырх сæн 
Анызта фырмæстæй, 
Дзуры: «Танисаг сæрхъæн! 
Сыскъуынæд уæ хъæстæ... 
Айсæф!.. Ма дæ уынæд лæг — 
Уац куы нæ уа хъæлдзæг». 
Фæлæ дыккаг бон нæуæг 
Хæрзгæнæг æрхæццæ: 
«0 нæ хорз æлдар — цытджын, 
Нал дæ стьæлфынц Ганис: 
У дæ къæбыла рынчын, 
Бахæцыд ыл карз низ.» 
Æлдар тарæрфыгæй каст — 
Акалдта цæхæртæ... 
Риуæй рацæйтыдта маст, 
Рахъæр кодга кæртмæ: 
«Хæрзгæнæг! Фæстæмæ тæх — 
Ма дæ ’ййафæд маргъ дæр: 
Цины ног хабар æрхæсс — 
Къæбылайæ тагьддæр!» 
146 

Хъæуæй рухс галуанмæ лæг 
Ног йæ фæндаг дары — 
Сæрæй акуывта ныллæг, 
Загьта карз æлдарæн: 
«О нæ хурты хур, ныббар — 
Хорз уац дын нæ дзурын: 
Къæбыс уазалмæ ныммард — 
Нал хъаздзæн дæ цуры...» 
Æлдар фестъæлфыд... Ныххуы — 
Барæджы æрцыдыл. 
Дзуры: «Ганисæн мæ хуъш — 
Уæд мæлæт — æрцытыл!..» 
Йе ’фсад хохаг хъæуыл тагъд 
Топпытимæ ’ртыхсти: 
Бæстæ фестади гæрах, 
Сау фæздæг ыздыхсти... 
Радта фæсдзæуинтæн дзырд: 
«Скъуыхтæ кæнут усы, 
Хъæуы сывæллæтты цырд — 
Тæмбырд кæнут мусы!..» 
Æмæ ахаста йæ цæст 
Ганисыл тызмæгæй: 
Уыд йæ карз фæндон æххæст — 
Кард æмæ лæдзæгæй... 
147 

Хъуысти сабиты кæуын, 
Стын кæм уæндынц зæххæй... 
Айсæфт карз æлдары зын — 
Бахудти уæлбæхæй: 
«О фæсдзæуинтæ! Мæ дзырд 
Сæххæст кодтат — хъусын... 
Бæхтæй банай кæнут ныр 
Сывæллæтгы мусы!..» 
...Мусы сау хæххытæй туг 
Рафæд кодта хъармæй... 
Стахт уæзбын халæтты дзуг 
Нарæг комы арфæй. 
Ганис бауадзыг, нынкъард, 
Дон мæстыйæ хаудта. 
Хохаг æлдармæ йæ кард 
Уазал дурыл даудта... 
148 

Мæ фыд, бæхыл ысбадон? 
Нырма гыццыл дæ... 
Мæ фыд, райсон дæ хъама? 
Нырма гыццыл дæ... 
Мæ фыд, райдыдта сау хæст. 
Тохмæ! Лæг куы дæ! 
149 

МАЯК 
Тызджын тымыгьы, 
Æхсæвы мæйдары 
Фæдзæгъæл нау, — 
Фæци 
Штормы амæттаг. 
Уæддæр 
Денджызонты риуы 
Цæры ныфсы мур, 
Рухсы цъыртт — 
Маяк... 
150 

РАЙГУЫРÆН ХЪÆУ 
Райгуырæн хъæу, комы роны 
Зæрдæйау гыццыл дæ. 
А ’зæр та дæм сæфт бæлццонау 
Горæтæй æрцыдгæн. 
Хъæугæрон фæрдыг æртæхы 
Сабидуг — мæ разы. 
Цалхыдзаг мæй арвы цъæхы 
Урс дзæнхъатæй хъазы. 
Дары сау тæлм зонгæ адаг, 
Дымгæ уынгты стыхсы, 
Къæйдуртыл кæлгæ Хуыскъадаг 
Тарст калмау ыздыхсы... 
Хохы синтæй уазал цæссыг 
Æхсæрдзæн æппары, 
Къуылдымыл — æрдæгхæлд мæсыг 
Хъуыдыты хъыгдары... 
151 

ФУРДЫ 
Тызмæг паддзахадау 
Сызнæт и фурд, 
Ысхæццæ — 
Нал ын ис фæтк, 
Закъон. 
Нытгалынг. 
Тымыгь — мæсты, 
Лæбуры куыдзау. 
Урсæр къæдзæхтау 
Уылæнты фехсы. 
Ныууигьы мæ нау, 
Нæ зоны хатыр, 
Тæригьæд. 
Сæфдзынæн... 
Гъей-джиди! 
Былмæ ма бафт... 
152 

СÆУМÆРАЙСОМ ЦЪÆЙЫ КОМЫ 
Уарзоны цæстытау 
Скаст кæцæйдæр бон. 
Хъамайы сæстытау 
Арф комы — Цъæйдон. 
Уазал дымгæ кафы 
Къæдзæхы уæхскыл. 
Хуры тынтæ уафы 
Моладзан1 дæрдтыл. 
Урс къуымбил æврæгьтæ — 
Хохвæрстыл ныхæст. 
Нарты ’рцытау — хæхтæ, 
Къахынц арвы цæст. 
Ком йæ дарæс ивы — 
Дары зазтæй цъæх. 
Сыфтæртыл æртгивы 
Ирд тæппал æртæх. 
Райсом фестад — аргъау, 
Расыгау дзы дæн. 
Ды сызгъæрин маргъау 
Атахтæ... Кæдæм?.. 
’Хохы ном. 
153 

* * * 
Хъуыдыты фарнæн нæй адзал, 
Куыд нæй мæнг ныхæстæн цæрæнбон. 
* * * 
Сау дуг йæ кæнон кæны: 
Фады расты хырхау, 
Ссæнды хъуыды лæгмартæй... 
Дзырдтæ ихдзагьд дыргътау 
Зæрдæйы къуымты — калдæй... 
Зарæг цъысымы... Мæлы... 

* * * 
О, мысын та хæхты, 
Фыййау лæджы цард. 
Зæрин хуры ’ндæхты — 
Æхсæрдзæны зард. 
Нæ цъититы уазал — 
Мæ удæн æхцон, 
Фыццагау мын азар, 
Хуыскъададжы дон. 
Æз дурау фæхаудтæн 
Тырсыйæ кæддæр. 
Зæйбадæнæй дард дæн, 
Дæн хæхты уæддæр... 
Куы ’рзилы мæ сæрты 
Къæдзбырынкъ цæргæс, — 
Æрбалæууы зæрдыл 
Фынк дæтты хъæлæс. 
Сычъи-дзугты сонт тахт, 
Цыргъ цæвджыты ’хситт. 
Фыййауæй мыл арæх 
Ам уарыди мит. 
155 

Мæ сабидуг — хуыртыл, 
Мæ «хæдзар» — лæгæт. 
Æгоммæгæс фыртыл, 
Уæд чи кодта мæт!.. 
Сæууон ирд æртæхьг 
Ныууагьтон нæ къæс. 
Æцæгæлон зæххыл — 
Хæлд мæсыг ныр æз... 
Фыд азты сыг уары, 
Мæ сау сæр ысурс. 
Сындæггай æнкъарын 
Нæ къæдзæхты рухс... 
156 

БАЙРАДЖЫ ФЫН 
Байраг бафынæй... Йæ цуры — 
Фыййæутгы уæтæр. 
Уый гыццыл сабийау дурыл 
Ауагьта йæ сæр. 
Æмæ диссæгтæ: йæ фыны 
Æрдузы тæхы, 
Хатт сызгьæринау фæзыны, 
Нал хæцы зæххыл... 
Къæхтæй ахаудта йæ сахсæн, 
У сæгуытау рог. 
Уый фыдзæрдæ хицау ахсæв 
Нал æрцахсдзæн ног. 
Æмæ сфæзмынц урссæр хæхтæ 
Байраджы мыр-мыр. 
Цард ын мæйы ’взист æндæхты 
Фестади фæндыр. 
Згьоры мадмæ хъæды рæзты, 
Нал ын ис лæууæн... 
Аззади кæмдæр йæ фæстæ 
Урсбарц æхсæрдзæн. 
157 

Цин кæны, мæгуырæг, артау: 
Бадæйдзæн æхсыр. 
Фæлæ ферттывта цыргъ кардау 
Бирæгъы ыссыр... 
Æмæ фехъал и... Йæ цуры — 
Фыййæутты уæтæр. 
Карз хицау ыслæууыд дурыл — 
Къухты ног сахсæн — фыддæр... 
158 

УАСТЫРДЖИЙЫ МОНОЛОГ 
Бæрзонд бынат... Æрвон дуне ныууагьтон.... 
«Фæуæд кæрон мæ хъизæмæрттæн», — загьтон. 
Нæргæ кад, намыс нал æрдардтон мурмæ: 
Æрцыдтæн æз, зæххон адæм, уæ цурмæ... 
Мæ фæндаг хæхтыл, быдыртыл ныддаргъ и — 
Уыдтон, мæ бирæ хорздзинæдтæн ц’ аргъ и: 
Мæ кой, мæ хъæр дæр нал уыди уæ зонды... 
Дзырдтат: «Зæд нал у, нал бады бæрзондыл...» 
Нæ уæ ’ндæвта: лæджы хуызæн дæр нал дæн... 
Улæфт, æнцой мын никуы раттат, адæм... 
Куывтат æрмæст: «Фыдбылызæй нæ бахиз — 
Мах де уазæг... Æрбахæсс нын уæлахиз»... 
Ныр та мæ «хорзæх» басыгътат цъæх арты... 
О хорз адæм! Тæригъæд ыстут царды!.. 
Нæ уынут рухс... Хæрут æдзух кæрæдзи: 
Æдыхы уе ’хсæн мур амонд нæ фæци... 
159 

Уæ лæгдæртæ, уæ тыхджындæртæ — мулкæй: 
Æгшæлынц уыдон хицауадæй, дугæй... 
Хæрынц!... Лæгæрдынц чъизи къахæй бонтыл, 
Лæджы хъуырдухæн, фидæн æмæ зондыл... 
Æфсарм сæм нæй... Нæдæр сæм и лæгдзинад — 
Тæрьгнц уæ цурæй, зæрдæтæй Рæстдзинад... 
Хæрзбын кæньгнц рæстаг удтæ сæ рæстæй... 
Уæ фылдæрæн тæдзы сæ туг сæ цæстæй... 
Бæргæ ма æз хæрзгæнæг зæд куы суаин, 
Сымах сызгъæрин базыры бын дарин... 
Фæлæ фæхаудтæн рухс зæдтæй дæр, адæм!... 
Куы рацыдтæн уæ сæрыл тохæй ардæм... 
Цæуын гъеныр уæнтæхъилæй, гуыбырæй: 
Ныхгæдтат мыл æрвон дуне гуыдырæй... 
Мæ уд ысфыхт.... Ныддур, ныссау мæ зæрдæ: 
Цыма къуырут мæ цæстыты зæгæлтæ... 
160 

* * * 
Нæй арвæртгывдæн сау мигьты æмбæхсæн — 
Къæвда рæстæджы ирддæрæй зыны... 
ÆНАМОНД ЛÆГ 
Мæ сæбибонтæн нал хъуысы сæ хъæр, 
Æруæззау и къæвдайы мигьау сæр... 
Мæныл æртыхта цард-хæлуарæг тын, 
Бындзау мæ змæлын нал уадзы æппын... 
Фæльпъд кæдæмдæр уды бæллиц, цин... 
Цы уыди хорзæй — бахуыскъ и, фæци... 
Быдыргьау ныр сæргуыбырæй цæуын, 
Мæ цард æрмæстдæр — хъазæнхъул, рæу фын... 
Ныдздзæгьæл хæхты сонт дымгæйау уарзт, 
Мæнæн ма баззад рухс амондæй маст... 
6 Урс катан 
161 

ИППОДРОМЫ 
Дугьтæ ’фтауынц дисы: 
Барджытæ тæхынц... 
Раст, цыма фæдисы, 
Зыгьар бæх ныббындз. 
Сахъ барæджы риуы 
Цины уысм кæмдæр... 
Цæфхæдгæй ысхъиуы 
Тарст зынгты цæхæр. 
Уайынц бæхтæ, уайынц бæхтæ — 
«Зæххыл нал хæцынц сæ къæхтæ.. 
Барæг дзуры: «Ма ’рхау, 
Ма фæкæл, мыййаг... 
Ацы дугъты, махау, 
Ничи у фыццаг...» 
Бæх ызгьоры, фæрстæ — 
Сапондонау фынк. 
Сыстади йæ фæстæ 
Тар æргьæмттæй рыг. 
’Калоты X. рæнхъ. 

Уайынц бæхтæ, уайынц бæхтæ — 
Зæххыл нал хæцынц сæ къæхтæ... 
«Размæ, Зыгьар, размæ! 
Размæ, уадау, тæх!» — 
Барæджы ныхасмæ 
Нал байхъуыста бæх... 
Арв ыл атар... Андзыг, 
Расыгау, фæкалд: 
Сау къуымбилау сау рыг 
Уый бынæй ыскалд... 
Уайынц бæхтæ, уайынц бæхтæ — 
Зæххыл нал хæцынц сæ къæхтæ... 
163 

ФÆСТАГ НЫХАС 
(Алешæн) 
Зонын, сау мигьау м’ адзал æ^Дсæстæг, 
Фæлæ зæрдæйы н’ агайы хъарæг: 
Ирæн мур дæр нæ уьщзæн мæ фæстæ. 
Хъуысдзæн тохы ирон лæджы зарæг. 
Мастæй, амондæй — хайджын Ирыстон, 
Рисдзæк йе сæфтыл, чи зоны, тынгдæр. 
Æз йæ фарныл, йæ кадыл цы фыстон, 
Уымæй никуы уыдзæни хъæздыгдæр... 
Рахатт Ирыл зыгьуыммæ йæ Хуьщау, — 
Никуы бафсæст йæ хъæбулты хурæй. 
М’ ацыд хæхтæн уыдзæни фыд уацау, 
Мæн нæ уагътой къæдзæхау сæ цурæй. 
Фæлæ не знаг, фыдызнаг нæмыгæй 
Хъавы сыскъуынын махæн нæ хъæстæ... 
Æмæ курын: мæ мард мын цæссыгæй 
Мачи сбуц кæнæд, мачи мæ фæстæ... 
Мачи риссæд мæ сабиты рыстыл, — 
Царды къамау нæ хъысмæт нывгонд у: 
Æз Ирыстонæй — буц лæг, сæрыстыр, 
Ирæн рагæй мæ уд дæр нывонд у. 
Цардтæн уый цинæй. Уазал изæрты 
Тохы зарæг ивылыди рæгътыл. 
Гъе ’рмæст, оххай!.. Фæтоны мæ зæрдæ, — 
Уадзын Иры дыууæ дихæй хæхты... 

НÆ КЪÆСÆР 
Нæ къæсæр — дунейы къæсæр... 
Æрбахизы йыл уазæг, 
Хуылыдз бæлццон, хъæддзау... 
Йæ сæрты хуримæ 
Æрбагуылф кæны бон, 
Цъæхуалдзæг... 
Цæуынц ыл маст, 
Тыхджын амонд, дызæрдыг... 
Кæддæр ыл ивгьуыды — 
Фæдзуры мын мæ мад — 
Куыдтон æххормагæй 
Кæрдзыныл. 
Нæ къæсæрыл 
Нæ бинонты зæрдæтæм 
Æрбахызт иухатт хæст! 
Рæмыгъд бомбæйы схъистæ, 
Мæ фыдæй сау хабар. 
Ныр та мæ фырт 
Бæхбадт ыскæны ууыл... 
165 

ÆЗ ÆМÆ ЗАРÆГ 
(Фрагменттæ) 
I 
Æз æмæ зарæг — 
Цин æмæ мæт. 
Тохы нын уадындз 
Радга хъысмæт. 
Хатт нæ фæлдахы 
Рæстæджы уад. 
Сирвæзы махыл 
Хæсты цъæх арт. 
Фехсы нæ тымыгъ 
Къæдзæхæй дард. 
Лидзы нæ фæрсты 
Рувасау цард. 
Фæндыр ныввæййы 
Саудуртыл цъæл. 
Аскъуыйы ’рдæгыл 
Зарæджы зæл. 
Дары цæлхдуртæй 
Фæндаг сæнтсау. 
Денджыз ныууигъы 
Уылæнтыл нау. 
Уары ныл арæх 
Залты мит, зæгь. 
Хурмæ нæ быны 

Аскъуыны зæхх. 
Мары нæ хæхты 
Сау лæсæн, зæй. 
Тохы фæстæмæ 
Раздæхæн нæй! 
Фидæн, Рæстдзинад — 
Мах дзæбуг, сарт: 
Уыдонæй къахæм — 
Къæдзæхтыл цард!.. 
Рахауæм хохæй, 
’Ркæлы ныл арв. 
Фæлæ ыссарæм 
Зæрдæты арф. 
II 
Æз - 
Цъитийы уазал цæссыг, — 
Стьалыйау дурыл æрхаудгæн. 
Зарыдтæн: 
«Хохаг дымгæтæ — 
Мæ фæндыры хъистæ, 
Дзурынц 
Мæ адæмы ристыл...» 
Фæлæ мыл хур — 
Судзгæ æргьæмттæй, 
Сызгъæрин куыристау 
Калдта йæ тынтæ: 
Æмæ мæ риссаг — 
Ныхы йас чысыл уд — 
Истон фыр адæргæй дурыл... 
167 

Уалынджы м’ амондæн —. 
Сыстади уад, 
Хаста йæ уæлныхты 
Митын фæлдзæгьдæн. 
Уый мæ мæстыйæ 
Хохыл ныццавта: 
Айсæфтæн нарæг скъуыды. 
Хæхтæ — ныккуыдтой: 
«Бабын нæ хъæбул, 
Уымæн йæ зарæг — 
Аскъуыд æрдæгыл...» 
Фæлæ та уалдзæджы — 
Ногæй æрцыдгæн: 
Ратыдтон хох, 
Айнæг къæдзæх-риу, — 
Дидинæй худтæн дæлæмæ... 
III 
Зарæджы бацыд уд: 
Зæлыди зæрдæты, 
Дидины къусчы, 
Дуры... 
Агуырдта амонд, 
Бон. 
Марди сыдæй. 
Æмæ-иу хатт 
Дуртыл æрхаудга. 
Бирæтæн уыд 
Сæ удхæссæг, 
Уæнгæл: 

Кодтой йæ хурх, 
Калдтой йыл 
Хахуыр, 
Цъыфкалæн. 
Фæлæ цæры. 
Арты • 
Нæ басыгъд, 
Ницы йын кодгой 
Царды гуымир, 
Рæстæджы сонт гуымсытæ. 
Никæй бон баци 
Фесафын уый, 
Зæрдæтæй уый — 
Ыскъахын... 
169 

Фыдуаг уыдтæн, нæ байхъуыстон дæумæ. 
Æнхъæлдтон, горæты ис м’ амонд. 
Æнкъардæй ныр æрыздæхтæн хъæмæ 
Фæсмон, рыст зæрдæимæ абон. 
Дæ цуры уыд мæ фидæн æмæ цин. 
Цъæх уалдзæджы нын зарыд ауæдз. 
Æз та дзырдтон: «Цы ныффæрск дæ, гыцци? 
Мæн хъæуæй рухс горæтмæ ауадз...» 
Нырма цыфæнды дард ивгъуыдмæ кæс — 
Минут нæ раздæхдзæни бонтæй. 
Хæлæццагæй æрæййæфтон нæ къæс, 
Дæу та, мæ ныййарæг, зæрондæй... 
170 

ЛИГЪДОНЫ КУЫВДХУЫЦАУМÆ 
136 Из глаз моих текут потоки 
вод от того, что не храият закона 
Твоего. 
Библия. Книга Ветхого Завета 
Псалтирь. Псалом 118. 
Хуыцау, Ыстыр Хуыцау, табу дæхицæн! 
Дæумæ фæдисау фехъуысæд мæ хъæр. 
Нæ цардамонд йæ уидæгтæй фæхицæн, 
Фыр катайæ цы фæкæнæм нæ сæр?.. 
Ысхауæггаг аланты фæдон хæхты, 
Мах ралгъыста фыддæрагæн хъысмæт. 
Цæгатмæ лидзæм — не ’фсымæртæм рæгътыл, 
Фæлæ та ам дæр — сагъæс æмæ мæт... 
Нæй ирвæзæн дыууæ Ирæн фыдбонтæй, 
Фыдæлты зæхх ысси, мæгуыр, дзырддаг. 
Ыстыр Хуыцау! О, ракæс нæм бæрзондæй, 
Æфхæрд ирæттæн бацамон фæндаг!.. 
171 

Дæумæ кувын: фыдбылызæй нæ бахиз, 
Ирыстоны фарн ма бауадз мæлын. 
Нывыл хицау, рæстмæ сыхаг нын нал ис, 
Нæ хуыздæрты ыскуынæг кодта «рьш»!.. 
Къостайы загьдау — иугæйттæ ныйистæм, 
Æмæ ньш ратт нæртон Æууæнк. Æхсар. 
Дæуæй, хъыгагæн, «...арфæгонд нæ фестæм», — 
Нæ ирвæзьшæн исты хос æссар!.. 
172 

РОХ Х/ВДЗАР 
Тъæпæнсæр хæдзар хъæугæрон лæууыд, 
Ыстьалытимæ рухс фæрссæгтæй худти. 
Зæххыл йæхицæй хъæлдзæгдæр нæ уыд, — 
Ныр уазалмæ къæбылайау ныкъкъути. 
Фыдуаг дымгæ йын бауигъы йæ цар, 
Тæрккъæвдатæм æрызгъæлдысты къултæ. 
Кæны хæлæддзаг, хæлд мæсыгау — тар, 
Йæ алыварс цъымарадон ыскултæ. 
У сидзæрау тæригъæддаг, æнкъард, 
Кæддæр, мæгуырæг, й’ амондæй фæхицæн: 
Æнгом бинонтæн фехæлди сæ цард — 
Фæпырх ысты — цæрынц кæмдæр сæхицæн... 
173 

МÆРДТÆЙДЗÆУÆГ 
(ФЫН) 
Хъуьща уæлмæрдгыл аныгуылди хур, 
Ныффæлдæхт боны рухс бæллищыл дур. 
Хæссы фæздæгау уазал дымгæ рыг, 
Кæуы кæйдæр æрдæгхæлд цыртæй уыг. 
Ыстæгдар — лæг... Тæрсын ма дзы ныр дæр, 
Ысдардта уый зæронд ингæнæй сæр. 
Фæйнæрдæм акаст — цьиуызмæлæг нæй, 
Рæйынц æрмæст хъæггаг куыйтæ хъæрæй. 
Фæцæуы хъавгæ. Иуафон æваст 
Ысхæццæ хъуырмæ хъарæг æмæ маст: 
Фыдæлты ингæн — иууылдæр цъæх сындз, 
Йæ уæлæ лæгтæ къамæй цъыкк кæнынц. 
Æддæдæр цъыфы — тугæрхæмтгы мард, — 
Ныссагъта йын йæ риуы чидæр кард. 
Ныпуыбыр тигъыл иу расыг сæрхъæн, 
Æнцъухы родау авджы хъуырæй сæн. 
174 

Йæ фарсмæ къуымы — уды фарн фæци: 
Кæнынц цыппарæй иу чызгæн тыхми. 
Лæг фестьæлфыд!.. Йæхицæн сæ фæтарст, 
Фæстæмæ згьоры — ингæнмæ — æмраст! 
Нытталынг ыл. Цы фæкæна йæ сæр? — 
Нæ хъуысы мæрдтæй удыгæстæм хъæр... 
Фæцæйхауы, ыскъуыры дуртыл къах, 
Ыскъæфы тары рухсы цъыртт — цырагь!.. 
175 

ЦÆУГ/ВДÆТТÆ 
Сымах лæджы нæртон хъуыдытау 
Цæут фынкбарц денджызмæ зæххыл. 
Тыхсут фæндаггонтау: цæлхдуртæ 
Лæууынц ыстыр хæхтау уæ ныхмæ. 
Уæддæр цæут: уæрæх быдырты 
Зынг хурмæ басур вæййут хатгай. 
Нæ риссут уе сæфтыл зын балцы: 
Мах хонынц денджызмæ уæ фæдтæ... 
176 

ШУТЫ МИДХЪУЫРДУХÆН 
Æз хъæлдзæг хъал уæздæтгы дарын, 
Сты разы зонгæ шут — мæнæй. 
Куы сын цъæхснаг хъæлæсæй зарын, 
Куы та сын бахъырнын хъæрæй! 
Мæ фæзынд се ’ппæтæн дæр — худæг: 
Æфсæстæй ирхæфсынц сæхи. 
Æз та кæсын мæхимæ ’ртхутæг, 
Фырмæстæй ракæлы мæ хид. 
Мæнæн нæй къæс, дæлбар — мæ бæстæ, 
Кæнын мæ хъысмæтимæ хыл: 
Мæ бæллиц сау маргæй фæхъæстæ, 
Ысдæн кæйдæр аууон зæххыл. 
Уæлдай мын нæу: фæцæрон дурыл, 
Йе къуымы баст куыдзау ныммæл!.. 
Кæм хъæуы расты сæрыл дзурын — 
Кæнын уым хин митæ, кæл-кæл. 
Зæххыл мын иунæг зæд — мæ хицау, 
Ныллæг ын акувын сæрæй. 
Бынтон мыл рахатти мæ Хуыцау — 
Ыскодта хъазæнхъул мæнæй. 
177 

Æгьгьæд у ныр! Кæугæ мæ удæн 
Хæссын æз сау хъоды — тæрхон. 
Нæй фæтк мæ дзырд æмæ мæ худтæн, 
Мæн никуы бамбардзæн зæххон. 
Мæ зонд йæ рухс гуырдзæй фæхицæн, 
Нæртон лæджы хуызæн нæ дæн. 
Æз лидзын бирæгьау мæхицæй, 
Æз лидзын адæмæй... Кæдæм?.. 
178 

ФÆСХÆСТ 
Здæхы барæг дард балцæй, 
Рæстæг ыл ныддаргъ. 
Дымгæ хъазы урс барцæй, 
Ехсы цьыкк — гæрах. 
Хъуысы комæй сонт донæн 
Дуртимæ йæ хъæр. 
Адджын у фæндаггонæн 
Райгуырæн къæсæр! 
Разындысты хох-сæртæ, 
Хъал æхсæрдзæн — фынк, 
Барæджы фæллад зæрдæ 
Фестади уæрыкк. 
Базыртау ныппака ис 
Сау уæйлаг нымæт. 
Дард бæстæйы баззадис 
Уазал акъопп, мæт. 
Бæх тæхы. Хæххон барæг 
Ауыдта хъæууат... 
... Цæстытыл йæ ныййарæг, 
Хæсты пиллон уад. 
179 

КУЫДЗ 
Дæ хорз хицауыл не сивтай дæ зæрдæ: 
Æхсæв уа, бон уа — кодтай йын лæггад, 
Ныр базæронд дæ, уый кæрты нывзæр дæ 
Æмæ дын нал ис сарайы бьгнат. 
Мæлыс сыдæй. Æхсыд ыстæг, къæбæртæ, 
0, чи дæтты, куынæуал уай хьæхъхъаг! 
Бæргæ зæгъис, бæргæ зæгъис цыдæртæ, 
Фæлæ нæ зоныс хицауы æвзаг... 
180 

ЧЕТОЙТЫ МÆСЫГ 
Йæ сæр æндзæвыд сау мигътыл кæддæр, 
Фыдгуылæй-иу уый бахъахъхъæдта комы. 
Ныккалди ныр, йæ бындзæфхад уæддæр 
Ныззæгæл зæххыл, фехалын нæ комы. 
Фæллад туристтæ й’ алыварс лæууынц, 
Сæ къамтæ исынц, бацыдысты дисы. 
Ысхæцыд дуртыл бур хъуьгна, цъæх сындз, — 
Сæ бакастæй лæджы зæрдæ ысриссы. 
Фæлæ нæ зоны бындзæфхад хъæрзын, 
Хъæбатыр ивгъуыд, карз хæстытæ мысы. 
Нымбæхста зæххы хъарм хъæбысы зьгн, 
Йæ цъæл дуртæй та тохы зарæг хъуысы. 
181 

ДÆРГЪÆВСЫ 
Аргьæупы уæйгуытау 
Слæууыдысты хæхтæ. 
Урс пуси цæкуытау 
Схъиуынц доны ’ртæхтæ. 
Митынрагъ æфцæгыл 
Мигъ лæсы ньщзæвгæ. 
Фахсыл лæг цæвæгæй 
Рæвдз фыссы «æмдзæвгæ». 
Тугдадзинтау — дæттæ, 
Цъититæй лæдæрсьшц. 
Амад хос — æргъæмттæ 
Дымгæйæ нæ тæрсынц. 
Тинтычъи æврæгътæ — 
Къæдзæхтыл пырхытæ. 
Дидинджытæ рæгътыл — 
Урсытæ, сырхытæ... 

Раст дзæнхъатау — дзугтæ, 
Мерс кæнынц цъæх кæрдæг. 
Райхъал ысты дугтæ, 
Цин æмæ æрхæндæг... 
Къæхтысæрмæ хъазтау 
Туристтæ фæцæуынц. 
Рох фыдæлты мастау 
Зæппæдзтæ ыскæуынц... 
Хæлд мæсгуытæ — арæх, 
Ивгъуыд бандзыг дурты. 
Мæрдты горæт таурæгъ 
Мард æнустыл дзуры... 
183 

ÆХСÆВЫГОН 
Къæвда ’нæрынцой уары, 
Калы хъæуыл цæссыг. 
Зæрдæ уазал мæйдары 
Ивгьуыд мастæй ысхъыг. 
О, куыд зын у дæ раконд!.. 
Хъазæнхьул дын уыдтæн: 
Æз фыруарзтæй — æнамонд, 
Амондагур цыдгæн. 
Чидæр нарты Сырдонау 
Худци демæ мæныл... 
Уарзт ныггалиутæ донау — 
Агур уый фæдтæ ныр... 
Сау мысинæгтæ, тарæй 
Хъуысы уе ’рхæндæг хъæр. 
Къæвда ’нæрынцой уары, 
Арв æрттивы кæмдæр... 
184 

...ЙÆН 
Ма ’фхæр дæхи, мæн дæр — 
Бахуд фæлтау фæлмæн. 
Дард у нæ уарзт... Кæмдæр 
Баззад йæ рухс тæмæн. 
Ма дзур æдзух: мæныл 
Раджы ныккалд мæ бон. 
Рувас у цард зæххыл — 
Нæй йын Хуыцау, закъон. 
Ма кæн мæсты — лæгæй 
Хъазыхъæлау хъысмæт: 
Амонд фæхуды, стæй 
Фесты уæззау фын, мæт. 
Ма у æнкъард — æз дын 
Зонын дæ хъыг, дæ тыхст: 
Фестад нæ ивгьуыд фын, 
Не ’ууæнкыл калм ыстыхст. 
Ма ку! Цы сæтгыс ныфс? 
Уарзтыл ныххæцæн нæй... 
Бахуд фæлтау, уыныс — 
Худы нæ сæрмæ мæй. 
185 

БАТУМЫ 
Уылæнтыл мæйы рухс хъазы — 
Нæй йын æрцахсæн... 
Дзæгьæлы фестын дæ разы — 
Тынг дард дæн ахсæв. 
Зæрдæ — Ирыстоны, хæхты, 
Ам та — мæ къуыдыр. 
Хъуыдыты — де схудт, нæ рæгътæ, 
Иры цъæх быдыр... 
186 

МАДЫ ЗÆРДÆ 
Æнкъардæй комы хохаг хъæу æрфынæй, 
Æрхæндæгæй та стьалытæ кæсынц. 
Æз бакуырм дæн дæ хуызистыл кæуынæй, 
Дæ нисмотыл мæ цæссыгтæ тæдзынц... 
Нæ гыццыл къæсы сойын цырагъ судзы, 
Рыст зæрдæ дзуры адæргæй мæнмæ: 
«Æнафоны æрбахойдзынæ рудзынг, 
Æрцæудзынæ сæрыгасæй хъæмæ...» 
Дæ салд цинелæй ацæгъддзынæн миттæ, 
Ныттыхсдзынæн дыл сабийы хуызæн. 
Æз нал тæрсдзынæн дымгæйы æхситтæй — 
Мæ хосдзау лæппу хъахъхъæндзæни мæн. 
Æмæ та бадын пецы цур æнкъардæй, 
Цъындатæ дын, мæ урс уæрыкк, кæнын... 
Æрмæст мæм нæй фæндаггон зынæг дардæй, 
Æрмæст мæм хъуысы знæт куыйты рæйын. 
Фæлыгъди амонд тарст бæхыл мæ цурæй, 
Авганæй хъæумæ сау хабар æрцыд. 
Нæ бафсæстæн, мæ буц хъæбул, дæ хурæй, 
Нæ базыдтай ныййарæджы рæвдыд... 
187 

Мæ фæрстæ дын, о, айхæлой, мæ дарæг, 
Куыд ахуыссыд гыццыл артау дæ зынг? 
Фыдбоны уац цæмæн райста ныййарæг, 
Цæмæн дыл кæуы тыгъд быдыры уыг? 
Дзыцца дын нал у, нал, мæтæй йæхи бар — 
Æрвылизæр дын бакæнын хуыссæн... 
У мады зæрдæ урссæр хохау фидар, 
У мады зæрдæ конд хуымау фæлмæн... 
188 

МАНКУРТ1 
Æз — æдылы, манкурт дæн, 
Знаг мыл худы хъæрæй! 
Æз мæ мадæн цæй фырт дæн? — 
Уый куы ферох мæнæй... 
Æхсæрдзæнхуыз урс маргъ мæ сæрты тæхы, 
Æхсæрдзæнхуыз урс маргъ æнкъардæй зæгъы: 
— Мæ хъæбул, дæ мад дæн, мæ уд дын нывонд. 
Куыднæуал мæ зоныс? Цы фæци дæ зонд? 
Мæн æдзæрæг бьщыры 
Судзы теуайау хур. 
Цард ызмисау лæбыры, 
Зæрдæ риуы ныддур... 
Æхсæрдзæнхуыз урс маргъ мæ сæрты тæхы, 
Æхсæрдзæнхуыз урс маргъ æнкъардæй зæгъы: 
— Цы бакодтай, хорз лæг? Цæмæн фехстай фат? — 
Куы бабын дæ къухæй дæ ныййарæг мад... 
’Скæсæйнаглегспдæмæ гæсгæ, знæгтæ йæ зоид кæмæп 
фæцæуын кодтой, ахæм уацайраг. Нал бæзыдта йæ мады дæр 
æмæ йæ фатæй амардта. Мады сæрбæттæп фсстад урс маргъ 
æмæ æдзухдæр тæхы манкурты сæрты. 
189 

Урс маргь, ма тæх мæ сæрты: 
Дуг — ызгæ уд, цъысым... 
Нæй лæг уæвын мæ зæрды, — 
Знаг мæ бакодта хуым... 
Æхсæрдзæнхуыз урс маргъ мæ сæрты тæхы, 
Æхсæрдзæнхуыз урс маргь æнкъардæй зæгьы: 
— Ды чи дæ? Кæцон дæ? Цы хуыйны дæ ном? 
Куы нал зоныс де ’взаг... 
Цы уыдзæн дæ сом?.. 
Цы уыдзæн дæ сом?.. 
Цы уыдзæн дæ сом?.. 

МАДЫ Ф/ВДЗÆХСТ 
Сыгьдæг уды фарн ма сцух уæд дæ зондæй, 
Гадзрахатæй дæ бахизæд Хуыцау. 
Козбау хъуыддæгтæм ма ракæс бæрзондæй, 
Æххормаджы-иу барæвдау фыдау. 
Рæстдзинадыл ысдзурынхъомы хорзæх 
Нæ дзыллæтæн ирон фæндырæй цæгъд. 
Фынгыл «оммен» мæнг гаджидауыл ма зæгъ, 
Кæйдæр хус дзырдтæн макуы кæн æмдзæгъд. 
Фæндагыл удхар, бирæ маст уындзынæ — 
Тыхсты сахат дæ ма ныууигъæд тас. 
Ныфсы мæсыг, цæстырухс мын уыдзынæ — 
Дæхи къæбæрыл макуы кæн ныхас. 
Дызæрдыг хатт дæ туджы уадздзæн сау рын — 
Ды галиу зондыл ма ацу уæддæр: 
Зын у, хæрззын у раст лæгæй фæцæрын — 
Нæртон лæгау мын раст лæгæй фæцæр. 
191 

ÆНХЪÆЛМÆКÆС 
Æнхъæлмæ кæс — 
Нæй боны рухсæн сæфæн... 
Мæ бæллиц — салд дон — 
Уазал ихты ’ртæфсдзæн... 
Æнхъæлмæ кæс — 
Нæй хуры тынтæн ахсæн... 
Мæ дзырд—æлвæст фат— 
Зæрдæйæ ыстæхдзæн 
Æнхъæлмæ кæс — 
Нæй стъалыты зынг байсæн... 
Мæ цард — тæрккъæвда — 
Иуахæм фæуыдзæн... 
Уæддæр мæм кæс — 
Нæй бауромæн уалдзæг... 
Мæ зарæг — рухсхæсс, — 
Ирыдзыхъхъæй хъуысдзæн.... 
Æнхъæлмæ кæс! 
192 

Æз лæмарын дойнагдуртæй дон, 
Сау мигътыл æфтауын зынг дзæнхъатæй... 
КАДДЖЫТÆ 
7 Урс катай 
193 

ФЫДÆЛТЫ УÆЗÆГ 
1 
Æз ралæг дæн мæ фыдæлты уæзæгыл 
Æмæ кæдæмдæр митынрагъ æфцæгыл 
Мæ фыццаг балц фыццаг ауæдзау дарын... 
Мæ Райгуырæн! Хæлд мæсыгау ныджджих дæ, 
Кæцæй дæ уырны: амондтауæг мигъ дæн 
Æмæ фæхæссын хус бæстæм сыг уарын... 
Цæргæсау рындзæй арф кæмттæм ныккæсын, 
Æвæдза, хорз у ардыгæй фæлгæсын , 
Куы нæ дæ ’рцахса сонт тыхдымгæ рагъыл... 
Ныббар мын, цæй, мæ карз рæдыдты карздæр, 
Цы ис лæппуйы хъал фæндтæй æррадæр, 
Куы бафтынц низау сæфт хъуыдытæ махыл!.. 
2 
Нæ зыдтон æз, кæй рисдзынæ дæ фыртыл, 
Бæгьæввадæй куынæуал хъаза хуыртыл, 
Æмæ дæ курын: ма-иу бахау мæты... 
Ды не ’фсæдыс дæ сывæллæтты хурæй, 
Æрмæстдæр хатгай бузныг дæ хъæбулæй 
Æмæ, мæгуырæг, фелгъитыс хъысмæты... 
Æрыгонæй дæ хивæнд фырт куы сдзæгъæл, 
Уæд балцы зынг йæ зæрдæйы ысцæхæр, 
Æдзух-иу бадт æхсæрдзæнты цур комы... 
194 

Куыд нæ уыдтай уыи рагон тар мæсгуытæй, 
Ыстæй дæ сæрмæ æврæгъты ыскъуыдтæй 
Цыдæр хæрзиуæг уды хосау домы?.. 
.3 
Ныр æй тымыгъау атомон æнусы 
Дæ зæрдæйы уæззау хъæрзын нынкъусы: 
О, ма сфæнд кæн «сырх мæнæу» æнхъæл 
Туркмæ!.. 
Уым ниуы масты хурæй сыгъд тыгъд быдыр, 
Дæ фыдæл дзы йæ галтимæ ныггуыбыр... 
Бæллыд кæддæр фæллад горæтты мулкмæ... 
— Нæ зæронд уæд хынджылæггагмæ ’рцæуæд, 
Куы дыл кæной былысчъилтæ дæ цæуæт... 
Дæуæй куы хизой искæд бон сæ сæртæ... 
Ирон лæджы ныллæг къæсы æнкъардæй 
Хæрын æз ард дæ саумæр зæххы ардæй: 
Нæ фæцъæх и дæ хъал дæттæй мæ зæрдæ. 
4 
Мæ Ирыстон! О, бамбар мын мæ тухæн... 
Мæн сагъæсты æнæхатыр хъуырдухæн 
Ыскъуымбил кодта сæфт бæлццонау хæхты: 
Кæдæм тындзыс, чысыл адæмы хъузон, 
Ыстæй, зæгъ-ма, кæй цард кæныс æнусон, 
Цы фæндтæ мысыс къулбадæгау уæгъды?.. 
— Æвæдза, мах тæригъæд ыстæм: рæстæг 
Куы схъызы тынг — ысуадзы нын нæ фæздæг 
195 

Æмæ нын ратгы цъус цæрæнбон мигьау. 
Нæ зоны уый, дæ риссаг азты дарды 
Цæмæ бæллыд ирон зæхкусæг царды — 
Фыдбонтæ йыл куы уарыдысты ихау? 
-5 
Уæззау тохты къуырмагæнæг цъæхахсты 
Ныззæронд уый йæ карæй раздæр ахсты... 
Дæуыл уыдис, фыдыуæзæг, йæ катай... 
Рæстæй-иу карз дуг хорз лæгты куы ссывта, 
Уæд-иу мæстджынæй сабыргай ыскуывта: 
Æрхау ныл, арв, бындзагъдæн нæ куы радтай!.. 
Æмæ-иу тахт ызнаджы ныхмæ артау, 
Йæ туджы ’ртæхтæ цирыхъхъы цæхæртау... 
Ныууагъта дард хæцæг бæстæты мургай.. 
Фæлæ йæ сидт!.. Нæй басæттæн йæ сидтæн: 
Фыдыбæстæ! Уæд авддæлдзæх нæ фидæн, 
Куы сныллæг уай зæронд мæсыгау дургай!.. 
6 
Фæцæуын æз... Дæ дидинæгджьш рæгътæ, 
Нæртон.уæйгуытау айнæгриу къæдзæхтæ 
Ныгъуылынц арф уæззау хъуыдытау тары... 
Сындæггай хатын — растзæрдæ фæндаггон, — 
Куыд бæрзондцæр кæй кæны фæндаг гакъон, 
Куыд зын вæййы, куыд æнцон у зын кары... 
Фæлæ мæнæн мæ балцæй нæй ыздæхæн 
Кæд радзурин мæ сусæг удхар зæххæн 
196 

Æмæ фæуин мæ сагьæстыл уæлахиз... 
Æрмæст, мыййаг, кæйдæр бæсты куы ’рхауон 
Æмæ дæуæн хæрзбон зæгьынхъом нал уон, 
Уæд мæ фæлтау рæствæндагæй дæр бахиз... 
7 
Кæнæ зæрондæй искæйы уæзæгыл 
Куы фембæлон мæ царды дард фæззæгыл, 
Мæхи уæд абон сау мæлæтыл хъарын: — 
Цы ис зæххыл ирон лæгæн æгаддæр, 
Куы ныззæронд уа хи бæстæйæ дарддæр, 
Куы нал зона йæхи ’взагыл ныззарьш! 
Æмæ куы дзурой дисгæнæгау адæм: 
«Куыд ничи цæуы марды фæдыл ардæм, 
Фыдыбæстæ куыд нæ риссы йæ фыртыл?» 
Куы бафæрсой: «Кæцон лæг у, цы бæстаг, 
Цæмæн æрхаста искæмæ йæ фæстаг, 
Цæуылнæ ис сæхимæ дур йæ цыртыл?..» 
8 
Фыдыбæстæ! Дæ хъæбысæй фæхаудтæн. 
Æмæ дæумæ ныр арвгæронау дард дæн, 
Фæлæ хæстæг дæн къæдзæхтау нæ хъæумæ... 
Кæм-иу бæллыдтæн хохаг дæтты уадмæ, 
Ыстæй бæрзæндты цæргæсы ыстахтмæ, 
Кæсы мæм уым мæ сыхаг чызг æнхъæлмæ... 
Уым судзынц рæгътыл фыййæутты æртытæ, 
Лæууынц æнусты кадылконд цыртытæ... 
Уым ничи тындзы Райгуырæн бæстæмæ... 
197 

Æмæ мæ фæндгы туджджынау ыстыхсын... 
Нæ фæхицæн кæй бон у, кæ, ныббыхсын... 
Нæ митсæр хæхтæм акæсын фæстæмæ... 
9 
Мæ сонты бонтæ — тулдзы хус сыфтæртау, 
Мæнæй хъуызгæ изæрмилты æндæргтау 
Фæцæуынц уартæ доны былтыл цадæг... 
Кæсынц æнкъардæй къуылдымтæ мæ фæстæ, 
Нæ фесты, нæ, мæ циндзинады хъæстæ... 
Ньгууагътон сын цæссыгæмхæццæ кадæг... 
Ныр сæм бæллын сывæллонау, бæллын сæм, 
Цæмæн нæ ратты æрдз, цымæ, цæрынæн, 
Мæстæймарæн æрдæгхæлд дидинджытау?.. 
Мæ Ирыстон! Дæ хъæлдзæг худт цы фæци? 
Дæ хъæбултæ куыд нал уынынц кæрæдзи, 
Цæмæн айсæфынц уылæнты фынчытау?.. 
10 
О, афонмæ ныр артæй рухс лæгæты 
Хæххон фыййау йæ сау уæйлаг нымæты 
Цы фынтæ уындзæн — цалынмæ ысбон уа?.. 
Цытæ кусы мæ удæнцой — ныййарæг? 
Æвæццæгæн,.куы æрбазыны барæг, 
Фæзæгъы уæд: æрхæццæ ис мæ къона... 
Фæлæ йæ сæфт фырт амондау нæ зыны, 
Æмæ, ыстыхсы адæргæй йæ фыны: 
Мыййаг, кæд уазал бацыди йæ къæхты... 
Æдзух мæ хуыз йæ сау цæстытыл уайы 
Æмæ йæ зæрдæ фæндагмæ æхсайы, 
Тæрсы мын уый, куы нал фæзынон хæхты... 
198 

и 
Мæ фыды зæхх! Мæн ис дæ туг, дæ хъæстæ, 
Æмæ куы ивон искæд бон мæ бæстæ, 
Уæд хъазæнхъул ысуыдзынæн æз царды... 
Ды мыл кæлæнау галиуырдæм рахат, 
Куы нæ фæзынон бахъуаджы зын сахат, 
Кæм сæфдзысты дæ сахъ гуырдтæ цъæх арты... 
Мангойлæггæй куы нал фæрæзтой кæмттæ, 
Уæд-иу фæдзæхстой урсрихи зæрæдтæ: 
Фыдыуæзæг цæсты гагуыйау хъахъхъæн!.. 
Æмæ та тохмæ кадылмард ирæттæ 
Куы авæрой сæ уадбæхтыл идæттæ, 
Хæсдзæн уæд кардыл хæхты цыт мæ цъахъхъæн... 
12 
Æмæ ныфс дæн, хæрзчысыл ныфс, дæ удæн, 
Фæлæ мæ балц... 0, дард балцыл нæй худæн!.. 
Æртæх быдырты агуырын пырх уадындз... 
Цæмæй йæм хъусой фыййæуттæ фæлладæй, 
Фæскуыст изæр куы ’рæмбырд вæййынц дардæй 
Æмæ тымбыл сæ арты фарс куы ’рбадынц, 
Зæгъдзæн сын уый: æнкъардæй-иу куыд бадтæи, 
Цы бæстæты, цы горæтты фæхаттæн, 
199 

Куыд-иу куыдтон мæ амонды бæллæхыл... 
Мæ Ирыстон! Æнæ дæу лæг нæ худы, 
Мæ зарæг дын куы ныууадзин, тæхуды, 
Мæ уды хъарм куы баззаид дæ зæххыл... 
200 

ХЪЫСМÆГ 
(Хæххон таурæгъ) 
Ыскæсæн боныцъæхтæ кодта, 
Уыдис мырткæ-цупæлттау сырх. 
Æддиау урс къуымбил æврæгътæй 
Зындис цыргьфындз цъуппытæй хох. 
Æмæ кæркхъус рувасау талынг 
Хъуызæгау аууон рæттыл хылд. 
Йæ тьгнтæ хъисфæндыры хъистау 
Нывæзта комæй коммæ хур, 
Æмæ сæ урс æнгуылдзтæй райсом 
Уæздан фæцагайдта... Хъæрæй 
Фæзмыдтой сау къæдзæхтæ зарæг: 
«Æрцыд та ног фарнимæ бон..» 
Бынæй хуылыдз къæйдуртыл салдæй 
Лæууыд æнæсæр мард... Бьгнтон 
Ныхъхъæбæр судзгæ уазал, хъызты, 
Рыст уæнгты басабыр ис мæт. 
Уыдис йæ хæд фарсмæ сыгъд къæбæр, 
Лæдзæг, мæгуыргуры хызын. 
Æддæдæр сидзæртау æнкъардæй — 
Йæ мулк: уæззау дзæбуг, цыргъ сарт. 
... Уыдис уый аразæг... Нæ хæхты 
Хæстон къæдзæхзæрдæ мæсгуыты 
Уьгй уагъта къухты хъармæй уд. 
Æгас зæххы къорийыл айхъуыст: 
Фæзьшди фидаргæнæг. Зонд. 
201 

Æмæ йæм алы рæтгæй хонæг — 
Цыдысты паддзæхтæ. Дзырдтой: 
«Ныууадз дæ райгуырæн хæхбæстæ, 
Сыгьдæг сызгъæринты дæ мах 
Дзæбæх ысфæлынддзыстæм. Царды 
Æхцайæ не ’ййафдзынæ цух. 
Æнусмæ дардзыстæм нæ зæрдыл 
Дæ кад, дæ егъау намыс, ном. 
Æрмæст нæ бæстæйы сæраппонд, 
Дæхиуыл ма бацауæрд: кус... 
Æмæ нæ фидæрттæм хæзнайау 
Кæндзысты не знæгтæ хæлæг». 
Фæлæ-иу аразæг тызмæгæй 
Ныкъкъуырдта дард бæстæгтæн дзуапп: 
«Æз — хохаг дæн... æмæ хæхбæсты 
Хъæуынц мæ курдиат, мæ тых. 
Ци сты сызгъæринтæ? Уæхскуæзæй 
Кæндзынæн м’ адæмæн лæггад, 
Æмæ фыдыбæстæ зæгъдзæни: 
«Хæлар дын ме ’хсыры хъуыртт уæд!» 
Ыстыр ном, намыс æмæ кадæн 
Æз никуы суыдзынæн цагъар». 
...Цыд рæстæг — сау тымыгътæ хаста, 
Рызтис ызнаджы цæфтæй ком. 
Хæххон тызмæг паддзахы хъустыл 
Лфцыдис аразæджы кой: 
«Дæ цагъар равдыста лæгдзинад, 
Уый мулкæй н’ асайдта фыдгул». 
Уæд æм йæ галуанмæ фæсидти, 
Æмæ йын райдыдта ньгхас: 
«Рæхджы ныббырсдзæни нæ бæстæм 
Фыдгулы саузæрдæ æфсад, 

Нæ фидæртгæ, нæ тар мæсгуытæ 
Ысты уæлæнгай конд, хæлддзаг, 
Хъæуы нæ комы сæрмæ рындзыл 
Ыскæнын ног фидар — гæнах. 
Цæмæй фыдызнæгты сырх тугæй 
Лæдæрса й’ алывæрсты зæй. 
Дæ паддзах дыл йæ зæрдæ дары, 
Мæ цагъар, бахъуыди дæ сæр. 
Æмæ хæстон фидар ыскæнын — 
Фæуæд мæйы ’мгъуыдмæ дæ бар!» 
Фæуæд! Мæ зынаргъ паддзах, курын: 
Æрмæст æууæнк... Ныфсы мур ратт. 
Æмæ тых бырстыты сæтдзæни 
Фыдгул дæ фидарыл йæ ных. 
Цæргæ-цæрæнбонты дæр махмæ 
Уыи нал ысцыргъ кæндзæн йæ кард. 
... Æхсысти куыст. Цыргъ сарт, дзæбугæн 
Нæ лæууыд айнæг къæдзæх, хох. 
Фæллад цæсгомыл-иу гæр-гæрæй — 
Тылдис цæхджын хиды фæрдыг. 
Уыд фидараразæгæн адджын 
Йæ рагъыл къæйдуртæ хæссын. 
Фæлæ уæлтæмæнады тухæн 
Хуыдта уый мæсгуытæй уæлдæр. 
Фæцыдысты уæлæмæ къултæ 
Æлыг, къæдзæхдуртæ, къæйтæй. 
Мæймæ ысцæттæ рындзыл фидар — 
Ныдзæвыд сау мигътыл йæ сæр. 
Æмæ бæрзондæй, мигъты бынæй 
Сæрсæфæн нарæг коммæ каст. 
Ныр ын мæсты уады тымыгьтæ 
Йæ сисæй н’ аскъуындзысты дур. 
203 

Ызнæт зæйтæ, тызмæг лæсæнтæн 
Уромдзæн хохвæрстыл сæ цыд. 
...Ныккодта тугуарæн. Тыхгæнæг 
Æрцыдис фидары цур саст. 
Æмæ уæлахизыл цин уацау 
Нæрыди аразæджы ном, 
Æфхæрд хæххон хъæутыл йæ намыс 
Сызгъæрин райсомау ныппырх. 
Фæлæ хæххон тызмæг паддзахæн 
Уый фестади цæстысындз, марг. 
Фæкастис æм: йæ нæргæ кадыл 
Æркалдис сау къæдзæх, фыд бон. 
Йæ цæстытæй зынджытæ схъиудта, 
Фæцис æвиппайды æрвдзæф... 
Дзырдта: «Мæ дæлбар дзыллæ абон 
Цы кæнынц аразæгыл цин? — 
Æз сын уæлахизы æрцытыл 
Куы æрхастон сæрибар, цард?!» 
Æмæ йæм галуанмæ фæсидти: 
«Æрлæуу дæ уæрджытыл, цагьар! 
Мæ тыхджын паддзахадæй ахсæв 
Цæуыс мæйдар лæгæтмæ тард! 
Куы ма ысфæнд кæнай æрцæуын — 
Æрцæудзæн сагъд фæткъуыйау михыл 
Дæ сæры ницæййаг къуыдыр, 
Æмæ мæ хъахъхъæнджытæ уымæ 
Мысанæн хъавдзысты фæттæй!» 
... Ныджджих ис аразæг. Гуыбырæй 
Лæууыди карз падцзахы цур. 
Ыстæй йæ расхуыстæуыд... уынджы 
Фæцыд лæхъир цъыфыл йæ тъæпп. 
... Зæхх хоста ставдæртах тæрккъæвда, 
204 

Нæрыди къæдзæхтыл кæмдæр. 
Æртгывта тынг. Вулканау хатгай 
Рызтис уæззау цæлхъытæй ком. 
Зынгзæрдæ фидæрттæ фæлдисæг 
Æнкъардæй къахвæндагыл цыд. 
Æмæ йæм каст, цыма йыл бæстæ 
Кæны бæрзонд хохæй къуыззитт. 
... Фæци йæ цард... Фæстæдæр комы 
Æрхæндæг цуанон лæг дзырдта: 
«Æз федтон аразæджы хæхты, 
Уый сæрра паддзахы мæстæй. 
Æнæдаст. Даргъдзыкку. Ныкъкъæсхуыр, 
Ныцци пылыстæгау фæлурс. 
Рынчынæй й’ амæлæты размæ 
Бызгъуырты фидармæ æрцыд: 
Фæкастис æм... Фæцин ыл кодта, 
Ыстæй фæллад бонау ыздæхт. 
Фæлæ йæ хъахъхъæнджытæ бæхтьтл 
Ныййæфтой фидармæ хæстæг: 
Йæ сæрмæ ’взист калмау æрттивгæ 
Зынг цæхæр акалдта цыргъ кард!.. 
Æмæ бæрзонд галуаны михыл 
Фæзынд сæры къуыдыр — мысан: 
Хъæрæй йыл худгæйæ сæ фæттæ 
Æфсæст фæсдзæуинтæ æхстой. 
Хæххон тызмæг паддзах та куывды 
Ыстыдта йе стыр намыс, кад. 
Йæ дзыхыл бадт сæнæй ысдардта 
Сызгъæрин уацамонгæ-кæхц. 
205 

КАВКАЗАГ ЛЕГЕНДÆ 
I 
Кодта бонырдæм. Лæсти 
Мигьты къуздарæн — мæй. 
Уад — ызнæт куыдз, рæдывта 
Хохы цъуппытæй мит. 
Арвыл Бонвæрнон басур, 
Худгæ иста йæ уд... 
Æхсæв — афæлурс, кæмтты 
Сау ыскъуыдтытæй хылд. 
Стæй зæрин хур Сæнайыл 
Судзгæ фехста йæ фат: 
Бæстæ сæвдылди рухсы, 
Ивылд дунейыл бон! 
Бон та ахæм бон — аргъау! 
Рæгътыл дзода — æвзист... 
Къах фæбыры. Фьвдбылыз 
Бады дурыл, хæстæг. 
Хилын къæйдуртыл. Цуаны 
Цуанон не ’нкъары тас. 
Хатгай арф комы уый мард 
Миты бамбæхсы зæй. 
Фæлæ диссаг у ахуыр! 
Диссаг — цуаноны цард: 
Комы уымæн сырдцзæрмттæй 
У йæ мусонг — хæдзар, 

Рындз — йæ бадæн. Йæ бæллиц — 
Гъе — дзæбидыр, гье — саг! 
Нæу тыхсты сахат иунæг: 
Куыдз — æнувыд æмбал. 
II 
Бирæ нал хъуыди рагьмæ. 
Суад бæндæны бæрц хур. 
Разæй калмау ыздыхсти 
Къæдз, сæрсæфæн фæндаг. 
Сабыр сифтыгътон, хъавгæ 
Æз мæ хæцæнгарз — топп. 
«Гъе ныр фехсон», — куыд загътон, 
Афтæ срæйдта мæ куыдз, 
Æмæ ’виппайд ныздыхта 
Стайау хохыл йæхи: 
’Хсыны кьæйтæ... Лæбуры, 
Къахæй ассоны дур. 
Ай цы хабар у? Смæсты 
Æви ферра мæ куыдз? 
Цуаны никуы уыд афтæ — 
Фестад ацы уысм — сырд! 
Куыдзмæ базгъордтон — ниуы, 
'Ппын нæ уадзы йæ рæйд. 
Хъусын къæдзæхмæ: хатгай 
Хъуысы къупп-къупп, хъæрзын. 
Мæнæ диссæгтæ! Хохы 
Бады чидæр... Хæйрæг... 
Къупп-къупп райхъуысы ногæй, 
207 

Цыма куры æххуыс. 
Цъус фæкуыддæр дæн. Риуы 
Зæрдæ стæлфыд, фæтарст. 
Калын дуртæ. Ызгьоры 
Ныхыл хиды фæрдыг. 
.... Бон фæцæйхуыссыд. Цъус ма 
Кодта дзир-дзур кæмдæр. 
Райстон дуарау фæстаг къæй — 
Фегом талынг лæгæт... 
III 
Марди уазал лæгæты 
Бур фæсалыл Омар. 
Сис æрхаудта йæ къухæй, 
Сæрра... Кодта дзæгъæл... 
Уыд æнæдаст, къæсхуыртæ, 
Рустæ — мидæмæ хауд. 
Саст бæласау ныггуыбыр, 
Дзыхæй нал хъуысти дзырд. 
Зæрдæ риуы ныссалди, 
Уæнгты бацахсти туг. 
Зонд — ысцына, ныддур и, 
Хъуыды — бандзыг, ныргъæвст. 
Уыд ын дуне — цъысымау: 
Рухс нæ уыдта йæ цæст. 
Бадти цавддурау. Къæхтыл — 
Згæ хъадаман, рæхыс. 
Арæх мысыди ивгъуыд: 
Уыд уæлтæмæнад, ныфс. 
Зарæг зæрдæты арфæй 
«Ласта» сагъæстæ, мæт... 

Цардыл кард æмæ фатæй 
Кодта знæгтимæ тох. 
Рухс сæрибар, рæстдзинад 
Систа мулкæй уæлдæр. 
Фæлæ хохау æрæнцад 
Лæгыл удхор хъысмæт: 
Ууыл талынг зæппадзау 
Лæгæт къæйтæй ныхгæд... 
IV 
...Уыд фыд рæстæг... Хæхбæсты 
Цард тызмæг паддзах — сырд! 
’Дзух мæгуыр лæджы хурхмæ 
Дардта марæн цыргь кард. 
Галтау адæм — йæ дæлбар, 
’Фсондз — сæ бæрзæйтыл конд. 
Дзыхтыл — цъутта... Джыбыйау 
Нозта дойныйæн туг. 
Цард — зьшудисæн фестад, 
Дзыллæ ’мризæджы рызт. 
Паддзах — сау марг. Йæ закъон — 
Стыр сæркъуырæн фæрæт. 
Сирвæзт уый ныхмæ уддзæф 
Гъе та — раст ныхас, дзырд — 
Уæд дæ балгьитæг афтæ: 
Зæххыл фестадтæ рыг! 
Фæлæ иуахæм бæхыл 
Тарст фæсдзæуин фæзынд: 
209 

Тхауд йæ уæрджытыл... Дзуры: 
«О, мæ зынаргь паддзах! 
Хæхтыл апырх и зарæг, 
Сиды тохмæ хъæрæй! 
Дзуры хохаджы бартыл — 
Хъуамæ ма уа дæлбар! 
Æмæ сыстад дæ ныхмæ 
Дзыллæ — ’нæхъæн æфсад, 
Ис сæ разæй дæ цагьар, 
Ис сæ разæй — Омар!» 
Паддзах фесхъиудта! Срызти, 
Уæнгты рафыхти туг... 
Дзуры: «Скæрдут сæ кардæй! 
Хъæутыл бафтаут — зьшг! 
Гъе ’рмæст ’наккаг Омары 
Ссарут, ма фæуæд мард...» 
V 
Изæр баста сæрбæттæн 
Хæхтыл сабыргай сау. 
Зæххыл, галуаны бастæй 
Уыд ’рдæгмард Омар... 
Паддзах бахудт, ысхъæлдзæг: 
«Цæй, куыдтæ дæ, поэт? 
Зарæг сарæзтай... Ферох 
Уым мæ намыс дæуæй... 
Ныр цæрдзынæ мæ кæрты. 
Зар! Мæ хъаруйыл фысс! 
Хъуамæ дзыллæтæ зоной — 
210 

’Рмæст тыхджын паддзах — æз!» 
... Иу бон падцзахы уатмæ 
Тарст фæсдзæуин фæзынд: 
«О мæ паддзах! Омарæн 
Нæй æппындæр сæттæн: 
Зарæг сарæзта ногæй — 
Уым ды — бирæгь, лæг-сырд...» 
Паддзах фестад æррайау, 
Хаудга сау мастæй тъæпп!.. 
Æмæ сфæнд кодта: арты 
Сфыцæд ме знаг — Омар! 
Фæлæ фæсдзæуин хаты: 
«Ма у афтæ тызмæг — 
Дзыллæ сдзурдзæн йæ сæрыл, 
Рахæсс рогдæр тæрхон...» 
Æмæ сразы и паддзах, 
Загьта: «Ахсæв Омар 
Тард æрцæуæд... Хæхбæсты 
Уымæн нал и уæзæг. 
Уадз, æцæгæлон адæм, 
Уадз, рыст хохæггыл мæт — 
Уый ыхсыной кæлмытау, 
Уый ыскæной хъæддаг!..» 
... Паддзах ’рынцади. Иу бон 
Нозта куывды сырх сæн. 
Тарст фæсдзæуин та батахт, 
Кувы сæрæй ныллæг: 
«О тыхджынты тыхджындæр! 
О мæ зынаргь паддзах! 
Зæлы арф кæмтты зарæг — 
Ног фæзынди Омар. 
Дзуры: «Искæй фæрныг къæс 
211 

У поэтæн мæлæт! 
Тох, мæ адæмыл сагьæс 
Хохмæ ’рбахуыдтой мæн... 
Хъуамæ не ’взаг, нæ хæхтæ 
Уой сæрибар æдзух! 
Риза мах тæссæй не знаг, 
Судза уый бын — нæ зæхх’...» 
Паддзах фестъæлфыд! Фынгæй 
Фестад сонтæй, æваст: 
Цæсгом афæлдæхт туджы, 
Схъиудта цæстытæй зынг: 
«Хъусут, хъусуг мæ дзырдмæ! 
Карз мæ тæрхон, мæ фæнд: 
Ис сæрсæфæн ран хохы — 
Уазал, талынг лæгæт... 
Тасæй ме знаг Омары 
Ахсæв бакæнут уым! 
Лæгæт сæхгæнут дуртæй, 
Цард ын фестæд — зындон!..» 
VI 
... Бон фæцæйхуыссыд, цъус ма 
Кодта дзир-дзур кæмдæр. 
- Райстон дуарау фæстаг къæй — 
Фегом талынг лæгæт... 
Тилын ’намонд Омары, 
Уадзын уый хъуыры дон. 
Басур. Нал уыд, мæгуырæг, 
Систа уайтагъд йæ уд. 
Зæрдæ срæхуыста хъарæг, 
212 

Скъуыд тæригьæдæй хох.. 
Скуыдта лæгæт... Тæдзынæг 
Калдта дуртыл цæссыг... 
VII 
Падцзах загьта: мæхицæн 
Ныр цæрдзынæн дзæбæх. 
Фæлæ иуахæм ногæй 
Тарст фæсдзæуин фæзынд: 
«О, хуыцæутты ’мсæр паддзах, 
Нæй Омарæн мæлæт: 
Йе ’взæр «удварны рухсæй» 
Ссыгъта къæдзæхтыл арт! 
Уыцы арты дæ намыс — 
Сау æвзалы, фæнык.» 
Паддзах цавддурау аци, 
Дзыхы нал бадги дзырд, 
Сонт цъæх бирæгъ, лæг-сырдау 
Былæй коммæ ныккаст: 
Комы — мингай æртытæ, 
Калынц кæрдтæ цæхæр! 
Дзыллæ ивылынц фурдау 
Систой зарæг бæрзонд... 
213 

ФÆСМОН 
Зæрæхсид ахуыссыд цырагьау, 
Бон систа къæдзæхтыл йæ уд. 
Уынгæг, æнæбын кæмттæм талынг 
Гæбазгай адгуытыл бырыд. 
Уæлиау хохаг хъæуæй хъуысти 
Кæйдæр хъæхъхъаг куыйты рæйын. 
Цæхæрдзæст къонайы тыххæйты 
Сыгъдис æрдæгхуылыдз сæнар, 
Æмæ ныллæг мигътæм ыздыхсгæ 
Цъæх фæздæг тарст кæлмытау хылд. 
Фæллад æнахуыр бæлццон комы 
Уæззау уаргъ — сагъæсимæ цыд. 
Йæ уæлæ сау нымæт — ныскъуыдтæ, 
Уыдис мæгуыргурау хуыздзыд. 
Æрмæст ма сау дыууæ зынг цæсты 
Æрттывтой тар æрфгуыты бын. 
Ысурс бынтон.... Ныкъкъæдз — лæдзæгау, 
Йæ хуыфын сад рынчынау хъуыст. 
Уыдис хъæддаг лæгау æнæдаст. 
Тылдис æнцьылд рустыл цæссыг... 
... Ысхæццæ ныхасмæ: лæгъстæйæ 
Куырдта зæронд лæгтæй хатыр, 
Цæмæй фыдæлты рох уæлмæрдтæм 
Æгадæй ма ’рхæсса йæ сæр. 
Æрхауд йæ уæрджытыл... «Ныббарут 

Мæнæн, о хорз адæм, — дзырдта, — 
Абырæгау фæцардтæн хæхты, 
Сыгьта мæ стыр артау фыдæх... 
Лæууы ма, чи зоны, уæ зæрдыл — 
Уыдтæн æз саг усгур, æвзыгьд. 
Бæхбадтæй, фат æхсынæй, хъазты 
Мæн комы никуы ’мбылдта лæг. 
Уæдæ мæ æфхæрд удæн раттæд 
Ныртæккæ уал хорзæхы цард — 
Æз цал хатты фыдгулы риуыл 
Мæ хъамайæ æруагьтон фæд. 
Фæлæ уæддæр сымахæн хæхты 
Æз нал ысбæззыдтæн фыртæн: 
Æвзæр, зыд бирæгьау Мæдийы 
Тыхæй куы аскъæфтон... Æмæ 
Мæди йæ худинаджы фæстæ 
Бæрзондæй ку’ аппæрста йæхи... 
Мæныл æнæхъæн хъæуæй хъоды 
Сымах уæд бакодтат... Хæстæг 
Нæхимæ нал уыдис æрцæуæн — 
Кæм хастон сабибонты рæз. 
... О хохæггæ! Уæ цуры абон 
Æз дæн фыдгæнæгау зылын, 
Гъе уымæн ацал азы хастон. 
Цъыф уаргьау адæмы тæрхон. 
Ь1сдæн хæтæнхуаг... Бæгьнæгæй, 
Æдзух мæ хъысмæтыл куыдтон. 
Ныззæронд дæн ыстонг сырдтимæ, 
Мæгуыр — хъæды халонау раст. 
Мæ рустæ уазал къæйæ дастон, 
Уыдис мын бур фæсал хуыссæн. 
Æхсадтон къæвдайæ мæ дарæс, 
215 

Æнæ сымах уыдгæн — хъæдцаг! 
Æмæ нæ гыццыл хъæумæ арæх 
Хуыснæгау талынджы цыдтæн: 
Хъуынджын, хæцаг куыйты рæйын дæр 
Æнцой мæ рыст зæрдæйæн уыд. 
Æдзух мæ ’ргæвста хурхæй катай, 
Тыдта мæ бирæгъау фæсмон. 
Фæлæ куы фехсай иугæр сау фат, 
Уæд ма йæ чи раздахдзæн, чи? 
Ныддаудтон уазал, тар лæгæтты. 
Уыд ме ’мбал — æхсæвы мæйдар. 
Мæнæн зымæгон сонт хъызтытæ 
Адзалмæ амыдтой фæндаг. 
Уынут: лæджы хуызæн дæр нал дæн — 
Мæныл уæ раст тæрхон фæтых. 
Мæлын сыдæй... Æмæ уæ курьш: 
Гъе ныр мæ бауадзут хъæмæ, 
Кæннод уæ фæсдуармæ ахсæв 
Ныссæлдзæн уазалмæ мæ мард. 
Æмæ уæ цæхх æмæ уæ кæрдзьш 
Йæ дзыхмæ нал сисдзæни лæг... 
Бæллыдтæн æз: тæхуды искуы — 
Уæ цуры раст зæрдæйæ цæр: 
Хæссин уæд сау къæдзæхтæ мс ’ккой, 
Æртадзин дойнаг дургæй дон. 
Фæлæ лæгг.у мæ хъару не сси 
Уæ цуры сраст кæнын мæхи... 
Фæцардтæн адæммæ бæлгæйæ, 
Ныр уыдон фенгæйæ мæлын: 
Гъе уымæн уæ кæугæйæ курьш: 
Хатыр, æрмæстдæр мын — хатыр...» 
... Фæлæ тæригъæддаг бæлццоиæн 
216 

Йæ хъуыддаг н’ атылди... Сындæг 
Æрхæндæг урссæр зæронд сыстад, 
Тызмæг, цæссыг калгæ дзырдта: 
«Мæ хъæбул! Нал зоныс дæ фыды? 
Дада дæ сæрыл хаст фæуа... 
Мæ цæстытæ дæумæ кæсынæй 
Бынтон ныуурс ысты — уыныс? 
У здæхын худинаг къæсæрæй — 
Куы ’рбафты ацафæтты лæг. 
Цæугæ хъæмæ — фысым нæм бакæн, 
Дæ мадæн ма схъæр кæн дæхи... 
Фæлæ йæ зон: дьнскаг хатт абон 
Æрхастай судзгæ маст мæнмæ... 
Цæуылнæ амардтæ дзæгьæлæй? 
Куыд ивыс дзыллæйы тæрхон? 
Æви æфхæрд хæссын кæронмæ 
Ыстыр уæлахиздзинад нæу? — 
Уæд ды, мæ иунæг лæпггу, судзгæ, 
Ныххау нæ зæххы скъуыды арф. 
Кæнæ Фыдыбæсты ызнæгтæн 
Сæ цъыф бæхты сæфтджытæ сдæр. 
... Ныр та уал баулæф. Гæзæмæ 
Куы зыной боныцьæхтæ сом, 
Уæд дæ æрвгæрæтты дæр хъæуы 
Фыдæхау ма фенæд мæ цæст...» 
217 

ТУГИСÆГ 
(Рагон таурæгъ) 
I 
Хæхбæсты сау æхсæвы тары 
Зæхх æмæ арв кæрæдзи хостой. 
Цæсты куы фæтъыстаис къух, 
Уæддæр нæ зынд... Уынгæг лæгæты 
Фæсалыл райхъал ис Зæли. 
Фæллад абырджытæ æд гæрзтæ 
Лæгмар, ызнæт лæсæны дуртау, 
Уыдысты й’ алыварс фынæй, 
Цыма сыл карз тохы ныббырсты 
Хуыссæг фыдызнагау фæтых. 
Уыдис ам хохы рындз сæ бадæн, 
Сæ хæдзар — уазал, тар лæгæт. 
Æрвыстой балбирæгътау бонтæ, 
Нæ зыдгой хион, гъе хæстæг. 
Æрмæстдæр карды цæф, гæрахы 
Уыдтой сæ лæгдзинад, сæ маст. 
Лæгыстигъын æмæ фыдмийæ 
Цы нæ кодгой?.. Сæ койæ ком 
Рызтис æмризæджы. Сæ тæссæй 
Бæлццон нæ уæндыдис цæуын. 
Фæлæ хъæддаг лæджы хъысмæтау 
Сæ цард уыд хъизæмар, цæссыг: 
Рынау сæ къæдзæхы ыскъуыдты 
Æлгъыста дзыллæты фыдæх... 
Уыдтой рыг ивгьуыды бæллæхты 
218 

Фыдраконд, сау туджы лæсæн. 
Хæдзармæ райгуырæн æфцгуытыл 
Нæ уыдис уыдонæн цæуæн. 
Æмæ-иу арф сагъæсты арæх 
Æргæвста абырджыты мæт. 
... Зæли — сæ раздзæ^æг, сылгоймаг, 
Сындæггай рабадти. Йæ цæст 
Уый къуымтыл ахаста. Хуыснæгау 
Фæаууон æхсæвы... Йæ сæрмæ 
Нæрыди уады къуыззитт-сырд, 
Уæззау, тызмæг къæйдуртæ калдта. 
Зæли хæххон уæлмæрдтæм цырд 
Тындзыдга къæдзæхтыл. Цæмæй, 
Йæ фыд Дудары мард ныгæд 
Кæм уыдис, боныцъæхтæм уым, 
Ысуадза хъарæджы, кæуынæй 
Тыппыр уæззау масты æлхынцъ... 
II 
...Ыскодта диссаджы бон... Хур 
Цырæгьтæ къæдзæхтыл ыссыгъта. 
Бæмбæджы урс ыскъуыдгау мигь 
Кæдæмдæр хылд. Фæрсыгьта 
Ызнæт Терк-фынк. Хъуырдухæн 
Уый кодта къæйтимæ. Тыхстис. 
... Дудар нæма райхъал: ызнон 
Ныффæллад хъæды. Æмæ ныр 
Æхсызгон тарф фыны уыдта: 
Гыццыл цъæх уыгæрдæн. Бæрзонд 
219 

Æртæх кæрдæг сæумæйæ карста. 
Йæ удæн цæвджыты æхситт 
Цыдæр æхсызгондзинад, цин 
Зæрдæрай боны рухсау хаста. 
Нæуæгкарст хосгæрсты гæппæл 
Уистæ-уистæй йæ цæстыл уади 
... Зæли — йæ кæстæр чызг, хæстæг 
Дудармæ бацыдис: «Баба, 
У хъæуæн хосгæрдæнтæ. Лæг 
Нæ зоны иу минут æрбадын. 
Ды та хуыссыс. Цыма нæ фос 
Хæсдзыстæм карз зымæджы митæй». 
« — Уæууæй, куыд афынæй дæн, куыд! 
Фæллад мыл къæдзæхау ныффæлдæхт. 
Зæли! Мæ гыццыл хур, цæугæ, 
Æз дæр дæ фёййафын ныртæккæ». 
Æмæ сæрæн хосдзау Зæли 
Фæраст’ис уыгæрдæнмæ рагьыл. 
Цыргъ цæвæг цъитийау цæхæр 
Йæ уæхскыл хуры тынтæм калдта, 
Фæлæ куы бахæццæ... Дзандар 
Фыдбонау алæууыд йæ разы. 
Уый рагæй хъавыди: тыхми 
Зæлийæн бакæнын... Æрмæст 
Хæзнайау не ’фтыдис йæ къухы. 
Ныр ыл сæрыстырæй ныххудт: 
«Зæли! Мæ цæсты рухс, мæнæй 
Кæддæрау н’ аппæррæст кæндзынæ. 
Къæрныхау боны сцъæхтæй ам 
Æз бадын кардимæ дæ разы...» 
... Зæли фæтарст. Ныррызт сæгуытау. 
Тæссæй къуыхцыгæнгæ дзырдта: 
220 

«Лæгдзинад равдыстай, мæ сыхаг — 
Нæ хъæуæн цины уац уыдзæн. 
Мæныл, лæмæгь удыл дæ тых 
Æвзарыс бирæгъау. Хъуыды 
Нæ кæныс худинаг? Мæ фыды? 
Дæуæн æвзæры гакк—цъыф уаргъ, 
Мыггагмæ фидиссаг уыдзæни!» 
Дзандармæ арф рæхуыст, цæфтау 
Æгады уайдзæфтæ хъуыстысты, 
Фæлæ хъæддаг уæнгты сыгъдис 
Æнамонд мондæгты æртытæ, 
Æмæ хæмпус риутыл уæззау 
Æрхауд хъæрццыгъайау... Уæдмæ— 
Фæзынд Дудар... Æмæ цыргъ кæрдтæ 
Дзæнхъатау акалдтой цæхæр. 
III 
Фæллад бон — хидæйдзаг, сындæггай 
Кæдæмдæр хохы синтыл хылд. 
Пырх артау тугæйдзаг зæрæхсид 
Сæнайы урс цъуппытыл сыгъд. 
Мæстыйæ Терчы дон фæйнæрдæм 
Æхста пырд къуымбилау йæ фынк. 
Зæлийæн тар хъæды фæрдгуытау 
Тылди йæ уадултыл цæссыг. 
Куыдта рыст ивгъуыдыл: фæлурсæй 
Æрхаудта хосгæрстыл Дудар: 
Дзандар ын фистонмæ лæгсырдау 
Нытътъыста й’ артæнты цыргъ кард! 
221 

Йæхæдæг маргæйдзаг тæппудау 
Æрбайсæфт адæмæй кæмдæр — 
Фыд хæстæй ралидзгæ салдатау 
Нымбæхста арфдæр ран йæ сæр. 
... Дудары сау зиан мæхъийыл 
Æрхастой хæдзармæ сæ сых, 
Æмæ йæ чызджыты кæуынæй 
Тъæппытæ фидар къæдзæх хауд. 
Нæ сын уыд хион, гъе æфсымæр — 
Сæ фыдæн чй райса йæ туг. 
Ыстыр тæригъæдмæ кæсынæй 
Хъæдгомау ’нæхъæн дзыллæ рыст... 
Æнæ туг райсгæ та ныхасмæ 
Нæ уыдис рацæуæн... Тыдгой 
Лæджы æвзæры ном, æгадæй, 
Æдоух æй фидиссаг хуыдтой. 
Æмæ Дудары мард фыд рæстæг 
Нæ уыд сæрмæхæссæн. Зæли 
Йæ хотæм бадзырдга: «Бабайæн 
Æз дæн йæ тугисæг!.. Бæх мын! 
Æз хъуамæ хъæуы раз нæ фьздæн 
Ысбæззон судзгæ бон чызгæн, 
Æмæ йын намысæн лæгдзинад 
Ныссадзон уæлмæрдты цыртæн». 
Уыдис кæркуасæнтæ. Хæрдмæ 
Фæлладæй цуанæттæ хылдысты. 
Лыгтæ, ыздыхт калмау тыххæй 
Сæ фæндаг къæдзæхтыл бырыди. 
222 

Дæлиау къæйдурты ’хсæн Терк 
Зындис нæуæг æлвыст тæбынау. 
Къæрныхау сау æхсæв йæхи 
Сындæггай тар æфцгуытæй иста, 
Æрттиваг хъусцæджытæй хид 
Ныууагъта кæрдæгыл. Нывæзта 
Зынг хур хæлуарæгау хыз, 
Цыма сызгъæрин, бур æндæхтæй 
Уый хъавыд арф адгуыты сау 
Кæсагау ахсынмæ. Ныццагьта 
Хъæрæй йæ дзæнгæрджытæ бон. 
Бæрзонд ран, стыр тохъыл фырытау, 
Кæм кæнынц дзæбидыртæ тох, 
Уым хурмæ хъахъхъæнæг салдатау, 
Лæууыд ыздыхтсыкъа саг, дард 
Фæлгæсыд айнæгæй. Йæ цурмæ 
Цыдысты цуанæттæ. Дзандар— 
Æрчъиты, цыппæртыл гæдыйау... 
Уыдис æнæсыбыртт. Тыхджын 
Тæлфыдис тинтычъи уæрыккау, 
Йæ зæрдæ риуы къуымы. Ныр, 
Нылхъива мæнгвæдæг: Кæцæйдæр 
Фæцыд гæрах... Æмæ Дзæндар 
Зыгуымы голлагау рыгкалгæ 
Æрхаудта къæдзæхыл! Кæмдæр 
Йæ хæдзар бабын ис... Хъыримаг 
Дзæгьæлы сивтыгъта: Зæли 
Фæраздæр уымæй. Сонт тымыгъау 
Йæ бæхыл абадти. Фæтар. 
Ныр æм, фыдæхсæвы бæлццонау, 
Нæ хоидзæн ингæнкъæй Дудар... 
223 

V 
Цыдис сындæг, хъуынтьызæй рæстæг. 
Зæлийæ нал^ыдис хабар. 
Дзырдтой: «Йæ фыды фæстæ хохæй 
Фырмæстæй раппæрста йæхи». 
Æмæ цы нæ дзырдтой: «Мæгуырæг, 
Фæкодта доны къусы сæфт: 
Кæмдæр ын гуырдзыйы фыййæуттæ 
Æвзæр ми бакодгой тыхæй». 
Фæлæ Зæлийы сæфтыл хъæуы 
Нæ уыдис иунæг дзырд дæр раст: 
Уый зæххæй арвы астæу хатти, 
Ыстæй абырджытимæ сиу. 
Нæ уыд фыд ракæнын йæ зæрды, 
Хъыгдарын хохæгты рыст цард, 
Фæлæ Дзандары фырттæ зæххæй 
Уæззау цæссыгты хордтой ард: 
«Мах цалынмæ фыды туг райсæм, 
Уæдмæ нæ быны судзæд зæхх». 
Æмæ Зæлийæн хæхтæй хъæумæ 
Нæ уыдис равæрæн йæ къах. 
Куыдта æдзух. Нæ зыдта, чердæм 
Уый сафа судзгæ сæр, йæ кой 
Æмæ дзы рауадис абырæг, 
Йæхицæн нал ыскодта мой. 
... Фыдгæнæг абырджытæй хæхты 
Æнæхъæн Арвыкомдæр рызт. 
Фæлæ-иу тар æхсæвты арæх 
Зæлийы сусæг цæссыг мызт. 
Ныууагьта адæмы ’хсæн уарзон, 
Йæ хоты, райгуырæн уæзæг. 
Ысси хъæддаг... Ныззæронд масты, 
224 

Нæ зыдта бауарзын... Хатыр... 
Йæ цард æфхæрд сагьæсау бонгай 
Ызмæст пъæра донау фæцыд, 
Æмæ йын сау катайы уагъта 
Уæззау, зынæмбарæн цæссыг. 
Фæцарди хъоды лæгау хæхты, 
Фыд дуджы амæттаг фæци. 
Зымæгон бирæгьы лæппынау 
Уый никуы барæвдыдта цин. 
Зæлийы къуырццæвæнмæ знагау 
Æртардта тугисын... Фæсмон. 
Æмæ-иу тарст сырдау изæрмæ 
Уый бадтис талынг хъæды бон. 
Ыстæй-иу уазал тар лæгæтыл 
Куы ’ртыгъта сау æхсæв хъæццул — 
Зæли хæххон хъуына уæлмæрдтæм 
Дудары рох ингæнмæ цыд.. 
VI 
Гæзæмæ боныцъæхтыл уыг 
Æрхæндæг, рох уæлмæрдтæй уасыд. 
Дудары ингæныл цæссыг 
Мызти хъаймæты бонау. Тары 
Гуырыд сæумæрайсом. Цæхæр 
Пырх зынгтау ыстьалытæ калдтой. 
Йæ фыдыл саст кардау Зæли 
Ныддæлгом ис... Хъæдгомау бонрухс 
Æваст ыссыгьд. Цыма хуыснæг— 
Зæли æрбадæлдзæх ис комы. 
... Гъе афтæ й’ адзалмæ хъысмæт 
Уый мардта хъизæмарæй, хурхæй. 
8 Урс катай 

ФЫДЫ ТÆРХОН 
(Хæххон таурæгъ) 
I 
Сæуæхсиды æртыскæнæй кæмдæр 
Ызмæста рох артдзæстау райсом. 
Хуыфгæ, рынчынæй рабадти Сæрмæт, 
Зыдга, мæгуыр, йæ цардæй ма чысыл 
Кæй баззадис, мæлгæ ныфсау, йæ уæнгты. 
Тыххæйты хохаг къахвæндагыл уый 
Ыссыди мæсыгмæ къæдзлæдзæджы ’нцæйтты. 
Уыд мæсыг хæлд. Сыхырнайау—хуынчъытæ. 
Йæ буар—тугвæд. Карддзæфтæ—æрхытау. 
Сæрмæты хъусты азæлыд, кæдцæр 
Куыд нæрыд ам цыргь хъаматы дзæхст-дзæхст, 
Куыд ивылыд цæугæдæттау лæджы туг, 
Фыдгулы бæхтæ къæдзæхы сынæгæй 
Куыд ысхъиудтой æд барджытæ пырх дуртау; 
Куыд нæ басастой сау ызнæгтæ мæсыг, 
Къæдзæхау фидар, айнæгриу рыст мæсыг. 
Уый рагъыл баззади... фыды фарнау лæууы. 
Ныффæрæзта хъызтытæ ’мæ тымыгътæн. 
Йæ хъæдгæмттæ зæрдæриссынæн — маст, 
Ысты нырма ыскъуыд мигътæй бæстытæ. 
.„Сæрмæт нырхæндæг ис... Сындæг 
Йæ зæрдæйы цæф райдыдта тыхджындæр. 
Йæ фенынмæ цы туристтæ ’рцыд, 
Гъе уыдонæн цæссыгæмхæццæ кадæг 

Дзырдта, уæлæмæ—мæсыгмæ кæсгæйæ: 
«Ныззæронд дæ. Ныххæлддзаг дæ мæнау. 
Кæныс æмбондау бонæй-бон ныллæгдæр. 
Кæддæр та махæй, хохæгты тæссæй 
Дæ сæрты цъиу нæ уæндыдис тæхын дæр. 
Дæуæй нæ ферох карз тохтæ, лæгдзинад, — 
Цæсты гагуыйау чи хъахъхъæдта ком, 
Ыстæй ма карз тæрхон... 
II 
Мæсыг, дам, хи дурæй кæлы, 
Дзырдтой нæ фыдæлтæ. Æмæ 
Уыдис сæ удхæссæг хæстон, 
Кæуыл кодтой зын сахаты дызæрдыг. 
Уæйгæнæгæн-иу марыны тæрхон— 
Уыдис тызмæг, æгьатыр закъон хæхты: 
Куырисау-иу æй къæдзæхы былæй 
Æнæбын коммæ рарæцыгътой къахæй. 
Нæ-иу ыскуыдта ахæм мардыл мад, 
Йæ хъарм цæстысыг уадултыл нæ тылди. 
Уый сау дарæсы адæммæ нæ цыд. 
Фæлæ уæддæр мæстджын уыди. Рысти. 
Йæ риуы-иу зæрдæйы бæсты дур 
Зæронды бонтæм ахаста... Æдзух 
Уый фыны дæр йæ сæфт фыртмæ дзырдта: 
«Мæ ивгъуыдæй мæм макуы ’рыздæх ды — 
Уæлæуыл мын æгады ном ньгууагътай. 
Хæрам дын уæд ма дзидзийы хъуыртт. Кæд 
Цæмæн рацыдтæ дæ адæмыл гадзрахат». 
227 

III 
...Уыдис мæйдар æхсæв. Нæ зынд 
Уынгæг комы хуыснæгау фæндаг. 
Уæддæр фæллад барæг йæ бæх 
Тъæбæртг дугьæй ыскъæрдта дуртыл. 
Ныстади бæх. Хæххон доны фынкау 
Йæ хид лæдæрст хуылыдз буарæй зæхмæ. 
Зæронд цæфхæдтæй хаттæй-хатт зынгтау 
Ыстьæлфæнтæ ысхъиудтой къæйтыл. 
Уыд барæг хохаг лæг— хæстон, 
Фырмæстæй хауд тъæппытæ хохау. 
Уый хъахъхъæнджытæ рарвыстой, цæмæй, 
Зæгъа мæнæн уæззау хабар... Фыд уац... 
Знаг куыд ныппырх кодга фидар, 
Куыд бандзæрста нæ хъæутыл арт, 
Куыд бын кæны сæрыстыр æфсад комы, 
Æмæ хæстон зын сахаты фыдæх 
Кæй у — мæхи аххос!.. Мæнæй 
Кæй дзурынц дзыллæ: «Удхæссæг рынау 
Фæу нæ сæрыл хаст! Кæд нын, 
Хуыздæр æнхъæлæн тохы бон Дзæрæхы 
Цæмæн уагътай мæсыгхъахъхьæнæг ды?» 
... Ыссис æмбисæхсæв. Йæ бæх 
Фæзылдта барæг кьæйдуртыл хæрдырдæм. 
Йæ фæсарц уыд уæрдæхбæстытæй лæг — 
Зын хъуырдухæн уæззау хъæрзынау хъуысти: 
«Ныххатыр кæн! Сæрмæты цурмæ мæн, 
Дæ хорзæхæй, бæстытæй ма слас, 
Фæлтау мæ фарсæй сау хъама ыстон, 
Мæ фыд мын æй лæвар бакодта фарон. 
228 

Æмæ дæ курын: сæххæст кæн мæ дзырд: 
Ныррæхой мæ! Ныррæхой мæ тыхджын, 
Цæмæй Сæрмæты хъизæмар мæнау 
Уæрдæхæй хæхты ма амара хурхæй...» 
IV 
Дзæрæх—фыдæбоны уаргъ. Уыди 
Адзалмæ тынг хæстæг — уысмы бæрц. 
Хæдзарæй тард куыдзау хуыссыд 
Хæстоны хид фæсарц — дæлгоммæ. 
Цæфау æм бахъардта гъе ныр: 
Циу худинаг? Хæххоны ном? Фæсмон? 
Кæй бацыд йæ адæмыл цъыфкъахæй. 
... Фæлтау йæ уд куы систаид, сырдау, 
Ызнаджы сау цæфтæй, рæхуыстæй. 
Æмæ куы ссыгътаид, бæргæ, 
Фæдисы арт хæстон мæсыгыл й’ афон, 
Уæд ныр Фыдыбæсты зæххæй 
Хæрид уый ард. Æмæ лæгау 
Хæцид фыдгулимæ цъæх арты. 
Фæлæ йыл худт ызнаг хъæрæй! 
Тырысатæй йæм равдыста уæлахиз, 
Æмæ йæ зæрдæ арф хъæдгомау рыст — 
Нынныхсти дзы гадзрахаты ызгæ кард. 
Дзæрæхы цæстыл ауади: ызнаг... 
Куыд бахауд карз тохæй уацары 
Æмæ куыд лыгъд... Цыма рæсæй 
Фæхафта рудзынджы решоткæ. 
Ыстæй йæ Райгуырæн бæстæм 
Мæйдары рафардæг. Бæрзонд 
Зынгæрттывд арвгæрæтты мигъ 
Æвзист нымæтын ехсæй цавта. 
229 

Æгомыг сау хæхты сæрмæ — 
Нæрыд кæмдæр. Æмæ тæрккъæвда 
Йæ цæсты сыг къæртайæ калдта. 
Дзæрæх ысхæццæ фидармæ. Бынтон ; 
Ныххуылыдз донласт лæг, бæлццонау. 
Мæ цинæн нал уыдис кæрон, 
Лæварæн ын мæ хъама радгон. 
Дзæрæх та уацарæй фыдæх 
Æрхаста тохвæллад æмбæлттæм: 
Уый мардтой тухæнæй. Ыстæй 
Бæхы куыд асайынц цæххæй, 
Куыд ыл сæвæрынц хинæй сахсæн, 
Раст афтæ мулк æмæ æхца 
Мæ фырты асайдтой. Ысразы: 
«Сæрæгасæй мæ ауадзут хъæмæ, 
Æз не ссудздзынæн мæсыгыл фæдис-арт...» 
V 
Бæзджын мигъ комы фæрстыл хылд, 
Гæзæмæ бонцъæхтæ зындысты. 
Нæ сæрмæ Бонвæрнон-цъæхдзаст — 
Йæ тыбыртæ цæуылдæр цагъта. 
Лæууыдтæн хохы уæхскыл æз, 
Дзæбидырау дæлæмæ кастæн. 
Фæлладæй ме ’фсæдты хуыссæг 
Йæ быны скодта. Æмæ бæстæ 
Уьщис пырх горæтау сабыр: 
Цыма йæ знæт лæсæн ныххафта, 
Æмæ дзы цъиуызмæлæг нæй. 
230 

Æрмæст ма уадзгуытау бæрзонд 
Уыдысты хъахъхъæнджытæ тигътыл. 
Фæлæ æвиппайды фæхъæр: 
«Ыссæуы къахвæндагыл барæг!» 
Хæххон тызмæг æрдзы æнцой 
Æрдæгыл аскъуыдта. Цыма 
Æххормаг сабийы дзыхæй 
Ыстыдтой мады дзидзи— ’нæдад. 
Ысхæццæ барæг. Æмæ цырд 
Тæрсæн æнамонДы быдыргьау, 
Йæ фæсарцæй уæрдæхбæстытæй 
Мæ разы ’рыппæрста кæйдæр... 
Йæхæдæг комы ’рдæм фæзылди, 
Фæстæмæ радзырдта мæстæй: 
«Уæйгæнæг у! Хæсс ын тæрхон!» 
Æмæ ма талынджы дæрддзæфæй, 
Гыццыл ыстьалытау пырхæй 
Кæм кæлы Терчы дон ыздыхсгæ, 
Уым дуртыл барæджы бæхæн 
Фæзынд йæ цæфхæдты цæхæртæ. 
... Æз лæгмæ ’ргуыбыр кодтон. Риу 
Фæци мæ фыр сонтæй сырд-зæйау. 
Мæ къæхтæ нал урæдтой мæн. 
Мæ быны фестадысты митдон. 
Æллæх!.. Мæ сау бындур куыд ныззылд! 
Мæ бон куыд ныккалди: Дзæрæх! 
VI 
Сæна-хох бонрухсмæ ныххудт, 
Йæ уæхсчытæй æрцагьта мигьты. 
231 

Бæрзонд ысталыты цæхæр 
Æрхуыссыд амонды цырæгьтау. 
Æмæ цыргь къæдзæхыл хæл-хæл 
Мæ бынмæ урс æхсæрдзæн кодта. 
Цæф хъæдгом — зæрдæйы рыстæн 
Нæ уыдис банцайæн. Тымыгьау 
Уый кодта хъизæмар. Зынг хурмæ, 
Æдзæрæг хус быдырау, сыгъд. 
Æмæ пырх фидары тых хъæрзты 
Кæддæры саг зæрдæ мæ риуы 
Æрра, рæхуыст арсау тæлфыд. 
... Тыхстæй ныхъхъæр кодтон: «Фæдис! 
Ныццæгъдут дзæнгæрджытæ рагъыл, 
Фыдæлты арвмæцыд мæсгуытæн 
Сæ цъуппытыл æртытæ ссудзут! 
Нæ мæсыг хи дурæй... Фæдис! 
Фыдгул æрбабырста. Æртыхст 
Нæ сæрмæ, цъитийы ыскъуыдау! 
... Дзæрæх мæ тугхъæстæ — æрвдзæф, 
Лæууыд сæргуыбырæй мæ разы. 
Зынгау Фыдыбæстæйы зæхх 
Сыгьдис йæ къæхты бын. Бæргæ! 
Ныртæккæ хохы скъуыды арф 
Хъæпæнау куы ахауид. Æрмæст 
Хæстон æмбæлтты ’хсæн тæрхон 
Æз ам куы не скæнин мæ фыртæн. 
Æмæ бæгъæмвадæй зынгтыл 
Куы цæуид тугкалгæ зæрондмæ. 
Кæнæ йæ цъæх цæстытыл хох 
Уæззау къæдзæхдуртæй куы ’ркæлид. 
232 

Йæ хъустыл хохæгты ныхас 
Тызмæгæй уад: «Цъаммар! Уæйгæнæг!» 
Æмæ сæ уайдзæфтæ зæйтау, 
Ызнæт, рыг лæсæны цъыфау 
Цыдысты зæрдæйыл. Уæдмæ 
Бæрзонд ран — сау къæдзæх-рындзыл 
Ыскафыд хуры тын тæрхъусау. 
... Мæ кард фæцъортт кодтон. Тæрхон! 
Тызмæг фыдæлты карз тæрхон 
Дзæрæхæн рахастон... Дызæрдыг 
Мæ риуы мисхал дæр нæ уыд: 
«Мæлæт! Æрмæстдæр ын— мæлæт! 
Фæчъизи кодта хæхты ард, æууæнк. 
Фæхудинаг! Лæджы ном æмæ кад 
Уый мулкыл баивта. Æхца 
Йæ намысыл фæтых, уацары. 
Ныххауæд авддæлдзæх! Куыд уа 
Мыггагмæ цуанæтты хæринаг! 
Æмæ мæ карды фындзæй æз 
Дзæрæхы сæрсæфæнмæ ’ртардгон: 
Быдыргъау къæдзæхы былæй 
Уый коммæ рарæцыгътон къахæй. 
Æмæ дæ фыдгул афтæ... Дард 
Кæмдæр нызгъæлæнтæ ис дуртыл. 
VII 
... Зæрæхсид къæдзæхтыл ыссыгъд, 
Изæрмæ ма уыдис бæндæн бæрц. 
Дзæрæхыл Терчы дон цæссыг 
Æрхæндæг уазал къæйтæм калдта. 
Бæрзонд та арвы цъæхы сынт 
Зылдис фыдæхсæвау йæ сæрмæ. 
233 

СÆРГÆНДТÆ: 
Æмдзæвгæтæ 
Мæ Ирыстон 4 
«Мæн баййарынц...» 5 
Хæхты 7 
«Нæ лæгдæртыл цы худæм..» 8 
Бон 9 
«О цард, мæнæй хуыскъастæу хохаг ма скæи...» ... 10 
Тырсыгоммæ фæндаг 11 
Фæззыгон бон 12 
Нæртон лæджы ныфс 13 
Зымæгон 14 
Пабло Нерудайы мысынæп 15 
«Æз федтоп бонрухсмæ ыстьалыты мæлæт...» 20 
Фын 21 
Бало 24 
Хæххон доп 25 
Арт 26 
Арвырдын 27 
234 

Мæгуыргур 28 
Хæрæг 35 
«Ницы фарн арыс мæ ныхæсты» 36 
«Стъалытæ — æвзист тыччытæ..» 37 
«Ныййарæг мад, куыд нæ зарон дæуыл...» 38 
«Æмдзæвгæтæ райгуырынц...» 39 
«Тымыгъ денджызы сыстад...» 41 
Рæстдзинад 42 
Курдиат дымгæмæ 43 
Зæрдæтæ 44 
«Дзуры хуры тын: «Мæгуыр дæн иунæгæй...» 46 
Диалог 47 
Мидсагъæс 48 
«Цардæй ацæуы лæг...» . . 50 
Зæронд лæджы цæсгом . / 51 
Изæрыгои хъæуы 52 
Уардитæ 53 
Мæлдзгуытæ 54 
Зымæгои пейзаж 55 
Артгæнæг 56 
«Зæххыл цы нæ бавзæрстон, цы...» 58 
«Амондмæ цыдтæн æз уарзтæй...» 59 
Хус рæстæг 60 
«Зæрдæйау сау зæхх, сау хæсты фæсудзыс...» 61 
Сырддонцъиу 62 
«Цы дæ, сæрибардзинад, цы...» 63 
Ахæстоны 64 
Туркаг ирон лæджы хъынцъым 65 
Базары 66 
Тæрхондоны _ 
Æз адæймаг дæн 68 
Рокко . . . 69 
235 

Кусæрттаг 72 
Уацайраг викинг :-.- 73 
Хуымгæнæг 74 
«Уæтæры фосы уаст.. » 76 
«Мæ фыны стъалы раскъæфын цъæх арвæй...» 77 
Дзуры дур 79 
Зæронд хæстон 80 
Сау мысинаг 81 
Зонгæ поэтæн 82 
Тулдзы къалиу 83 
Нæ рæстæг 84 
Фæцыд гæрах 86 
«Рагоп мæсгуытæ...» 87 
Фыны 88 
Дæ сурæт 90 
«Кæм хъазыдтæн нæууыл..» 91 
«Цæуылнæ дæ уарзын — пæ зоиыи...» 92 
Алайпаджы фæдзæхст 93 
Хахуыр дзуры рæстдзинадæй 95 
«Райнисы фыст зарæг...» 96 
Уæ куыдз . . 97 
Вулкаи : 98 
Уæлмæрдтæ 99 
Зынджы стъæлфæи 101 
Фыст хæлд мæсыджы дурыл 102 
Дада 103 
«Цæстытыл ауайы...» 104 
Аргъауы хъайтар 105 
«Дæ пыхас у нæ хæхты сусæг зарæг...» 106 
«Загътои: «Æртæх дæн, цъæх кæрдæгыл судзын...» .... 107 
»Æз фыссыи æмдзæвгæ...» 108 
Дæуæп 109 
236 

Симд 110 
Чермен 111 
«Кæйдæр циныл къахæй шллл’æуу...» 112 
Æнахуыр фын 113 
Гамлеты тыхсты сахат 115 
Кæсагахсæг 116 
Хох 117 
Æрвдзæф бæлас 118 
Ме стъалы 120 
Микрофон 122 
Мæй 123 
«Нæ уыриы дæу...» 124 
«Æз — фæндаг...» 125 
Зæронд лæг 126 
Хохаг ныв 127 
Ирыстоп 128 
Хохаг доп 129 
Боп 130 
Ахстон 131 
Сагъæс 132 
«Фыдыуæзæг...» 133 
Ирон чииыг 134 
Арвыкомы 135 
«Мæ мæгуыр Ир...» 136 
Сæнайы хох 137 
Зæхх 139 
Чъребайаг хæстоны сидт 141 
Рагоп хабар 1"42 
« — Мæ фыд, бæхыл ысбадоп?..» 149 
Маяк 150 
237 

Райгуырæн хъæу 151 
Фурды 152 
Сæумæрайсом Цъæйыкомы 153 
«Хъуыдыты фарнæы...» 154 
«Сау дуг...» — 
«О, мысыи та хæхты...» 155 
Байраджы фын 157 
Уастырджийы монолог 159 
«Нæй арвæрттывдæн...» 161 
Æиамонд лæг — 
Ипподромы 162 
Фæстаг ныхас 164 
Нæ къæсæр * 165 
Æз æмæ зарæг 166 
«Фыдуаг уыдтæн...» 170 
Лигьдоны куывд Хуыцаумæ 171 
Рох хæдзар 173 
Мæрдтæйдзæуæг 174 
Цæугæдæттæ 176 
Шуты мидхъуырдухæп 177 
Фæсхæст 179 
Куыдз . . . 180 
Четойты мæсыг 181 
Дæргъæвсы 182 
Æхсæвыгон 184 
... йæн 185 
Батумы 186 
Мады зæрдæ 187 
Манкурт 189 
Мады фæдзæхст 191 
Æнхъæлмæ кæс 192 
238 

Кадджытæ 
Фыдæлты уæзæг 194 
Хъысмæт ’ 201 
Кавказаг легендæ 206 
Фæсмоп 214 
Тугисæг 218 
Фыды тæрхон 226 

Литературно-художественное издаиие 
Хамицев Албег Федорович 
СВЕТЛАЯ ГРУСТЬ 
Стихи, поэмы на осетпнском языке 
Редактор Л. Е. Валиев 
Художник и художественный редактор 
Г.З.Чеджемты 
Технический редактор 3. С М и с и к о в а. 
Корректор Е. А. И к а е в а 
Сдано в набор 27.06.96. Подписано к печати 17.11.97. Формат бумаги 60x90'/,,. 
Бум. тип. № 1. Гарн. шрифта литературная. Печать высокая. Усл. п. л. 7,5. 
Учетно-изд. листов. 6,38. Тираж 500 экз. Заказ № 2002. С 3. 
Издательство «Ир» Министерства печати и информации РСО-Л, 362040, 
г. Владикавказ, проспект Мира, 25. 
Республиканское иэдательско-полиграфическое предприятие им. В. А. Гассиева 
Министерства печати и информации РСО-А, 362011, г. Владикавказ, ул. Тель- 
мана, 16. 


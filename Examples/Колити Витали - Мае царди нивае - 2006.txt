Колити Витали 
Отсканировано 
6 апреля 2013 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2013 азы 6 апрелы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 

Колити Витали 
Æмдзæвгитæ 
ДЗÆУÆГИГЪÆУ 
2006 

84 Осет 
К83 
Колити В. 
К-83 Мæ царди нивæ: Æмдзæвгитæ — Дзæ- 
уæгигъæу: Ир, 2006 — 175 ф. 
Колиев В. О. 
Судьба моя: Стихи. 
Красота человеческих отношений — вот основ- 
ная тема стихов, вошедших в этот сборник. 
„4702500202-8 ^ мгы 
КМ131<03)-06 1М|- ^0™ 
18ВЫ 5-7534-0652-1 © Колиев В. О., 2006 
© Дзиова 3. Б., оформление, 
2006 

* * * 
Дигорæн æз есге некæд адтæн, 
Уæлдæр мин сфæлдистадæ нæййе. 
Ци фæццардтæн, уоми æз фæццардтæн,— 
Цæмæй уа кæдзосдæр нæ дуйне. 
Дæу уарзун, куд мади æ бæдолæ, 
Мæ нифси хъуртт æма мæ тæлæт. 
Мæ Дигорæ, бæлддагон, Дигорæ, 
Дæ фæхъау мæ раст зæрдæ фæууæд. 

УОСИАТ 
Зæрдæмæ никкæсæнтæ ку уайдæ, 
Еске фарст: зинаргъдæр дин ци йе? 
Фиццагдæр си æхе фæууидтайдæ — 
Æхсæрисæр — мæ цард, мæ дуйне. 
Гъæуи сæрæй кæсун гъæуи бунмæ — 
Ковæндонæ бæласи бунæй. 
Берæ мæ нæбал гъæуй скæунмæ, 
Уомæн æма мæлун æрхунæй. 
Нæ фæдзæхсун, миййаг, ку нæбал уон,— 
Мæн гъæумæ фæлласетæ, уæддæр,— 
Нæ мæ фæндуй, цæмæй исæмбал уа, 
Ке уарзтон, уони фарсмæ мæ сæр. 
Ку цæгъдон, кæми фæндуй, тæппæзтæ, 
Хъисмæт нин нивæгонд æй дзæхстæй. 
Æмидол нæ кæндзæй мæрдти бæстæ, 
Нæ фиддæлтæй нин е фæдзæхст æй. 
Нæ уи корун, гъæубæстæ, беритæ, 
Фал цæмæй мæрдти уон зæрдæфсæст, 
Мæ зæрддæгтæ, гъæуæн æ сигитæй — 
Мæ циртбæл æркалетæ æрмæст... 
6 

МЕДХЪУРДОХÆН 
Еугур дзæгьæл ниддæн æз а царди, 
Нæбал ес æууæнддаг лæг æппун. 
Хебæраги мæ зин, мæ нинкъарди 
Фулдæр хатт мæхебæл фæккæун. 
Æндæр Дуйне! Гъæуй æндæр Дуйне! 
Фал кæми! Ка уодзæй æ гæнæг? 
Хæрам дæр, фæливд дæр кæми нæййе, 
Уæхæн цард кæд исуодзæй не ’цæг? 
Уæлæбæл дæ уод фестæд хъæзалæ, 
Уодзæй мæрдти дæ «цард» уæд хуæздæр. 
Фал ами мæгур лæг ци æвзаруй — 
Уоми дæр нæ фæууиндзæй фуддæр. 
Æз цæрун-нæ цæрун, нæ *й æртасун, 
Нецибал лæдæрун мæ уодæн. 
Фæффæндуй мæ хатгай уодæгас ун, 
Хатгай мæ æрфæндуй нæбал ун. 
7 

* * * 
О, ци догæ æристадæй, 
Ци сау ех нæ æвдæрзуй. 
Аци радæ, аци цардæй 
Ка нæ ба ни, уæд тухсуй. 
Гъезæмари хорхкъæлæтæй 
Нæбал æй нæ бон гъæрзун. 
Адæймагæн æ мæлæтæй — 
Иссæй зиндæр æ цæрун... 

* * * 
Æригьалæй... Æристадæй 
Мæ Дигорæбэел хорбон. 
Искатай æй сæумæраги 
Нæгæ уайгæй Сардидон. 
Цæбæл гьинзуй и адаги, 
Цæбæл кæнуй уодагъай. 
Е гьæуама æ догьуадæй 
Æригъал кæна Уазай. 
Еудзийнадæ ес сæ уодти. 
Кæрæдзебæл æнцæ баст. 
Ехх, дæу ба цума мæ доги 
Кæд райгьал кæндзæй мæ уарзт? 

* * * 
Фæххецæн ан, æма мин 
Ду ниссастай мæ нифс. 
Раст зæгъгæй ба — цума ми 
Дæ уодхæссæг уинис. 
Мæ фурфæллад зæрдæбæл 
Лæдæрсуй дæ æрхун. 
Мæ уæраги сæртæбæл 
Хатиргорæг лæуун. 
Æз ди корун, мæ бæлдæ, 
Цæй, феронх уо дæ маст. 
Æрæздахæ дæ зæрдæ, 
Æрæздахæ дæ уарзт. 
Цармæ кастæй исфæллад дæн, 
Е ба дин зæрди уаг. 
Æнæ дæу æдзæллаг дæн, 
Æнæ дæу кæуйнаг. 

* * * 
Гæр, æдта, уотæ мæгур æрдæн, 
’Ма кæддæр ци абухта мæ реуи, 
Æз уони зæгъунгьон нæбал дæн — 
Ратæдздзæнцæ зæрдæй фудæргъеуæй... 
Нæ, уомæн, гæр, куд ес гæнæн дæр, 
Нæ бæззунцæ финститæ — сегас дæр? 
Уæд кенæ нæ царддæн æппундæр, 
Кенæ ба мард адтæн уодæгасæй. 
11 

* * * 
Арæх мæ фæффæрсунцæ — финсæги: 
Гæр, æндæр неци куст ес дæуæн. 
Æмдзæвгитæ финсис дæ асæги, 
Æви дин ци нез æй, ци тæлæн? 
Дзилли цард мин адтæй мæ цайцумæн, 
Уой мæ тоги, мæ финсти уагьтон. 
Нæ Дигори лæвæнгæ зæнхити 
Рæнгьитæй цæгиндзитæ сагътон. 
Ку кæнонцæ дæубæл ходæзмолæ, 
Уодзæнæй мæ зæрдæн уæд гъигæ. 
Æз дæу дæн, æз дæу дæн, мæ Дигорæ, 
Дæлæ кæнæ, е уæлæ кæнæ. 
Æмдзæвгæ ба, цæстæ цал фæраза, 
Уæдмæ уодзæй мæ царди цибæл. 
Цалинмæ мин мæхе нæ ниууадза,— 
Агорæг зелдзæнæн æ фæдбæл. 

* * * 
Нæ, ме ’мгарæ, мабал дзорæ: 
Нæ исон уодзæй хиццаг. 
Циртгуройнæ мах лæхоруй, 
Нæ дарæс ба — æхсæггаг. 
Аци царди, аци доги 
Ниннæрстæй нæ уодти тас. 
Кæмæн ма ес нифс æ тоги,— 
Нæбал фæууй сæрæгас. 
Ан хецæуттæн æхсæрцæвæн, 
Хæлæйфаг æй нæ ес-бес. 
Нæ сæртæ ма кæми цæвæн, 
Уæхæн дæр нин нæбал ес... 

* * * 
Дессаг мæмæ хатгай фæккæсис, 
Дæ уод дæр адæймагæн ратдзæнæ. 
Хатгай ба ду фестис ибилис, 
Рæстуод дæр усхъуммитæ ’схатдзæнæ. 
Ци си ес уогæ дæр дессагæй, 
Æрдзæ дин кæд æндæр неци рардта. 
’Хе равдесæ еу хатт хиццагæй — 
Дæлфæууйнаг, дæу нин ка лæвардта. 
Фал, уæддæр, ци дессаг дæ, уæддæр, 
Ци нæ ба ралæхори де ’нсæнæй, 
Багъудæй! Æр дин зелæ дæ сæр,— 
Сойни хæццæ марг дæр ниййинсдзæнæ. 

# * * 
Зунд тæразæй нæй, нæ, баргæ, 
Æстъæлфун фуни дæр... Ахх! 
/Ез дæу уотæ берæ уарзгæй, 
Ку зæгьай: не ’сбæзтæй сиахс. 
Мæ рист зæрдæй, мæ тухст уодæй 
Хатт мæхебæл æркæун. 
Æцæг лæгау, тæходуйтæ, 
Кæмæн бантæстæй цæрун. 
15 

* * * 
Замирæн 
Цæппæрдзæстæ, сугъзæрийнæ, 
Уодбæл æмбæл, уарзон цъеу. 
Дæ фæууинд мин устур цийнæ, 
Надвæндагæн дин мæ реу. 
Зонæ, ке дæ мæнæн уарзгæ, 
Уæдта уодзæнæ алкæд. 
Макæд кæнæ нæфæразгæ, 
Макæд батухсæ, макæд. 
Дæ амонд мин — царди бæлдæ, 
Æрдзи стурдæр фæлдесонд. 
Дæ къæхти буни мæ зæрдæ, 
Дæ фæхъау фæууæд мæ уод. 

* * * 
Мæ номæвæрд Регинæмæ 
Мæ зæрдтаг кизгæ, Регинæ, 
Мæ рохс бæддæ, мæ исон. 
Ци хузæн адтæ æзинæ, 
Ци тухстæй дæ фæууидтон. 
Ести ма ди ку фæрреса — 
Цард не ’ссердзæн уæлæбæл. 
Уомæн æма,мæ. зæрдреса, 
Номæвæрæг дæн дæубæл. 
Ду мæнæн дæ цийни хуасæ, 
Ду мæ зæрдæ, ду мæ уод. 
Ду дæр ма мин ку нæ уайсæ,— 
Уæд бауинæ цæрдинод. 

* * * 
Нæ фæррæстмæ 4й мæ рантæст, мæ цуд, 
Уæлдайаг разиндтæн аци царди. 
Ци хиццаг æй мæ финст, зæрдæфтуд, 
Æрвадеуæг кæнун сонт æнкъардæн. 
Ке худтон царди нивæ æргом, 
Æ цæрайæй æргом кæмæн цардтæн, 
Е дæр ма ку феронх æй мæ ном, 
Е дæр мæбæл къахæй ку ниххаттæй. 
Мæ зæрддагон, цæрæ мин фæрнæй, 
Мæ хуарз лимæн æма мæ нæрæмон. 
Мæхеуон ку нæбал æй мæнæй. 
Дæу ба ма уæд, зæгьай, цæбæл дæмон... 
18 

* * * 
Куд федудта и уорс бæх, 
Ракодтонцæ ’й киндзи цормæ. 
Æ къахистмæ ин æрдзæф 
Кæнионцæ горæй-гормæ. 
Куд федудта, куд, æ саргь, 
Куд федудта æ идонæ, 
Æ гьæлæси ин фур арф 
Æрбайвазгæй илигдонæ. 
Куд зудта, уотæ лæудтæй 
Киндзи цори фæстæгтæбæл. 
Зæрдæй е дæр уæд худтæй 
Æ нæуæгсагъд цæфхæдтæбæл. 
Ку хуардтонцæ фид дзæбæх, 
Бакодтонцæ % уæд се ’стойни. 
Ма байзадæй и уорс бæх 
Æнæхуæргæй ес хуасдони... 
19 

* * * ; 
Барæнай, бакæнай бал гæдзæ, 
Еу афони уæддæр куд нæ мæлдзæн. 
Еу афони æхемæ зæнхæ — 
Дæлсигитмæ мæн дæр ниннихъуæрдзæй. 
Зин мин æй еунæг гъуддаг æрмæст, 
Иристон, мæ Дигорæ, уæ рази 
Нæ бакодтон ме ’хæстæ æнхæст, 
Лæдæрун, нæ ми айтæ арази. 
Еунæг, гъе, уой дæн æз зæгъунгъон. 
О, мæ царди циййесдæр стур бæлдæ. 
Мæ Дигорæ, мæхе Иристон. 
Некæд уæбæл кодтбн устурзæрдæ. 
О, Хуцау, соми кæнун дæуæй, 
Мæ кæдзос уод дарун зинг цатæбæл: 
Некæддæр уæ кодтон æз уæйæ, 
Нæдæр ба æййивтон æхцатæбæл. 

* * * 
Фæццæуй, фæ, мæ царди кадæнгæ, 
Хъисмæтæй ба æрмæст уой зудтон. 
Æз цалдæнмæ кастæн, гъе уалæнгæ 
Мæ дигорон æвзаг рæвдудтон. 
Неке зæгъдзæй мæнæй мæ фæсмæрдæ — 
Гадзирахатт адтæй а финсæг. 
Адæмбæл нæ кодтон устурзæрдæ 
Мæнгæ дзурд некæд кодтон æцæг. 
Некæд кастæн фæрсаг фæххуæцæгмæ, 
Зинбæнтти дæр, хатгай, æфтудтæн, 
Гъе уæддæр сфæлдистади æфцæгмæ 
Мæхе зунд, мæхе хъаурæй цудтæн. 
Æртæфстæнцæ мæнбæл мæ зинбæнттæ, 
Ес фадуатмæ цæрун æбарæй. 
Ци къæбæрбæл кустон, цæмæ бæлдтæн — 
Æ бахуæрун мæ бон нæбал æй. 
Синдзи цæстæй кæсун мæ дуйнемæ, 
Мæ тæходуй иссæй æнос фун. 
Фал мæ е дæр нæ есуй æхемæ, 
Цæрун дæр мæ нæ уадзуй æппун... 
21 

* * * 
Ци финстон, уой æрмæст мæ догæн, 
Æгæр берæ царди ниффæразтон. 
Зин мин адтæй цæрун рæстуодæй, 
Кæнгæ миуæ ба æз некæд уарзтон. 
Мæ ниффинст уæ тæрхонмæ хæссун, 
Раздæрау æз уæ цори — Витали. 
Мæхуæдæг дæр си хатт æстъæлфун, 
Мæ ниххусти æма мæ игъали. 
Фæндагсар мин, ме ’мдзæвгæ, фæууо,— 
Мæ рохс амонд æма мæ тогцъирæ! 
Мæ уоди рист æма мæ цæрддзо, 
Уæлæбæл, ду мæ бæсти бацæрæ. 

* * * 
Цæуй мæбæл ауал анзи, 
Куд æнамонд дæн, куд! 
Нурма дзиллити царди рази 
Не ’сбæрæг æй мæ цуд. 
Нурма сæ уодти гъезæмарæн 
Нæма сдæн æнхусгъон. 
Цæрун æрмæстдæр уодемарæй, 
Кæнун хæстæггай бон. 
Æма дзиллæн æз кæд нæбал дæн, 
Корун ди, Хуцау, уæд, 
Фесафæ мин мæ бæлдæ, 
Рарветæ мин мæлæт! 
23 

* * * 
Кæдмæ ма кæндзæнæн гъезæмарæ, 
Кæдмæ ма мæлдзæнæн æз хорхæй. 
Дæ кæддæри нибба — мæ уодмарæг — 
Зæрдæбæл æфтуйуй æдзохæй. 
Нурмæ дæ æз уидтон айдагъ фуни, 
Нур ме ’гъали нæ ерун æллау. 
Карз æрхун никкодта мæ æ буни, 
Дæу фæууиндбæл кæнун кудзаллау. 
О, æрцо, фæййисусуй мæ ауæ, 
О, æрцо, фæммин сорæ ме ’нкъард, 
Кенæ мæ дæ уарзтæй барæвдауæ, 
Кенæ ба мæ фæккæнæ дзухъмард. 

* * * 
Гæр, гъеуотæ хецмæрез дæ, 
Мæ бинойнаг æма уарзт. 
Æз дæу, уотæ берæ уарзгæй, . 
Куд ди райронх ун æвваст. 
Æз кæд н’ адтæн, кæд дæ бари, 
Ду кæд н’ адтæ мæ гъенцъун. 
Уæд алли бони хебари — 
Дæ уиндæмæ ци бæллун. 
Мæ агоргæ ма не ’сергæ, 
О, мæ зæрди уодгæ нифс. 
Ке дæ уарзун уотæ берæ, 
Ду мæн уомæн нæ уарзис... 

СОНЕТ 
Дæ еминæ æма дæ фудрун 
Дæуæн бабæй фестадтæн абони, 
Фал мæн ба куд æвдæрзуй æрхун 
Æнæ де ’ной, гæр, уой куд нæ зони? 
О, нæййес, нæ, æма нæ хъæртæн, 
Ма нурба нин нæ еци тухстадæ 
Æрæвæра не ’хсæни хъæпæн, 
’Ма фестæн кæрæдземæн æнадæ. 
Тухæрветæ дæумæ нæ кодтон, 
Поэт ке дæн, уой дæр хуарз лæдæрдтæ, 
Некæд адтæ мæнæн нæ зæрдтон,— 
Мæ цард адтæ, адтæ мин мæ зæрдæ. 
Мæн сайунмæ гъавтонцæ беретæ, 
Фал дæубæл нæ баййевдзæн, некети... 
26 

* * * 
Цæрун дæр мæ хатгай нæ фæффæндуй, 
Ку фæххатис дæ ниндæ, зæрддаг. 
Фал, мæ зæрдæ, мæ цуку, дæ уиндæ 
Мæн скæнуй, гъе уæдта цæрæццаг. 
Нæ фæразгæй бухстдæр кæрæдзебæл, 
Еу гьæдæй, еу кардæй амаддзаг. 
Æз дæу фæрци цæрун а дуйнебæл 
Дæу нифсæй уотæхсун, мæ бæлддаг. 
27 

АКРОСТИХ 
Ледзунвæндæ кæнун мæхецæй, 
Урух над мин фагæ нæбал кæнуй, 
Идарддæр ди цæун, фал хецæн 
Зæрдæбæл хъæбæрдæр дæу рахгæнуй, 
Æнæргъувæн уæззау издин уарт, 
Мæ реубæл æринцадæй æносмæ, 
Æтт-æдта еци гуппгæнгæ арт, 
Уæд цума кæд содздзæй дæ фалдзосмæ? 
Арази дæн мæлунмæ, æрмæст, 
Ристи дæр ке цардан æмедеуæй, 
Зæрдæй, уой куд фæккодтан æнхæст, 
Тæходуй куд кодтан кæрæдземæ, 
Дæ цæрабæл дæттун æз мæ уод, 
Æрмæстдæр, уой дарæ дæ зæрдæбæл, 
Дæу æной ке уодзæн цæрдинод 
Уæлæбæл дæр æма фæсмæрдæ дæр. 
28 

* * * 
Гурджибети Блашкайæн 
Æцæг поэт æма тугъдонæй 
Зæнхæбæл ду фæццардтæ дæ доги. 
Ци уидтай раст, кæран, гье уонæй 
Кæбæл тох си нæ адтæй дæ тоги. 
Нæхе ба мах дæр хонæн лæгтæ, 
Адæм ба нæ хæссунцæ стур дæнцæн. 
Нæ еумæйаг гъудити цæгтæ 
Дæ еу рæнгъæн æ цори ци æнцæ? 
Куд неци ан дæ цори, уæууæй, 
Цк устур æй дæ тухæ, де ’фсарæ. 
Фæххестæр ан еугурдæр дæуæй, 
Дæ руги ба уæддæр нæ, не ’фсæрæн. 
29 

ДЖУЛЬЕТТÆМÆ 
(монолог) 
Æз дуйнебæл цардтæн æргомдзорæй, 
Мæ фидбилиз æ хæццæ фæууæд. 
Мæ мæлæт мин кадæртæ агоргæй, 
Æз уарзунмæ ци райгурдтæн, уæд. 
Нецибал мæ гьæуй а дуйнетæй, 
Нæдæр уарзт, нæдæр ба фудæрхун. 
Мæ нифсдæттæг, мæ зæрдæ, Джульеттæ, 
Æрхунæй æз дæубæл нур мæлун. 
Мæ зæрддагон хуæрти барæуадзæ, 
Мæ уодæй дин карздæр фæдзæхсун. 
Ма бауадзæ æма ма бауадзæ — 
Естæбæл мæ бæдæлтти тухсун. 
Нифсæвæр алкæд махæн ду уисæ, 
Мæлæтбæл дæр дин, уой фæдзæхсдзæн. 
Естæбæл ку тухса мæ Луизæ, 
Уæд авд марди мæ цирти кæндзæн. 
Нæ, рахæсдзæй дæу хъаурæ беретæ, 
Ду цидæр æндæр сконд дæ, Джульеттæ. 
30 

ÆЦÆГ ИЗÆД 
Бæзити Валяйæн 
Дæ бакаст ’ма ходæзмолæй 
Адæмæн æдæ уарзон. 
Задæлески Нанай сорæт 
Дæу цæсгоми фæууидтон. 
Не ’гасемæн дæ нæ хуæрæ, 
Рæсогдæр дæ æртæхæй. 
Нанай карæмæ фæццæрæ. 
Æнæнезæй, дзæбæхæй. 
Зæрдæбæл кæнис æндзæвгæ, 
Куд адæймаг, куд — изæд. 
Уотæ ке æй — аци ’мдзæвгæ 
Æвдесæн уомæн фæууæд! 
31 

* * * 
Æз дæу хæццæ цал хатт хилæ уинæ, 
Нæдзорайæй уидтан кæрæдзей. 
Дæу уиндæй ба, уæддæр фæууининæ 
Нæ Дигорæ, Иристон, дуйней. 
О, сæттун, хилæ мин ракæнисæ, 
Кæд дин маст берæ фæддæн, уæддæр. 
Ду ци адтæ, адтæ мин — Анфисæ, 
Царди нивæ, мæ зæрди дæгъæл. 

* * * 
Хъисмæт бабæй аци хатт дæр 
Мæ уод кæнуй æвдæрзæн. 
Æризадтæн, гадзирахатт — 
Фæливд адæми æхсæн. 
О, зæгъай мин ду, мæ мадæ, 
Кæдмæ ма бухсдзæй мæ уод? 
Кæд æма æз аци цардæй 
Раги бадæн цæрдинод. 
Дæлфæууйнаг, кæд ци ’зæд дæ, 
Кæдмæти ба уотæхсдзæн — 
Кæд ма бабæй æризадтæн 
Фæливд уодти æмæхсæн. 
2 Колити Витали 
33 

¦ * * 
Мæн ци кодта листлæхорæ,— 
Царди адтæй мæ цæрддзо. 
Гъæтт, тæходуй, мæ Дигорæ, 
Дæуæн ести хуарз фæууо. 
Цæрæнбонти уомæ бæлдтæн, 
Уомæ кувтон æма... гъа! 
Мæ хуарз дæр дæбæл не ’сбидтæй, 
Дæ хуæрзтæй дæр æнæ хай... 

* * * 
«Не ’взаг иронхуати 
изайуй», зæгъгутæн. 
Ци гьæуаггин дæ, Дигорæ, 
Цæбæл ресуй, цæ, дæ уод? 
Ци дæ кæнуй листлæхорæ, 
Цæбæл кæнис цæрдинод? 
О, не ’нккæтей уодти бæллæн, 
О, не ’взаг, ду уо æдас. 
Мах дин цалдæн уодæгас ан, 
Уæдмæ уодзæнæ æгас. 

* * * 
Æ зæрдæмæ ка нæ хæсса, 
Мади сагъæс, мади маст, 
Æ царди над нæ рахæсгæй, 
Е дзухъмард фæууæд æвваст, 
Æтт, кæми дæ, кæ, мæ мадæ, 
Мæ катай æма æрхун... 
Ду мин кæдæй, ду, нæбал дæ, 
Уæдæй сонтæй æстъæлфун. 
Мæ царди нивæ, ме ’носон, 
Цæмæ фæббæллун, æдта, 
Æрмæстдæр ма де ’нцъулд росæн, 
Нимма кæнæ еунæг ба... 

* * * 
Дæ хуæрзтæ дин, æдта, æрнимайæ, 
Уайдзæффагæ куд нæ ’нцæ лæгæн. 
Фæккодтай мин надбæл реураз уайæ, 
Фал байзадтæ фæсвæрци мæнæн. 
Анз хæстæгдæр фæдтæн мæ мæлæтмæ, 
Æнæгьомбæл, æрдзæн æ безард, 
Мæ зиндонæй бæлгæй рохс дзæнæтмæ 
Æрвистон еугур тари мæ цард. 
Æнæуинон мæнæн мæ рæнгьитæ 
Сайд мæбæл, сайд мæбæл æрцудæй: 
Æз уарзтбæл фæффинстон æмдзæвгитæ, 
Финсун ба дæу зинтæбæл гъудæй. 
37 

* * * 
Мæхе зунд ба мæнмæ тухгин кæсуй, 
Нæдæр ба дæ хатгай нæ фæрсун. 
Фал, уæддæр дæ сæрæй ци ратæдзуй, 
Ейæ фестуй мæ над æма зунд. 
Уогæ ба ду ци дæ мин, мæ мадæ, 
Кæд исуодзæн дæу фагæ дзурдгьон, 
Дуйнебæл кæд цардтæн рæстдзийнадæй, 
Дæу уодæй æз уæд уой фæййистон... 

МÆ ЗÆРДÆМÆ НИККÆСЕТÆ 
Гæбути Черменæн 
Æз уарзун зæрддагонæй адæмтæ, 
Æз уарзун — кæмæн ес рæстдуйне. 
Ка нæ кæнуй е ’мбалбæл дам-думтæ, 
Ка кæнуй æ уарзтадæ дуййех. 
Ка кæнуй багъæуаги сахати 
Рæстæмбалæн æ зæрдæ дууех. 
Фæнниуæнтæ махæй иронхуати,— 
Уонæн æнцæ сæ уодтæ цъæх ех. 
Мæнмæ ба ес еунæг курдиадæ, 
Мæ лимæн дæ, мæ гъун, мæ сæхъес. 
Æгас мæмæ æрцо æмбайладæй — 
Мæ фæххуæцæн æма мæ ес-бес. 

ÆЙ МÆ БОН НИФФИНСУН... 
(Пабло Нерудайæй) 
Æй мæ бон ниффинсун аци ’хсæвæ 
æмдзæвгæ æгæрон æрхунбæл. 
Ниффинсдзæнæн загъдæн: аци стъалгун 
æхсæви фуд уазал бахуæстæй стъалутæбæл. 
Æхсæйвон уадæ уæлæрвти зелуй ’ма заруй. 
Æй мæ бон ниффинсун аци ’хсæвæ æмдзæвгæ 
Æз уарзтон уой, рæстæггай мæ, цит, 
е дæр уарзидæ. 
Раст мæн* ахуæн æхсæвти уой хъуритæ 
кæнинæ. 
О, цал хатти гъар батæ кæнинæ игон арви 
бунмæ æ тæвдæ билтæн! 
Е дæр мæ уарзта. Рæстæггайти *й æз дæр 
бауарзинæ. 
’Ма куд н’ адтæй нæ уарзæн еци раст, 
ма игон арвау, цæститæ æ билтæ. 
Æй мæ бон ниффинсун аци ’хсæвæ 
æмдзæвгæ æгæрон æрхунбæл. 
Нæбал æй, нæ, мæ хæццæ, гæр, æдта, 
мин фесавдæй, 
Хемæйгъосæгау игъосдзæн æхсæвæмæ, 
æнæ уой ба ниццæй нигги даргъдæр. 
Æртæхау лæдæрсуй мæ зæрдæмæ æмдзæвгæ. 
40 

Æма ци, мæ уарзтæй æй æз нæ бауорæдтон, 
Аци стъалугин æхсæви е мæ фарсмæ ку нæй. 
О, фæууæд! Кедæр дзурд игъусуй идæрдадæй, 
Фал, уæддæр зæрдæ ба нæй арази нæ 
фæххецæнбæл. 
Агорун æй цæстæй, æ цормæ мæ фæндуй, 
Агоруй æй зæрдæ, е ба нæй, нæй, мæ хæццæ. 
Уæхæн изæр адтæй — æрттивтонцæ уотæ 
бæлæстæ дæр 
Кæддæр адтæй уотæ, нур уотæ нæбал æй. 
Нæбал уарзун, нæ, куд хъæбæр ба уарзтон! 
Æз думгæн лигъстаг адтæн, кæд мæ е 
фегъосидæ: 
Æй æ хæццæ æндæр. Æндæр уодзæй æ 
фарсмæ. 
Раст, куд адтæй мæнæн мæ хъуритæн 
сæ размæ, 
Æ цъухисдзурд æма е ’рвон гурæ. 
Нæбал уарзун, нæ, нæ, фал, ка ’й зонуй, уарзун. 
Уотæ цубур æй уарзт, уотæ стур — иронхауæ... 
Раст мæн1 ахуæн æхсæвти, уой хъуритæ кæнинæ. 
Нæй, не ’ууæвдуй зæрдæ, ке фæххецæн ан, уобæл. 
Кæд æма фæстаг маст æй, е мин ке саразта, 
Æма фæстаг рæнгъитæ, уобæл ке финсун... 
41 

* * * 
Ехх, тæходуй, ци хиццаг æй, 
Ке фæууарзунцæ адæм. 
Сæ ниуазæн хуæрзидзагæй 
Кæмæн радтунцæ кадæн. 
Ехх, мæнбæл ба фæрсæй-фарсмæ 
Билæскъел кодтонцæ-еу. 
Цардбагъæуаги сæ размæ 
Æрлæууинæ, куд фецеу. 
Ехх, æз ба мæ цард, мæ бонти 
Мæгурбæнттæ æвзурстон. 
Бадтæн хъалтæн сæ фæсонти,— 
Æмдзæвгитæ ба финстон. 

КАТАЙ 
Дæумæ ма æз мæхе куд бахатон, 
Ци уагбæл ма кæнон дин лигъстæ? 
Мæ бæлдтагон æма мæ зæрдтагон, 
Кæд æма мæ рист цардæй тухст дæ. 
Гъæтт, æдта, уогæ ба ци хъазар æй 
Дæ зуст исдзурд æма цъæхснаг уес. 
Цидæриддæр кодтон фудазарæй, 
Уонæн ба нимайæн дæр нæййес. 
Ду — ме ’лгъетæг æма мæ багъæуай, 
Мæн де ’ной фæххуæруй æндæр тас... 
Ду мæ разæй циртмæ ку бацæуай, 
Ку байзайон де ’ной — уодæгас... 
43 

ЦÆРГÆСИ МÆЛÆТ 
(Ольга Комаровайæй) 
Сæ зæрдитæ син æхстонцæ, 
Уонæн ба — хорæрдæмæ сæ каст. 
Ци ’й мæлæт, уой уæддæр нæ зудтонцæ, 
Хорæрдæмæ адтæй уæд сæ каст... 
Æрхаудтæй и цъæх арвæй хумæмæ, 
Размæ ма æмпурста реупæскъутæй. 
Еци рæуæг хаудтæнцæ зæнхæмæ 
Æ базуртæй ратунд рæупакъутæ. 
Уоми ба ’й хорхæй ахæстонцæ, 
Æ бауæр ин фæскъауæ кодтонцæ. 
Кедæр къохи тогмондаг сау кард 
Æрцудæй æ хъурбæл фудивард. 
Хирристгъæр фæккодта тæнистæг, 
Æ нихтæ ма нилваста æррæстæ. 
Ракастæй ма еухатт æлгъистæй 
Æ марæгмæ... Нихгæдта цæститæ. 
Тог базурбæл дардта сурхæнгас, 
Сурхæнгас ма дардта æвгæрст хъурбæл. 
Адæймаг, адæймаг — сирдæнгас,— 
Ку уагътайсæ *й бæргæ æ мæгурбæл. 
Æхе ин ниггæлстонцæ риндзæй, 
Æ пакъу ба уæддæр хæрдмæ тахтæй. 
44 

Минкъий сæр дууæ дехи фæцæй, 
О, цъаммар, дæ фудзунд, дæ истахтæй. 
Æнкъардкæсæ кодта æ фæсте 
Æрвгьуз деден бунмæ сæццæ кæсæй. 
Халон ба и марæги уæле 
Ратæх-батæх кодта æнгъæлгæсæй. 
45 

* * * 
О. цал хили æма, о, цал масти 
Уинун кодтон а царди дæуæн. 
Нур дæ цори лæуун æфсæрмдзастæй, 
О, мæ уоди фæстаг фæххуæцæн. 
Дæ рист зæрди фудтухст фудæбæнттæ 
Ниффинсунмæ гъæуй æцæг фурт. 
Хатирæй мин фæууæд, мæ зæрдбæттæн,— 
Дæу аггаг ке нæ хуæцуй мæ дзурд. 
Æрмæстдæр, ду, уой зонæ, мæ мадæ, 
Æнæ дæу æз ке уинæ афтед. 
Æз хæсдзæн царди надбæл дæ кадæ,— 
Куд адæймаг æма куд поэт. 
Царди нивæ, мæ бæлдæ, мæ радæ, 
Æз дæ уоди нигъгъæрзт, дæ фæдон. 
Ниххатир мин кæнæ, мæ рист мадæ,- 
Æз ке не ’сдæн царди дæу фæндон. 
Мæ миутæй кæд хъæбæр ниффæлмаст дæ, 
Дæ уинд мин æй уæддæр æхцæуæн. 
Æз дæ цори лæуун æфсæрмдзастæй 
О, мæ уоди фæстаг фæххуæцæн... 

ВАНО 
Ка нæ нин зæгъа, Вано,— 
Куд лæдæргæ æй «двайно»? 
— Раст ку зæгъон, уæд еу тогæй 
Куд фулдæр дин æнтæса. 
Дæ уосæ дæмæ еу уогæй, 
Дууæ уоси ку кæса, 
Нигги ба ма алли сæуми 
Ку дзиназай, о, ме ’савд. 
Ку рэлæууидæ сау тæлмæ, 
О, ку фестинæ æрвдзавд. 
Ку нæ дин уа рист сахатти 
И цъæхагæй еунæг хупп. 
Цъумур пъолбæл ревæд уати 
Ку фæццæуа, цит, дæ гупп. 
Уæд базондзæнæ Ваной, 
Куд лæдæргæ æй «двайной». 
47 

¦ * * 
Зæгьай, уарзгæ, зæгьай, зæрдæ, 
Цæбæл цума æй дæ гъенцъун, 
Ду дæ мæнæн, мæнæн æдæ 
Мæ уарзт, мæ катай æма ’рхун. 
Æз ба де ’ной æдæн нифссаст, 
Мæ цард де ’ной æй æведæн. 
Æз ба де ’ной дæн базурсаст, 
Æнæ дæу царди неке дæн. 

¦ * * 
Хуцау-хецау фæккодтонцæ 
Корæг адæм сæ тухстæй, 
Зинæй исуæгьд кæд курдтонцæ,- 
Уæддæр сæбæл æздухстæй. 
Ковæндонæмæ кувтонцæ, 
Нæ кæнгæй сæ уод æвгьау. 
Рæстæгутæ æййивтонцæ - 
Еу иннемæй æвергьау. 
Æууæндтæнцæ, æууæндунцæ 
Абони дæр уонæбæл, 
Етæ дæр, гьæтт, мерс кæнунцæ 
Æууæндæгти уодтæбæл, 
Æмхузон æнцæ дуйнебæл 
И Хуцау æма хецау, 
Мæгур лæг ба, гье, уонæмæ — 
Æноси дæр æнгьæлдзау. 

¦ * * 
Батразæн 
Дæ уод басодзæ синдзин арти, 
Кæнæ дæ незтæй фудцæрддзо. 
Мæлæ фуд-фунти гьезæмæртти, 
Æрмæст адæмæн хуарз фæууо. 
Кæнæд дæ бауæр фудæргъеутæ, 
Росбæл цæстисуг лæдæрсæд. 
Хуæрæнтæ хуалихуар дæ реутæ,— 
Уæддæр хуарз уо дзиллæн æрмæст. 
Æма дæ знæгтæ ку ’нсононцæ, 
Ку дæ ’мпурсонцæ æцæгæй, 
Еугур сæ къохтæ ку сесонцæ, 
Уæддæр ду байзайæ лæгæй. 
50 

МÆХЕМÆ 
Некæд кодтон æз тагъд, 
Разиуай ба адтæн. 
Есге зинæй ристгин, 
Алке мастæй тадтæн. 
Мæхе гъуддаг мæнмæ 
Фæстеуенау кастæй. 
Еске сæрбæл хилти 
Изаинæ састæй. 
Батæринæ мæхе 
Фуртæппотти сæрбæл. 
Не ’вгъау кодтон мæ уод, 
Нæ мæ къох — нæмунбæл. 
Етæ’йсæнцæлæггæ, 
Æнæ неци ба — æз. 
Бæргæ зин æй мæнæн 
Игъосун сæ усхъæз. 
Уæддæр мин æнцон æй, 
Зæрдæн æй æхцæуæн. 
Нецæбæл син кæнун 
Æппундæр фудæнæн. 
Мæхе гъуддаг мæнмæ 
Фæстеуенау кастæй. 
Æгайти ’нцæ лæгтæ, 
Сæ усхъæз син барст уæд. 
51 

* * * 
Финсæгæй кадæр ес Иристони — 
Еунæг гьуддаг корун сумахæй. 
Марди бон балæууетæ мæ цори, 
Нæ мæ гъæуй æппун уæ ахæй. 
Уæхе къохтæй сесдзиайтæ мæ кирæ, 
Уодзæнæн, уæд мæрдти æвæсмон. 
Уомæн æма дуйнебæл мæ Ири 
Сумах бæрцæ неке фæууарзтон. 
47 

* * * 
Мæнæн фæдздзорунцæ мæ рази: 
Поэзий арти басугъдтæн. 
Устур Хуцау, дæуæй арази, 
Уонæн æмбал æз ке нæ дæн. 
Мæ уод, дан, равардтон уацари, 
Сæхе схонунцæ цардæфхуæрд. 
Æма алли хатт ба сæ зари 
Уадзунцæ рæнгъи сæ хъуæцвæд. 
Мæхе уонæбæл æз куд барон, 
Уотæй, æвæдзи, сæ исконд. 
Æз ба поэзий гъезæмари 
Æрмæст банкъарун мæ амонд... 

* * * 
Дуккаг сахат... Æхсæвæ æй æ тари, 
Хуссуй дзиллæ фæрнгун фунтæ уингæй. 
Æз ба, куд алкæд, уотæ гъезæмари 
Нæма ’сдæн цох ме ’мдзæвгити фунтæй. 
Идзаг мæ раз: агайгæ сонт бæлдитæй, 
Нæййес уонæн исфедуйæн, кæрон. 
Æма финсун, финсун тухст æмдзæвгитæ,— 
Цæмæй кæна хæстæгдæр исонбон. 
54 

* * * 
Ци скæнидæ мæ зæрдæ тæрхæнттæ, 
Мæ поэзий æргом уой финстон. 
Нæ — бийнонтæй, нæ ба — адæгæнттæй 
Æппæлæн дзурд некæд игъустон. 
Гъе, уæддæр, куд амудта мæ равгæ, 
Мæ нисанмæ, гъеуотæ цудтæн. 
Скурдиадæ ке нæй арвæй давгæ, 
Æз гъеуобæл алкæд æууæндтæн. 
Адæймаг иссеруй царди радæ, 
Уæлæбæл ку нæбал фæууй, уæд. 
Кæдимайдима еци кадæ 
Мæнæн дæр æрхæссидæ мæлæт... 
55 

ЗÆНХÆМÆ 
Нæ ди дæн, нæ, нæ зæнхæ, арази, 
Дорæмуод дæ, æвæдзи, æдта. 
Æндæра ма кæсун куд фæрази, 
Ци тогкæлдтæ дæ реу фæууидта. 
Ду æдæ махæн нæ фуд мадæ, 
Естигъон ку адтайсæ — æндæр. 
Нæ адтайдæ дуйнебæл тугъдадæ, 
Нæ кодтайдæ соцъа цибæлдæр. 
Лæг лæги æвгæрдуй бонигони, 
Цæуй саст бонæй=бонмæ нæ нифс. 
Гæр æдта дæ зæрдæмæ, гъеуони 
Æппундæр, æппундæр нæ хæссис?! 
О, нæ зæнхæ, фæрсун дæ ниннæтмæ, 
Кæд не ’схæссæг-ниййерæг дæ, уæд. 
Мадæй ба æ бæдолæ мæлæтмæ 
О, зæгъай, кæд райадагъта, кæд? 
Цæмæй ди æппæлон, уæд ци уагмæ, 
Куд дæ схонон нæ дарæг, нæ нифс? 
Кæд, куд радтис ду мах дуйней цардмæ, 
Нихъуæргæ дæр нæ уотæ кæнис. 
56 

* * * 
Анфисæн 
Ку æрбæллун мæ царди кæронмæ, 
Ку бацæуй мæ реуи фуд маст. 
Æримисун, куд мин дæ айфонмæ, 
Мæ ниййерæг, мæ уоди æмраст. 
Мæ ниййерæг, мæ мадæ, мæ зæрдæ, 
Мæ царддæттæг, мæ финсти стур нифс. 
Дæ рист уод дин кæнуй мæстигæрдæ — 
Мæ расуг, мæ хæлхъой цард, мæ финст. 
Зонæ, царди мæнæй æниронх дæ — 
Мæ æмдзæвги рæсогдæр тæдзæн. 
Ду ци федар зæрдæй бæрзонд цъонг дæ, 
Ду — мæ уоди фæстаг фæххуæцæн. 
Зæрдæмæ никкæсæнтæ ку уидæ, 
Балæдæрисæ, уæд ду мæ уод. 
Мæлгæй дæр æз дæу ном исзæгъинæ,— 
Фæлдесонди бæрзонддæр исконд. 
Æрдхуардæй, лимæнæй мин ка ’сберæй, 
Еугурей дæр идардмæ ’нтъохун. 
Куд хъæбæр мæ ’рфæндуй, мæ ниййерæг, 
Дæ гъæбеси мæ сæр ниттохун. 
57 

Мæ чæрдтагон, сугъзæрийнæ мадæ, 
Зæнхæбæл æй дæ фæрци мæ фæд. 
Ду цалинмæ цæрис мин æма дæ — 
Нæ мин ес, гъе, уæдмæти мæлæт. 

* * * 
Мегъгун æрвæй ирд хор 
Нæ кæсуй. 
Нæ мæ фæндуй дæуæй 
Æртæсун. 
Рæхги бабæй зумæг 
Æрлæудзæй. 
Æ метæй нæ хъæбæр 
Æмбæрздзæй. 
Нæ игъусдзæй гъæрæй 
Мæргъти зар. 
Æфхуæрдзæй нæ бурдæн 
Æд уазал. 
Бама лæууæ минкъий, 
Уо фæззæг! 
Æнæ дæу кæндзæнæн 
Æрхæндæг... л 

ÆХСÆРИСÆР 
Цæл зингеми мин сугъдтæ, 
Цал туфулей æфтудтæ. 
Æхсæрисæр — зæрдтагон, 
Æхсæрисæр — бæлдтагон. 
Дæ бæлæстæ — мудæмдæф, 
Фæрсаг син кæнуй Ирæф. 
Æхсæрисæр — зæрдтагон, 
Æхсæрисæр — бæлдтагон. 
Дæ бакомкоммæ къолвахс, 
Цæмæн уотæй хемæлвас? 
Æхсæрисæр — зæрдтагон, 
Æхсæрисæр — бæлдтагон. 
Дæ уарун дæр мин — хорбон, 
Уоди хуасæ — Сæхолдон. 
Æхсæрисæр — зæрдтагон, 
Æхсæрисæр — бæлдтагон. 

Мæ гьæубæстæ, о, мæ уод, 
Æнæ сумах дæн инод. 
Æхсæрисæр — зæрдтагон, 
Æхсæрисæр — бæлдтагон. 
Кадгин æнцæ дæ адæм, 
Аци зар æй сæ радæн. 
Æхсæрисæр — зæрдтагон, 
Æхсæрисæр — бæлдтагон. 

* * * 
Æркъиаг ниццæй мæ царæ — 
Æнккæтемæ æнгъæлдзау. 
Нæ, æвæдзи, гъезæмарæн 
Исфæлдиста мæн Хуцау. 
Нифси мæсуг ка фæддаста, 
Ка дардта бурдæнмæ реу. 
Сæрæй цæнхæ ка фæххуаста, 
Уонæй адтæн æз сæ еу. 
Ма абони махти фæрци 
Иссæй кадæр цæрунгъон. 
Æз ба уотид игон-гæрци 
Ку æрветун цæрæнбон... 
62 

ГУБАТÆМÆ 
Рагимис, реуи бабæй ци ’сцадæй? 
Мæ уод мин цæбæл содзуй æрхун. 
Æрæфтудтæ мæ зæрди, Губатæ, 
’Ма бабæй фур æрхунæй кæун. 
Дæ фæлмæн, дæ батаргонд цæститæ 
Æримистон нур дæр нæуæгæй. 
Кæмæн ма ракæнон мæ гъæститæ, 
Ка балæдæрдзæй мæн æцæгæй? 
Бæргæ адтæ мæнæн зæрдæвæрæн, 
Бæргæ адтæ мæнæн устур нифс. 
Дæ хузæбæл мæ рос æрæвæрун, 
’Ма ду дæр, неци дзоргæй, кæсис. 
Лæдæрун, нæ ми дæ, нæ, арази. 
Ку адтайсæ — не ’ссайнæ æндæр. 
’Ма хатир, сæргубур дæн дæ рази, 
Нæ разиндтæн а царди хуæздæр. 
Кæддæр ба дæ дæлбазур хуссинæ, 
Нæ кодтай комидзаг æнæ мæн. 
Уогæ ба, ци зин дин искæнинæ, 
Уогæ ба ци мæстаг дин адтæн. 
63 

Кæддæр ба æз дæумæ рæуæг уадтæн — 
О, рæстæг куд æййевуй, уæууæй! 
Раидард дæн, нур ба, раидард дæн, 
Нæ гъæубæстæй, мæхецæй, дæуæй. 
Кæд айфонмæ, миййаг, ниддæвдæг æй 
Дæ циртбæл æнæхатир сикъит. 
Бацæуæн кæд хъæбæр искæрдæг æй, 
Хъамилæй нæ зиннуй æгиритт. 
Ку ракæнуй а цард мæн буройнæ, 
Зæрдæбæл уæд бустон æфтуис. 
Цума бабæй лæдзæги æнцойнæ 
Нæ гьæунги уæззау иссæуис... 
Рагимис, реуи бабæй ци ’сцадæй, 
Мæ уод мин цæбæл содзуй æрхун? 
Æрæфтудтæ мæ зæрди, Губатæ, 
’Ма бабæй хебæраги кæун... 

* * * 
Мæ фæндагбæл размæ ци нисанмæ цудтæн — 
Нур бафтудæй алцидæр мæ къохи. 
Мулкмæбæлд нæ адтæн, поэт ба æз исдæн. 
Гъеуæд ма цæбæл æй мæ хъурдохæн! 
Нецибал мæ гъæуй мæн царди, æрмæстдæр — 
Уæлæбæл ма еу бæлдæ феронх дæн: 
Тæходуй, еунæг хатт ма, мæ мадæ, мæ сæр 
Сабийау дæ гъæбеси ниттохæ... 
3 Колити Витали 
65 

* * * 
Содзгæ марди æфстæутти хæссун, 
Ку нæ ми загътайонцæ — поэт дæ. 
Нæй мæ бон мæ бинонтæ хæссун — 
Сумах ба ми æмдзæвгæ дометæ. 
Мамæлай къæбæргорæй цæрун. 
Мæ уæлсæрмæ схизтæнцæ беретæ. 
Мæ тухстбæл хаттæй-хатт никкæун, 
Сумах ба ми æмдзæвгæ дометæ. 
— Гъæтт! Хуцау, фæммæкæнæ дзухъмард, 
Кенæ ба мин радтæ æцæг цард!.. 

МÆ ДЗИУАПП 
«Папсе, иннети хузæн цæмæн нæ дæ?» 
Рохсани фарст. 
Аразтон æз уæларвмæ æндзæлттæ, 
Адтæн ин табугæнæг кæддæр: 
Рамæлетæ судæй, мæ бæдæлттæ, 
Поэт уодзæн мæ царди, уæддæр... 
Фæууидтон а дуйнебæл цидæртæ, 
Фал уомæ æрцудтæн цæмæндæр: 
Рамæлетæ судæй, мæ бæдæлттæ, 
Поэт уодзæн мæ царди, уæддæр... 
Агурдтон рæстдзийнади дæгьæлтæ, 
Къума ба мин кодта æхгæддæр: 
Рамæлетæ судæй, мæ бæдæлттæ, 
Поэт уодзæн мæ царди, уæддæр... 
67 

* * * 
«Æрымыс иу мæн». 
Илас Æрнигон 
Ку дæ кæна хъисмæт мæстигæрдæ, 
Рæстуодæй ку æййафай æфхуард. 
Дæхебæл ку æрхода дæ зæрдæ, 
Гъеуæд-еу мæ имисæ, ме ’рдхуард. 
Дæхе уодау хуæрзти кæмæн цæуай, 
Нивондæн кæмæн хæссай дæ цард, 
Е дæбæл мæнгардæй ку рацæуа, 
Гъеуæд-еу мæ имисæ, ме ’рдхуард. 
Ку нæбал дæбæл уа еу фæххуæцæг, 
Æнсонгæй дæхе ба дин идард, 
Дæ тухстæй дæ сæрбæл ку ниххуæцай, 
Гъеуæд-еу мæ имисæ, ме ’рдхуард. 
Ку æрветай дæ бон уотæ ’ррæстæй, 
Дæхеуонтæн ку ’суай хæсгæ уаргъ. 
Дæ фæххуæцæн ку ’суа карз ниуæзтæ, 
Гъеуæд-еу мæ имисæ ме ’рдхуард. 
Дæхецæй ку исцъæх уа дæ зæрдæ, 
Ку нæбал дæ æндава дæ уарзт. 
Дæ рамæлæт ку феста дæ бæлдæ, 
Гъеуæд-еу мæ имисæ, ме ’рдхуард. 

* * * 
Мæ некуцон зæрди гьарæн 
Ку фæццæйсæттуй æ нифс, 
Мæ гъудити гъезæмарæн 
Сæ сæйрагдæр — ду фæууис. 
Ку райдайун дзурдагорæ, 
Ку фæккæнун сонт цæрддзо. 
Фæббæллун, гъæтт, мæ Дигорæ, 
Дæу аггаг финсæг исуо. 

* * * 
Цидæр ба мин уæддæр, нæ, нæ фагæ кæнуй, 
Мæ уарзон, мæ зæрддагон, Дигорæ, 
Мæ хъур мин цалдæн хатт еци пъæсту ’хгæнуй, 
Æз ке дæн дæу æвзагбæл е ’сдзорæг. 
Æз баун хаттæй-хатт сау соцъати евгед,^ 
Ци фæндуй дæр мæ нихмæ кæнæнтæ. 
Дæу адтæн, мæ Дигорæ, æз адтæн дæ поэт, 
Нæ мин адтæй де ’ной, нæ, цæрæнтæ... 
70 

* * * 
Цидæр хузи ниууæнгбаст дæн. 
Мæхе дзурдæй дæр тухсун. 
Цæветтонги, базуреаст дæн, 
Мæхе уотæ æстæфун. 
Гъæтт, кæми дæ, мæ поэзи, 
Мæ катаййаг, мæ цæрддзо. 
Мæ тухст сæйги, мæ зин нези 
Еунæг хатт ма, о, æрцо! ч 
Дæу куд хонон дзæбæхгæнæг, 
Куд дæ хонон хуасгæнæг, 
Мæ тухст незæн æ фудгæнæг 
Кæд ду адтæ дæхуæдæг. 

* * * 
Тæходуй фæккæнун еци цардмæ. 
Куд æхсæви бæлддагдæри фун: 
Дæ зунд ма æрцæуæд æ бунатмæ, 
Æма мабал уо ниуæзтгун. 
Æз «уæлдæрти» хæццæ некæд бадтæн, 
Нæдæр ба мæ гьудæнцæ æппун. 
Куд поэт — æз уотæ æрвонг адтæн, 
Куд адæймаг — уотæ ниуæзтгун. 

ОДÆ 
Текъойти Алашен 
Нивæтауæг, тæходуй, ку уинæ, 
Багьудæй мæ баковун, зæгъгæ, 
Сæ фиццагæн, уæд дæу имисинæ,— 
О Алашкæ — мæ минкъий зæрдæ! 
Дæ кинуод уогæ ба ци æвзаруй, 
Æнккæтемæ баходи, уæддæр. 
Дæ еци худт — тухстæй ниллæмари,— 
О Алашкæ — мæ минкъий зæрдæ! 
Ду алкæмæ ходис цардбæллонæй, 
Уарзуйнаг бæдолæ нин æдæ. 
Ра нин лæг уо, бæззон — исонбони, 
О Алашкæ — мæ минкъий зæрдæ! 
О Хуцау, кæд мæ дзурд ести ’мхасуй, 
Уæргутæбæл, ковун уæд дæумæ... 
Мæ уод ин фæббæззæд уоди хуасæн, 
Мæ Алашкæн — мæ уоди зæрдæн!.. 
73 

* * * 
Мæ цардимбал, зæрдæвæрæн, 
Нæ дæн бонвагæ де ’ной. 
Дæуæй уотæ нæ лæдæрун. 
Мæ нези хатт ци æй, уой. 
Бæргæ тилдтон мæ тæппæзтæ, 
Фæккодтон алкæбæл маст. 
Басугъта мæ мæн æррæстæ 
Сфæлдистадæн æ æртдзаст. 
Игæрдуй мæ еци гьуди, 
Сæри зунд кæнуй лæкъун. 
Æвæццæгæн, нæ мæ гъудæй, 
Нæ мæ гъудæй — Поэт ун! 
Æдух зæрдæ æрæнкъард æй, 
Мæ незæй карздæр — ме ’рхун. 
Уогæ ба ци зин дæ царди, 
Поэти ном, дæ хæссун. 

¦ * * 
Легкойти Геуæргийæн 
Тæходуй, ’ма уоди хъаурæй 
Кæмæ разиннуй дæу нифс. 
Куд курухон, содзуод ауæй 
Не ’нккæтебæл æнхæсис. 
Ду адæмæн сæ зæрдæ дæ, 
Дæ дзурд фарнæй тухгиндæр. 
Сæдæ хуарземæй хуæздæр дæ, 
Сæдæ лæгемæй — лæгдæр. 
75 

* * * 
Нари фæсевæд, æрбамбурд уотæ, 
Сæр уæ багъудæй. 
Дæдæййаг, Виктор! Зуймон цъемоси 
Дæ фиди хæдзарæ царæй-тургъæмæ 
Арти басугъдæй. 
Нари бакæсæн ба и комæрдæмæ 
Хъуæцæй байдзаг æй. 
Æнамонд, Виктор! И сау цæхæри 
Дæ минкъий сабий æ тарст мади реубæл 
Хуæцгæй байзадæй. 
Уæхæн пеллони ниууй тугул дор дæр 
Тари тæппæлттæ. 
Уонæмæ тундзгæй, дæ сонт катаййæй 
Бæргæ ма тудтай 
Цари гæппæлтæ. 
Рагъбæл деденæг фæззигон уазали 
Сæумæ фæссæлуй. 
Лизæ ’ма Виктор! Уæ иннæ сабий дæр 
Бауæрсугъдтитæй æдзæрæг къæсæй 
Сумахмæ цæуй. 

Бунсугьд хæдзарæн е ’скъоргун ала 
Æндæргæй лæууй. 
Дæдæййаг, Виктор. 
Дæ фиди æнсувæр, зæгъунæн Сала 
Фæркитæ зæрдæй 
Циртбæл æмбæлуй. 
Уазал бурдæнтæ бæргæ бамбæрздзæнцæ 
Къæдзæхи скъудтæ. 
Лизæ ’ма Виктор! Уæ ахилæн ба 
Кæд ниссор уодзæнцæ сæ тунд ростæбæл 
Сæ цæстисугтæ... 
Оу, ци кæнон! 

НОМЕРÆН 
Кети ма имистайсæ, цума, 
Фудæрхæн ку кодтай донидзагæй. 
Æрæхгæд æй дæ царди къума, 
Æ дæгъæл ивулд дони байзадæй. 
Аслæмбег, рæстуод адтæ бæргæ, 
Дæхе уодау уарзтай ду адæми. 
Нур сæ уадзис дзиназгæ, кæугæ, 
Ци ма дзорон, дæу ма цæбæл дæмон. 
Æнæ гириз дзорун нæ зудтай, 
Ци æнгомæй хæссис нур дæ билтæ. 
Еунæг каст ма ракæнæ уæдта, 
Дæ цæуæт, дæ бийнойнаг, ахилмæ. 
Нур де ’носон дуйнемæ цæуис, 
Ревæдæй неке цæуй мæрдтæмæ. 
Киридзаг цæстисугтæ хæссис... 
Никкæсæнтæ нæййес, нæ, зæрдæмæ, 
Æндæра фæууинисæ бæргæ, 
Седзæрæй ке уадзис, ду, гъе, уони, 
78 

Ке худтай игъæлдзæгæй — зæрдæ, 
Æрветдзæнцæ сæ цард мæгурбонæй. 
Фæндараст, зæрдæ ресуй дæубæл, 
Фæндараст, зин зæгъæн æй е ’сдзурд дæр. 
Æцæг лæгау цардтæ уæлæбæл, 
Æцæгæй æмбæлис дад циртбæл дæр. 

* * * 
Ци дин кодтон, ци ди дарун, 
Ци мæ кæнис цæрдинод. 
Алли бони гьезæмари 
Цæмæн бафтудтай мæ уод. 
Дæ бæдоли къохбæл хуæцгæй, 
Ду мæ рæзти фæццæуис. 
Нæбал фæуун хебæлхуæцгæ, 
Ниссæттуй куддæр мæ нифс. 
Мæ бæлдтагон, æригьосæ, 
Дæ уиндæй кæцун куддæр. 
Бæргæ зонун, кёдæр урсæ 
Уарзгæ ке нæй, гъе, уой дæр, 
Кæдмæ бæдсдзæн дæ мæстмарæн, 
Дæ цæстити æрбакаст, 
Кæдмæ хæсдзæн гьезæмзрæн 
Æз мæ зæрди еци уарзт. 

* * * 
Исон бабæй уодзæй бæрæгбон, 
Уарзт *ма цийнæ суодзæнцæ æмхæццæ, 
Исон бабæй уиндзæн дæ цæсгом. 
Æмбæлдзæн исон бабæй дæ хæццæ. 
Фæгъгъæуис мæ хъæбæр ду хатгай, 
Дæ фæд ба дин æппун, нæ фæййерун. 
Фæккæнун, хатт, де *ной уодагъай, 
Фæййагорун, фал дæ, нæ, не ’ссерун. 
О, зилдтæн дæ фæсте æз кæддæр. 
фæддардтай мæ кæддæр архъанбастæй. 
Нæ бакумдта хъисмæт æцпундæр, 
Цардайанæ еумæ уодæмбастæй, 
Уреддæр ма имисуц дæ нибба, 
Уæддæр ма æримисун дæ хъури. 
Реуигонæй, о, цад хатт, уогæ ба 
Æрцæуисæ мæнмæ мæ рист фуни. 
Каемае бæлдтæн æдзох, еци бон. 
Ралæудзæй, æууæндун, æнæмæнгæ... 
Ци рахæсса хъисмæт æ тæрхон, 
Уомæн царди нæййес æнæкæнгæ... 
81 

* ¦ * 
Дæу хузæн рæсугъд уод 
Æцæгæй аргьау æй. 
Дæу хузæн зæрдæмбæл 
Мæнæн æвгъау æй. 
Ду ци дæ, Ду - Изæд! 
Ду — Изæд! 
Стур Хуцауи хуарзæнхæ 
Дæу фæууæд! 
Ехх, фæстæмæ здæхæн 
Нæбал ес, нæбал, 
Æндæр дæ мæ уодæн 
Æз скодтайнæ æмбал. 

* * * 
Еунæг хатт мин ду никкодтай 
Кедæр цийни æфсæрм ба. 
Æстæфгæ дæр мæ не ’ркодтай, 
Ци фæууон æз ба — нур ба... 
Дæ еци билти æмбæлдæ, 
Дæ дзигготи еци тæф. 
Никкарстонцæ мин мæ зæрдæ, 
Фæммæкодтонцæ зæрддзæф. 
Исхъæрдтæй мæ уод мæ хъурмæ, 
Дæу имисгæй инæфун... 
Уæдæй нурмæ, уæдæй нурмæ 
Дæ коййæй дæр æстъæлфун... 

¦ * * 
Нæ кæнуй æнæ дæу цард адæ, 
Ци нигьгьос дæ, куд неци исдзори. 
Еунæг хатт мæ исхонæ зæрдæ, 
Сæдæ зæрди байтиндздзæн дæ цори. 
Гæр, æдта, о, куд некæд фæззинни, 
Дæ урзæй ма куд некæд æрдауи. 
Æноси мæ дæ фунти ци уини, 
Еунæг хатт мæ фæууинæ де ’гьали. 

МАДИ ХУÆРÆН 
Мæ мадæ мин куд фæдздзоруй, уотемæй мæ 
къæхтæбæл цæугæ нсема кодтон, уседта мин нæ 
мади хуæрæ Лубæ батинкитæ балхæдта æма мин 
сæ мæ къæхтæбæл æхуæдæг скодта. Уæд, дан, 
ракодтон фиццаг цалдæр къахдзæфи сенæ неке æн- 
хусæй. 
Æрсеги фæгъгъудсей не ’хсæнæй.Æ рохс ном ин 
ерун. 
Дæ сæр дæ дæ фæндон иснихунмæ 
Дæу кустæй некæддæр евдалдæй. 
Æгъдау раттун, хеуæнттæ уарзунмæ 
Ка арæхстæй дæуау, еузагъдæй. 
Седзæргæсæй раги æрйзадтæ, 
Фудираст тугъдмæ фæцæй дæ лæг. 
Е ’рæздахтмæ æнгьæл бæргæ кастæ, 
Фал фур къинди разиндтæй мæлæт. 
Фæддæуагъта æд мæтæ, æд зинтæ, 
Фæддæуагъта æд маст æма рист. 
Немуцæн æностæмæ фæууæнтæ 
Сæ дзилагæн — мæ куйтæ фæлдист. 
я* 

Æ бæдолæ алке берæ уарзуй, 
Неци ес уоми, неци, дессаг. 
Бæдæлттæн æй царди сæ рауадзун, 
Сæ сæйрагдæр æма тæмæссаг. 
Дæ хумæмæ, де ’хсæстмæ бавналди — 
Дæ къæпе искалидæ цæхæр. 
Силгоймаг нæбал адтæ дæ царди, 
Фал фестадтæ лæгдæртæй лæгдæр. 
Не ’нккæтемæн хуæрзтæй ду ци фæдтæ, 
Нæй ме ’взаг, нæ, уони зæгъунгъон. 
Дæ фудзинтæ æма гъезæмæрттæ 
Ка бауодзæй цума финсунгъон. 
Мæнæн ба уæлдай арф дæ мæ тоги, 
Дæ ихæстæ дин фист нæ фæдтæн. 
Фиццаг хатт мæ къæхтæбæл мæ доги 
Дæу æлхæд сурх дзабурти ’слæудтæн. 
Нæ уаз хестæр, нæ уодбæл æндзæвгæ. 
Ниууагътай нæ зæрдити ирдвæд. 
Нæ уоди рист — мæ аци æмдзæвгæ 
Хæлар дин мæрдти бæсти фæууæд. 

* * * 
Æз дæу æнхæст нæ базудтон хæстæгмæ, 
Усмæн разиндтæ уоди тæлфгæ нез. 
Æма нур ба æрцудтæн, æр, ме ’цæгмæ, 
Дуйнебæл уарзтæн кадæ некæд ес. 
Нæййес æма нæййес, æз еци гьуди 
Хæсдзæн нурæй - цалдæмити цæрон. 
Ду мæн схудтай еу усмæн æнæргъуди, 
Мæнæн ба ’сдæ мæ царди æносон. 
87 

* * * 
Ду нæбал дæ мæн хæццæ,— 
Кæддæри цардæмбал. 
Кæсун цармæ фур сæццæ. 
Нецибал, нецибал. 
О, куд нæ, куд, æууæнкæ 
Аци цардбæл нæййес. 
Фæссайдта мæ фудфунти 
Мæнгæ ’ууæнки рæуоес. 
Мæгур цардтæн, уæддæр мин 
Мæнæн адтæ Хуцау. 
Ду бауарзтай æндæри, 
Дæу гъудæй берæ ’хца. 
Фæддинуæнтæ хæлар: 
Мæ хъиамæттæ, мæ уарзт. 
Æрмæстдæр зæрди дуар 
Мабал хуайæд дæ маст . 

* * * 
Изæдбæл дæ нимадтон кæддæр... 
Дæ номæй сонт дзæгъæлтæ кæнинæ. 
Дæу нæ, фалæ ма дин дæ гьæу дæр 
Дæхе уодау дæу фæрци уарзинæ... 
Фæккодтай ми ду ба фудгириз, 
Фæммæуагьтай, æндæрмæ æрцудтæ. 
Нæ зудтон, ке уарзтон ибилис, 
Уæддæр ма мæ зæрди ба æфтудтæ... 
Нур рæстæг бакодта æ кæнон, 
Æнæуинон мин ’сдæ, кæд игъоси! 
Ду дæ лæги уарзæ æвæсмон... 
Æвæсмонæй уарздзæн æз мæ уоси... 

* * * 
Гæнæн кæд ес — ниммæ уадзæ, 
Кæд дæ фæндуй хуарз мæнæн. 
Дæ хуасæ мин нæй æвдадзæ, 
Æрмæст дæр дин зæгъæг дæн: 
Нæ мæ гьæуй дæ уарзт уогæ, 
Нæ мæ гъæуй дæ цибæл. 
Бамæуадзæ мæхе уагбæл 
Исæмбæлун мæ циртбæл. 
Æз дæ хæццæ ’суон æмсерæ, 
Е дзæнæти æмдзæрæн. 
Гъе, уой бæсти Барастурæй 
Ракордзæнæн зиндзæрæн. 

* * * 
Изæрæй ку æрхъан ун хуссæни, 
Ку ’ристуй къæсæрбæл хъæрæу лæг. 
Рауинун дæ, гъеуæд, мæ рафуни, 
’Ма цидæр æрбауй мæ хуссæг. 
Ма мæ зæрдæ фестуй æмидолæ, 
Мæ уод мин исæзмæнтуй имис. 
Ке хæццæ мин кæнис æмидолæ, 
Кæмæн батæ, хъуритæ кæнис? 
Исрæхуайуй мæ уод мæ ци кæнон, 
Хиццаг мин исуй, гъеуæд куддæр, 
Фал имæ хицæ дæр куд нæ кæнон, 
Кæд æма дæ æмбаз æй æ сæр. 
Алли хатт æз уотæ нæ таинæ, 
Нæ цæуидæ мæ реуи тухст гъæр. 
Тæходуй-ма, бæлвурд ку зонинæ — 
Еунæг хатт фæууидтай мæ ду дæр? 
91 

ЦАГЪАТИ ТОТРАЗИ ИМИСГÆЙ 
Куд нæ кæнæн а цардмæ хæран, 
Æвзарун нин кæнуй кæд ци фуддæр — 
Нимæдзæй æнæуой дæр къуар ан, 
Æма бабæй ду дæр ни фæгъгъудтæ. 
Ан, æвæдзи, хъисмæтæй æлгъист, 
Амондгун кæд адтæй æргомдзорæ? 
Дæуæн адтæй дæ бæлдæ, дæ рист 
Нæ дигорон æвзаг, нæ Дигорæ — 
Ду нæ адтæ се ’ной цæрунгъон. 
Дæ кæдзос уод æма дæ цæсгом 
Дæ фæсте ду уадзис рæстæвæрдæй. 
Фæндараст... Æндæр ма ци зæгъон? 
Нецæбæлбал мæ æрдæмдзæнæ... 
Мæнæн ба имисуйнаг дæ ном,- 
Æностæмæ мæ зæрди цæрдзæнæ. 
92 

* * * 
Фæстаг тунæ рагъбæл исусуй, 
Ранигулдæй и хор, фал æ ранди 
Кæцæйдæр сосæг дзурд игъусуй, 
Кæцæйдæр игъусуй сос дзубанди. 
Нæ, уæддæр, нæ дæ кæнун æндæр, 
Лæдæрун... ду æндæри ке уарзи. 
Фал, уæддæр, цæмæндæрти, уæддæр 
Æнамондæн февзурис мæ рази. 
Дæ уарзтæй æз уогæй æнæ хай, 
Ци никкæни зæрдау мæн дæ хъури, 
Ци дин кодтон, æдта, гæллæхха, 
Ду мæнмæ ци æрцæуи мæ фуни?! 
Дæумæ бæлгæй мæ уарзт исусуй... 
Ранигулдæй и хор, фал æ ранди 
Кæцæйдæр сосæг дзурд игъусуй, 
Кæцæйдæр игъусуй сос дзубанди... 
93 

* * * 
Никкæсисæ хатгай дæ зæрдæмæ, 
Ци дин кодтон, цума мæ рæстæй. 
Бухст дæбæл нæ фæразтон гæзæмæ, 
Нур нæ цард евгъуйуй æртæстæй. 
Разиндтæнцæ фунсайд нæ ниббатæ, 
Дæ гъар реутæ, дæ билтæ æма... 
Æрвæрттивдау æвваст ци æрбадæ, 
Уой нур дæр нæма зонун, нурма. 
Ку нæбал дæ хонун мæ рохс бæлдæ, 
Ци хуæруй, уæд мæ уоди æрхун — 
Ду мæ уоди æппун ке нæбал дæ, 
Ке нæбал дæ мæ царди æппун... 

* * * 
Темурти Изети номерæн 
Дæ нез дæбæл тухгин ку исуидæ, 
Дæ рунæй ду кæнгæй уодагьай. 
Агорисæ, æвæдзи, дæ фиди, 
Агорисæ дæ мади, гьай-гъай. 
Уогæ ба дæ тæнуод ци ниббухстæй,— 
Еци зин, еци рист, еци маст. 
Кизгæ уогæй еци ристæхсистæй, 
Ду абони кæнис фæндараст. 
Фал кумæ, уоми хор ку нæ кæсуй, 
Уæд имæ ци кодтай уотæ тагъд. 
Дзилли суг сæхе дæр ку нæ фæрсуй, 
Сæ ростæбæл кæнгæй æварст тагьд. 
Фæсевæд дин адтæнцæ дæ уиндæ, 
Нæ, уогæ еунæгæй нæ цæуис. 
Ду дæ мадæ æма дæ рист фидæн 
Сæ зæрдитæ дæ хæццæ хæссис. 
95 

* * * 
Фæффулдæр уй хатт дæ бостæ, 
Фæззæгьис хатт фæццæун... 
Æнæ мæн батæй дæ ростæ, 
Куд фæраздзæнцæ бухсун... 
Ци зæрдæй мин æй зæгъдзæнæ, 
Нæ лæдæрун æз, гъеуой. 
Æнæ мæнæй куд цæрдзæнæ, 
Куд фæццæрдзæнæн де ’ной... 

* * * 
Æнгъæлмæ каст... ци зин дæ, ци, а царди! 
Дæу дардзæн зæрди, куд бæлдтагон фун. 
Цума есгæд бафсæддзæнæн дæ батæй, 
Дæумæ æз уотæ сах æнгьæл кæсун. 
Мæ уод дæу æй, мæ тухæ мин ду цъири, 
Мæ цард дæу хæццæ баст æй фур æнгом. 
Æдта, гормон, еу ескæд куд нæ зинни, 
Цæмæй дæ уотид еухатт фæууинон. 
Мæ цард иссæй де ’ной мæнæн æрвæдзи, 
Æхсæвæй-бонæй мæн хуæруй æрхун. 
Поэти уарзт нæ зони ду, æвæдзи, 
Поэти уарзт ду не ’стæфи æппун... 
4 Колити Витали 
97 

* * * 
Д-æн 
Æгæр дзæбæх, æгæр хуарз дæ, 
Æгæр уотид зæрдитигъд, 
Фал нæ уадзис киндздзон базмæ 
Еунæгей дæр æгирид. 
Уæхæн ба ес — æ фудлазæн, 
Æргомæй дин æз зæгьон. 
Зæрдæмæ дæр æй нæ уадзи, 
Нæ уарзун дæр нæй æ бон... 

* * * 
Ци мин фæдтæ, ци нæ фæдтæ, 
Мацибал фæууо æппун. 
Дæ зуст дзурдтæй исрæгьæд дæн, 
Уæддæр дæбæл нæ бухсун... 
Мæ зæрддагон, о, ме ’мдзарæ, 
Æнæ де ’ной — цард фудрун. 
Мæ цæстисуг ниллæмарун, 
Уæддæр дæбæл нæ бухсун. 
Байдзаг æй мæстæй тæразæ, 
Мæ уарзт мин кæнис лæкъун, 
Бæргæ ди нæ дæн арази, 
Уæддæр дæбæл нæ бухсун... 

ФÆНДОН 
Æвзарæд дæ какола мæ сæр, 
Е раййевæ кæддæри ирдвæндæ. 
Расуг дæн æз абони хъæбæр, 
Дæу уинун мæ æппун нæбал фæндуй. 
Æз уодзæн аци изæр де ’ной, 
Нæ уодзæнæн ахсæви дæ хæццæ. 
Дæ зуст хилæ æма дæ рохс кой 
Исуодзæнцæ мæ сæри æмхæццæ. 
Тæрегъæд фæккæнун дин уæддæр, 
Кæд дин хатт æз фестун дæ тарддæр дæр, 
Ку банайай арф цади еугæр, 
Уæд гьæуй инайун идарддæрдæр. 
Мæ зæрддагон, фæстæмæ æрцо, 
Æз мæ уоди дæ зуст ниннигæндзæн. 
Æнæ дæуæй кæндзæн фудцæрддзо, 
Æнæ дæуæй цæргæ нæ фæккæндзæн... 
100 

ÆНСУВÆРМÆ 
Ерун си Колити Казбеги рохс ном 
Цæбæл ма гъуди кодтай, ме ’рвадæ, 
Дæ катай цæбæл ма уæд адтæй, 
Ку тудта дæу фуд нез царди радæй, 
Сау æрхæнæй хъури ку бадтæй? 
Дæ адзалæй нурма зæрдæгъар дæн, 
Ку уарзтай дæхе уодау ду цард. 
О, Казбек, уæд куд тагъд æрбатар дæ, 
Ци устур зин хæссуй нин дæ мард. 
Дæ бæдæлттæ хормæ куд фæууагътай, 
Бухст сæбæл нæ фæразгæй æппун. 
Хъæмайау уотæ тагъд куд фæссагътай 
Уоси зæрди æносмæ æрхун. 
Ку уарзтай дæхе уодау дæ рази 
Дæ хеуонти, адтæ син стур нифс. 
Æнкъардæй нур лæуунцæ мæрдадзи, 
Æрмæстдæр сæ ду ба нæ уинис. 
Фæндараст, мæ зæрдтагон, нæбал дæ, 
Уæд сæ цард цæуæтæн нивгундæр. 
Ци сикъитбæл хуссис, ейæ ба дин, 
Мадии армæй фæууæд фæлмæндæр. 
101 

* * * 
Бæргæ зонун, куд зин дин æй, 
Нигки зиндæр — мæхецæн. 
Тæходуй *ма еци зингæй 
Ку бауинæ рæувецæн. 
Ци дин фæдтæн аци царди, 
Æнгулдзнимад сæ фæууо, 
Еунæг уосиат, — мæ фæсмарди 
Зæрдибунæй, цит, никко. 

* * * 
Мабал цæвæ мæ рони дæ сæр, 
Мабал гъазæд дæ тулфæ мæ реуи. 
Уосæн дæ нæ ракордзæн уæддæр,— 
Нæ цардвæндаг махæн æнæ еу æй. 
Æгæрон æй дæ маст, лæдæрун. 
Æнæ мæн ке кæнис сонт уотхарæ, 
Æнæ мæн нæ фæразис æппун, 
Æнæ мæн исусуй дæ уодхъарæ. 
Нæ, ма ’фхуæрæ дзæгъæли дæхе, 
Дæ зæрдæн нифситæ ми ма ’йвæрæ, 
Æз кæддæр ци уарзт кодтон дууех, 
Е раги кедæр тургъи баймирæй. 
Ци монцæй рæвдуд адтæн кæддæр, 
Мæ уодбæл е бадт æй бæзгин къеуæй. 
Мабал цæвæ мæ хъури дæ сæр. 
Мабал гъазæд дæ тулфæ мæ реуи. 
103 

* * * 
Ку йстухсун мæ тухст бæлдæй, 
Ку мæ фефхуæруй æрхун. 
Цæрун дæр мæ нæ фæффæндуй, 
Мæлунгъондæр нæ фæуун. 
Мæ зарддагон, о ме ’вдадзæ, 
Мæ царддæттæг æма рун. 
Мæлун дæр мæ ка нæ уадзуй, 
Цæрун дæр мæ ка кæнуй. 
Уодæй ратæдзгæ æмдзæвгæ, 
Мæ сувæллон, мæ хиццаг. 
Ескæмæн кæд дæ нæбæзгæ — 
Мæнæн ба дæ мæ зæрдтаг... 

* ¦ * 
Мæстгун бабæй дæн абони, 
Мæхебæл кæнун асхъод. 
Фалæ цардæн æ зиндони 
Цæмæн бафтудтон дæу уод. 
Зæрди нез дин ку искæнун 
Ку фæккеун, хатгай, ку, 
Æнæмæнгæ мæ рамæлун 
Дæу дæ зæрди æрфæндуй. 
Фалæ зонæ, мæ зæрдтагон, 
Мæ уоди нифс, мæ тæлæн. 
Зæнхæбæл дин ку нæбал уон, 
Зин дин уодзæй æнæ мæн. 

* * * 
Текъойти æдзард Виктори 
ном си ерун 
Ци идзулд бон адтæй еци бон, 
Ци гъар адтæй. 
Фалæ си дæу уод ба, о, нæ бон, 
Нæ байрадæй. 
Цардæнгъæлдзау æрцудтæ, бæргæ, 
А дуйнемæ. 
Дæ минкъий, дæ уарзæгой зæрдæ 
Фæддууех æй. 
Кæмæ дардтай ирайгæ дæ къох 
Зæрдирадæй, 
Æрветдзæнæй хъурмæй æд хъурдох 
Еци мадæ. 
Кæбæл кодтай æноси цийнæ, 
Еци фидæ — 
Ниббæлсон æй кодтай фурзинæй 
Мæстæуу илдæй. 
Ци идзулд бон адтæй еци бон, 
Ци гъар адтæй. 
Фалæ си дæу уод ба, о, нæ бон, 
Нæ байрадæй. 

¦ * * 
Мæ уод дин æрæвардтон дæ рази, 
Ци ма дæ гъæуй? 
Æнæ дæуæй цæрун нæ фæразун, 
Ци ма дæ гъæуй? 
Æдонуг кæнун æнæ дæуæй, 
Ци ма дæ гъæуй? 
Еунæг къæсау фæсвæд æнæ гъæуæй, 
Ци ма дæ гъæуй? 
Зæрдæмбæлæ исдæ мæ уодæн, 
Ци ма дæ гъæуй? 
Нæ зонун, æнæ дæу куд уодзæн, 
Ци ма дæ гъæуй? 
Имисун мæ фуни дæр дæ ном, 
Ци ма дæ гъæуй? 
О, зæгъæ, зæгъæ мин æй æргом, 
Ци ма дæ гъæуй? 
107 

* * * 
О, корун ди, ма мæ къахæ, 
Ма мæ къахæ дæхебæл. 
Ку уа æхцин æд фургахæ, 
Уæд ракæлуй билтæбæл. 
Мæн дæ реуи ма фæлсодзæ, 
Фæнди фестæ тобæ дæр. 
Айдагъ къере нæ басодзуй, 
Фал басодзуй тебæ дæр. 
О, зинаргъ дæ, о, мæ цæсти, 
Фал, зæгъун дин æргомæй: 
Исфицæн еумæ, — уой бæсти, — 
Æз байзайдзæнæн хомæй. 

ДУАДТÆ 
Хъиргъути Сократæн 
Ци лæг адтæ, уогæ, ци лæг адтæ, 
Уæд дæ фарнæ кæбæлти адтæй! 
Ци незæй уæд æвваст æрбатаддæ, 
Ци сау рахæн дæ уоди ’сбадтæй. 
Ду цалей рахудтай царди надмæ 
Дæ уоди раст æма дæ зундæй. 
Ци лæг адтæ, уогæ ци лæг адтæ, 
Е махæн не ’нккæтемæн зунд æй, 
Æнæ дæу фæммæгур æй гьæубæстæ, 
Æнæ дæу нæ федауй нæ синх. 
Ду адтæ, *ма нæбал дæ æррæстæ, 
Сау ингæни æносмæ хуссис. 
Дæ лæгкари æвваст æрбатар дæ, 
Нæ зæгьуйнаг æма нæ рæстæл. 
Уой æнгьæл æз царди некæд адтæн, 
Ма финсдзæн дæ фæсмæрдæ дæубæл. 
Нæмгæ дæр нæ кæнисæ гæзæмæ, 
Ахур кæнун мах ба нæ кумдтан. 
Æтт, Сократ, æрæздæхæ фæстæмæ, 
Нигки ма нæ фæннæмæ, уæдта... 
109 

* * * 
Дæ сурх билтæ æма дæ дзиккотæй 
Æфтудтай беретæбæл катай. 
Сæ сæртæй истæхгæй гæлæботæ, 
Дæхебæл сæ æнцойнæ кодтай. 
Мæн уати дæ нур ба, мæ Рагнетæ, 
Хуцау мæ æрæвардта дæуæн. 
Аци ’хсæвæ — исæвд мæ дуйнетæ, 
Аци ’хсæвæ ду дæ мæ тæлæн. 
Ниссабур æй гъæунги цъæх бæрзæ, 
Рæстæг фестдзæй æмир æма даргъ. 
А изæр мæ тæвдæй æрæмбæрздзæй 
Дæ бæгънæг уорс бауæри дудагъ... 
110 

* * * 
«Быть интересной, 
Казаться честной, 
Меж тем обманывать и лгать...» 
К. Хетагуров 
Æнæнвæрсгæй медбилходæ, 
Рæстуод зингæй — ибилис. 
Цæмæн гъудæй уарзæг уодæй 
Æнæуарзгæй фудгириз. 
Æви царди æруайæнти, 
Дæн, æвæдзи, къудурон, 
Æндæра дæ æнкъарæнти, 
Зæрдауиндзæн куд худтон... 
Мæн æууелгæй фудæрхунтæ 
Батавионцæ дæу ба. 
Æндæр кедæр — хъури бунтæ, 
Æндæр кедæр — фæлмæн ба... 
Уарзт ка ’ййевуй уотæ ’нцонæй, 
Уарзæг зæрдæ уомæн уæд, 
Нигки ма ин æ тæрхонæн 
Æ рæстдзийнадæ фæууæд. 
111 

* * * 
Хестæр адтæ мæнæй, хестæр адтæ, 
Уæддæр дæ æнæбæрцæ уарзтон. 
Уолæвдау мæ рæугути ниббадтæ, 
Алли дзурд, алли маст фæразтон 
Дæу туххæн, æрмæстдæр мин ду адтæ, 
Некебал мæ гъудæй æппундæр, 
Издийау мæ бауæри ниттадтæ, 
Æнæ дæу æз исуинæ сæлхæр. 
Бæргæ дзурдта мæнæн мæ ниййерæг, 
Бæргæ хуардта мæ хуæрæ æхе. 
Гъе, уæддæр æз зилдтæн дæу агорæг — 
Дæу нæ кодтон мæ уодæй дууех. 
Куд дæ уарзтон — Хуцау мæ æвдесæн. 
Бон-æхсæвæ де ’ной нæ зудтон. 
Никъкъумух æй æ фий мæ финссесæн,— 
Æз дæубæл æмдзæвгитæ финстон. 
Ду равзурстай æндæр цардæмбалæн, 
Æндæрбæл исæвардтай мæ ном. 
Кадæр дин æййевуй дæ Виталий, 
Кæбæл дæ нур æз ба æййевон? 
112 

ИВЕТÆМÆ 
Ци адтæнцæ дæ цори дуйнетæ, 
Дæу уидтон еци доги æрмæст. 
О Иветæ, Иветæ, Иветæ — 
Мæ рист зæрди кæддæри нигъгъæрзт... 
Дæу фæсте кæд фæууарзтон берети, 
Уæддæр адтæн дæуæй æз æфсæст. 
О Иветæ, Иветæ, Иветæ — 
Мæ рист зæрди кæддæри нигъгъæрзт... 
Æз дæубæл нæ æййивтон некети. 
Ду мин адтæ Хуцауи фæдзæхст. 
О Иветæ, Иветæ, Иветæ — 
Мæ рист зæрди кæддæри нигъгъæрзт... 
Мæ рамæлдæ æма мæ æскъетæн, 
Мæ уоди скъуд æма мæ рæхæст. 
О, Иветæ, Иветæ, Иветæ, 
Мæ рист зæрди кæддæри нигъгъæрзт! 
113 

* * * 
Цæмæ дæмæ уотæ кæсуй, 
Мæ исдзурд æма мæ гъос? 
Нæ еу сахат дæр не ’ртæсун, 
Кæд æма мин æй æнос. 
Ду нæ уогæй куд ниххусдзæн, 
Мæ рохс уарзти æхсæрдзæн? 
Æнæ дæуæй куд ниббухсдзæн, 
Æнæ дæуæй куд цæрдзæн? 
Ду цидæр, цидæр æндæр дæ, 
Мæ катай æма æрхæн. 
О, мæ зæрди æмæмбæлдæ, 
О, мæ уоди уолæфæн... 

* * * 
Мæ бакомкоммæ æрбадтæ, 
Игъосун дин дæ уолæфт. 
Уотæ рæсугьд некæд адтæ, 
Мæ иссирд æма исæвд... 
Тунтæ гъазуй дæ цæсгомбæл, 
Арт æрттевуй дæ цæстæй. 
Æвæццæгæн, дæ рохс номбæл 
Мæхе ном дæр æмцæфст æй. 
Ехх, ку уайдæ, ку, мæ равгæ 
Дæуæн ести хуарз фæуун. 
Зæрди буни дæ, рæвдаугæ, 
Нæ кæнинæ уæд тухсун. 
Бæргæ мæ фæндуй, не ’фсийнæ, 
Царди дæуæн зæрдтаг ун. 
Фал гæзæмæ æй мæ цийнæ, - 
Æносон ба — мæ æрхун... 
115 

* * * 
Арв æ метин фæлдзæгъдæнæй 
Æрлæурста æцæгæй. 
Сæумæмæ ба æ идзæгъдæн 
Æризадæй дæвдæгæй. 
Хор ку скастæй хуæнхти сæрмæ, 
Ку багъар æй и уæлдæф, 
Уæд æхецæй æфсæрмийæй 
Æрфæлмæн æй, æрсæлæф. 
И мет дæр ма ку фæддон æй, 
Ку ’й æрсаста хори тафс, 
Уæд дæу зæрдæ цæмæй конд æй, 
Ци æркъейаг æй, ци уафс? 
Цæбæл ма мæ уод ниввæрон. 
О, зæгъæ мин æй æргом. 
Ци цæхæрбæл ма нифсæрон, 
Ци арти ма басодзон?! 
О, зæгъæ мин, ци фæккæнон, 
Æз мæ зæрди устур маст? 
Дæ æууæнки куд бацæуон, 
Куд исасодзон дæ уарзт?.. 

* * * 
Æ ес хай дæр ка нæ комуй, 
Ка ’й рансонуй æ цонгæй, 
Æгæр берæ ка фæддомуй, 
Е байзайуй æстонгæй. 
Ке нæ уарзтон, е мæн уарзта. 
Мæнмæ ка ’дтæй æнгъæлдзау, 
Æхе мæбæл ка фæббаста - 
Лигъдтæн уомæй тарст сирдау. 
Æрра сæнттæ кæбæл цагътон, 
Кæмæ кувтон ’ма тадтæн. 
Рæубазуртæ кæбæл сагътон — 
Дууемей дæр æнæ хай... 

* * * 
Т. Хъ-мсе 
Хъисмæтæй дæуæн адтæй лæвæрд 
Адæм уарзун, кæнун син лæггадæ. 
Дæубæл адтæй æфсоййæн æвæрд — 
Ескæмæнти фæууай хуарздзийнадæ. 
’Ма цудтæ, дæ тæнуод лæвардтай 
Дæхеуонтæн, Хъазбег, уоди хъарæ. 
Æнккæтемæн дæ зæрдæ гъардтай, 
Дæхуæдæг ду уогæй æнæхъарæ. 
Нæ, уæддæр царди ауи лæстæ, 
Кæд есгæ — ду адтæ зиангундæр. 
Дæ еци маст æма дæ растæй 
Хъарæгинтæй исдæ хъарæгиндæр. 
Нур æносмæ ингæн — дæ хуссæн, 
Дæ цирт æй, кæд, ций фæндуй, талингæ — 
Нæ дин ес нæ уодтæй æртæсæн, 
Нæ рæстимис æма нæ гъарæнгæ... 
118 

* * * 
Ци мæ дауи дæ дзигготæй, 
Ци дæ фæндуй, ци, зæгьай. 
Цæмæн дæ фæндуй, гъе, уотæ, 
’Ма мæ уоди æрцæрай. 
Лæдæрун дин дæ цибæл дæр, 
Кæд ’нæ дзоргæ нæ уадзис... 
Æндæр хузи зæрдæмбæл дæ, 
Æндæр адæ мин кæнис. 
Ке хæццæ цæрун еу кæрци, 
Ке дзурдмæ кæсун æнгьæл — 
Æз ке уарзун уодæмбæрцæ, 
Уой куд баййевон дæубæл. 
Ци мæ ’мбæрзи дæ дзигготæй, 
Ци ма дæ гьæуй, зæгъай. 
Цæмæн ма дæ фæндуй уотæ, 
*Ма мæ уоди æрцæрай... 
119 

БОСТÆ 
Нæбал дæбæл кæндзæн æрхун дæр, 
Некæдбал дæ дардзæн мæ медуоди. 
Дæ фæсте нæ тъифсдзæн æппундæр, 
Бакæндзæн нæ уарзтбæл устур хъоди. 
Дæу туххæн цъимарати лæстæн, 
Ци мин фæдтæ, — фæдтæ мин мæ фагæ, 
Уæддæр ма дæ уиндæмæ бæлдтæн, 
Уарзгæ дæр дæ кодтон æнæуагæй. 
О, Хуцау! 
Цæмæн уотæ ’й а цард? 
Адæймаг æ уодау ке фæууарза, 
Ке исхона æ уод, æ бæлдтаг, 
Гъе, гъæуама, гæр, уой куд ниууадза? 
О, ка *й зонуй, уарзун дæ нур дæр... 
Игъусуй кæцæйдæр ба мелоди... 
Нæбал дæбæл кæндзæн æрхун дæр, 
Некæдбал æрцæрдзæнæ мæ уоди... 
120 

* * * 
Цидæр ма дæ гъæуй мæ уодæй,— 
Дæу фæууæд. 
Ци ниуазтай мæнæн мæ тогæй,— 
Хæлар уæд. 
Дæумæ ес цидæриддæр мастæй,- 
Мæн фæууæд. 
Цидæриддæр ес царди хуарзæй,— 
Дæу фæууæд. 
Хуцауæй корæгау ди корун, 
Æрмæстдæр,— 
Куд нæбал уа мæ цори некæд,— 
Дæ фæд дæр. 
121 

* * * 
Хьибизти Оксани номерæн 
Мæ уодфехсæг мæнау нигъгъæрзæд, 
Æвæццæгæн, хъисмæт уотæ адтæй, 
Неке хизта мæнæн мæ мæлæт, 
Фал уе ’хсæнæй æвваст æрбатар дæн. 
О мæ фидæ, мæ мадæ, мæ бон — 
Бон кæбæл нæбал кæндзæй æхсæвæ, 
Цæмæй бабæй дæ зæрди фæндон — 
Мæ хузæбæл кæнай росæндзæвæ. 
Мабал дæ æфхуæрæд мæ рист маст, 
Мабал кæнæ ду зин дæ тухст зæрдæн. 
Ке ’нцæ цард ’ма мæлæт æмæмбаст, 
Æз гъеуой мæ уодбæл балæдæрдтæн. 
Гъæтт, уæууæй, ами хуст ци зин æй, 
Ци зин æй аци уомæл тайрадæ. 
Мабал мæлæ мæнбæл æрхунæй, 
Мæ зæрдтагон, Фатимæ, мæ мадæ. 
Куд бæдолæ, дæ цори нæ дæн, 
Лæдæрун, мæн зинæй ниррæсудтæ. 
Метæмбæрзт кæд нур æй мæ ингæн, 
Уæддæр уодзæн æз гъар дæ рист сугтæй... 
122 

* * * 
Мæ уодæй бабæй ци ’ртæси, 
Ци нинхъирдтæй дæ цæсгом, 
Цæмæн дæмæ уотæ кæсуй,— 
Дæу нæбал дæн уарзунгъон. 
Идзагъд дунгæ ку разелуй, 
Ку ралæууй æрдзунæр, 
Уæд бæласæн нæбал фæууй 
Æнæ хаугæ æ сифтæр. 
Дæу æнгъæли де ’стур деси — 
Дæ фæсте зелдзæн дунгау. 
Æскъæфдзæн дæ мæ гъæбеси — 
Раст кæддæри лæхъуæнау. 
Царди адтæн дзæрмæ гъæла, 
Æрæгиау æй лæдæрун. 
Бæласæй сифæ ку ’рхауа, 
Фæснихæст уæд нæ кæнуй. 
123 

* * * 
Нæ, ма ’сдзорæ, мæ тæходуй, 
Нæбал мæ гьæуй дæ дзурд. 
Мæн дæ зæрдæ ке н’ агоруй, 
Уотемæй дæр æй бæлвурд... 
Балæдæрдтæн æз дæ касти,— 
Дæуæн ке дæн æндагон. 
Фал мæнæн, уæд аци царди 
Ду цæмæн дæ зæрддагон?.. 
124 

* * * 
Мабал агорæ дæ касти, 
Мацæбæл бал мæ дæмæ. 
Мæ зулун æма мæ расти — 
Зæгьун дин æй æргомæй. 
Кæд дуйнебæл еске адтæй, 
Уæд ду адтæ мæ уодæн. 
Цардæмдæргъци дæумæ тадтæн, 
Фæммæкæнгæй фудæнгъæл. 
125 

ГЪАРÆНГÆ БÆДОЛÆБÆЛ 
Цæллати Татьянæн 
Мæ уоди цæхæртæ дæ еунæг фæууиндбæл ма 
Бæргæ раттинæ. 
Мæ уарзон бæдолæ, бийнонти кæстæр гьолæ, 
Зæрддаг, Татийнæ. 
Фæлтауги мæ зæрдæ, бæргæ, ку бакодтайдæ 
Æхсæвеймæрдæ. 
Æма дæ ку нæ фæйдтайнæ киндздзон дарæси 
Кири æвæрдæй. 
Кæмæ ма багьарон, ке ма цæбæл бадæмон, 
Мæ туппур зæрдæй. 
Кæмæ ма байдзулон, цæстæй ма кæмæ кæсон 
Æз дæ фæсмæрдæ. 
Дæ киндзæхсæвæрмæ бæлгæй, æмбурд ахилæй 
Фудæнгъæл фæцан. 
Дæ берæ киндздзæгтæ дин дæ уати абони 
Нур ниффæлдистан. 
Мæ сæр ди алкæддæр, æхсæвæ уа-бони 
Бæрзæндти хастон. 
Дæ адзали бони и сау сæрбæттæн 
Сæрбæл ниббастон. 
Хеуонтæ, гъæубæстæ, алке хæдзарæбæл дæр уи 
Хуæрзбæнттæ цæуæд. 
Макебал бавзарæд абонæй фæстæмæ уи 
Бæдоли мæлæт... 
126 

УÆДДÆР 
Дæ хæссуйнаг æма дæ уодхайраг, 
Уогæ ба мин цитæ фæразис. 
Алли бон дин æз дæн гъезæмайраг, 
Уæддæр мæ дæхе уодау уарзис. 
Ку исуæн нæ тухст цардæй нæ хъурмæ, 
Царди уæзæй ку ’рсæдтуй нæ нифс. 
Нæ фæббæллис уæддæр мæ мæлунмæ, 
Зæрди буни мæ арф æвæрис. 
Раходун кæнун дин хатт дæ зæрдæ, 
Уæддæр мæмæ мæстгун нæ кæнис. 
Фæззæгъис — ду æ къуми æвæрд дæ, 
Æдзохдæр мæ цæрайæй цæрис. 
Мæ ниттухсти æма мæ нинкъарди 
Цæгиндзау ду мæ цори лæууис. 
Хуарзæй дин неци фæддæн а царди, 
Уæддæр мæ дæхе уодау уарзис... 
127 

ЦÆХГÆР 
Цæрдуодæй мин мæ уарзт ку нигæни, 
Нæдæр дæ ку не ’ндавуй мæ бæлд. 
Мæ кой 6а ма уæд ци фæккæни, 
Цæмæн ма уæд фæууæн хæрхæмбæлд. 
Ду ци сæуми мæ цорти æрцæуи, 
Ци къæпхæнбæл нифсæруй дæ къах, 
Æз уобæл дæ фæсте, дæ фæсцуди, 
Цæмæн ниуун алкæд реудудагъ. 
О, зæрдтаг! Кæрæдзей балæдæрæн, 
Æз де ’ной кæдмæ кæндзæн цæрддзо! 
Е мæ цорти æппун мабал рацо, 
Е мæ цардмæ æносмæ æрцо... 
128 

* * * 
Фæккæсун цармæ сæццæ, 
Фæккæнуй мæ уод инод. 
Нæ дæбæл кæнун гæдзæ, 
Нæ дæбæл бухсуй мæ уод. 
Ду мæ царди ци дæ — 
Нæ лæдæрис æппун. 
Мæ нифсæн дæ — зæрдæ, 
Мæ зæрдæн ба — æрхун. 
Ду мæ разæй ести 
Кодтай, зæгъгæ, уæд. 
Фæззиннæд мæ уодесæг, 
Æрцæуæд мæ мæлæт. 
5 Колити Витали 

* * * 
Агоруй нур дæр ма дæ мæ зæрдæ, 
Фал нæ дæн фиццагау фунтæй хъал. 
Нæ кæддæри уарзти сифæзмæлдæ 
Мæн ракодта де ’ной еугур хъан. 
Æз дæубæл нæ бухсинæ æхсæвæ, 
Бонигон æз кодтон уодагъай. 
Мæ гъар росбæл дæ билти бандзæвдæ, 
Нур дæр ма æримисун хатгай. 
Ци уæрзттаг дæ, æдта, ци дуйне дæ, 
Мæ сос уарзон æма мæ цибæл. 
О зæрддагон, зæрддагон, Рагнетæ, 
Нæуæгæй исæмбæлæ мæнбæл... 

БАЙСОНГЪУРТИ ДЗОДЗИКЪОЙÆН 
Ду дзæвгарæ хестæр адтæ, 
Дзодзикъо! 
Æрдхуардау мæбæл æмбалдтæ, 
Дзодзикъо! 
Адтæн дæбæл хецæн ахур, 
Дзодзикъо! 
Цардан еумæ дæл-уæлахъур, 
Дзодзикъо! 
Нур нæбал дæ, ци ма кæнон, 
Дзодзикъо! 
Исдæн де ’ной нæбалгъæууон, 
Дзодзикъо! 
Ду ервæзт дæ царди зинтæй, 
Дзодзикъо! 
Цæмæн уинун дæу мæ фунти, 
Дзодзикъо! 
Цалдæн уа æгас Витали, 
Дзодзикъо! 
Имисдзæн дæ, фун-игъали, 
Дзодзикъо! 
Мæнæн адтæ мæ зæрддагон, 
Дзодзикъо! 
Куд дин зæгъон — фæррохсаг уо, 
Дзодзикъо!.. 
131 

* * * 
Цæбæл ходуй, цæ, дæ зæрдæ, 
Ци дæ хонон, нæ зонун. 
Æмзæрдæдæр, æмдзæрдæдæр 
Дæуæй уæлдай ке хонун. 
Ниббæлсун, гæр, нæ фæразис 
Мæ рæумиуæ, мæ хæлхъой. 
Ци зæгъон, ци, нæ мæ уарзис. 
Куд цæрон, зæгьай, де ’ной? 
Цæун цардмæ æз дæу фæрци 
Нифсгундæрæй, лæгдæрæй. 
Хилæ кæнунæй, æвæдзи, 
И лигьз дзорун хуæздæр æй. 
Мæ уавæрæй мин ма стухсæ, 
Дæ рази æй мæ ес-бес. 
Зæгьитæн ба мин бабухсæ, 
Гæдзи буни сойнæ ес. 

* * * 
Рарæдудтæн, мæ равгæ 
Мæнбæл æй уæлахез... 
Цъæхи авгæ фудгъавгæ 
Сæрфуй мæнбæл æ сес. 
Нæбал æй, нæ, дæ зæрдæ 
Мæнмæ царди æздæхт. 
Æз дæ уоди цъæх зæлди 
Цъимара дæн æрмæст. 
Ма мин хатæ мæ кийнæ, 
Бафæразæ мæ нез. 
О, мæ царди нифсийнæ, 
О, мæ уоди æрхъез. 
133 

* * * 
Исонбон ду мæ циртмæ кæсдзæнæ, 
Фæллæудзæнæ усмæ æнкъардæй. 
Гъе, уæдта дæ зæрдæй нигъгъæрздзæнæ 
’Ма зæгъдзæнæ: а дæр фæццардæй. 
О, цардтæн уæлæбæл æнæмæнгæ, 
Мæ уодау æз адæми уарзтон. 
Мæ финститæ, мæ гъуди, мæ фингæ 
Æнæ римæхст сæ размæ хастон. 
Цæуæтæн нæ ниууагътон мулкитæ, 
Нæ бунæттæ, цæмæй æппæлон. 
Ниууагътон син æрмæст æмдзæвгитæ, 
Мæ рæсог уарзт æма кæдзос ном... 
134 

ЦУБУРДЗУРДÆЙ 
* ф * 
Æма бабæй фудгин нæ зæнæг, 
Фæссин кæнæн æдзох зундамæндтае, 
Р^ сæ хонæн æдули, тæлтæг 
А цардæн, неци зонгæй, нæхуæдтæ... 
* * * 
Айтæ махæн нæ царди æмбес, 
Æргомæй æй зæгьун — уæ рази дæн. 
Силгоймагæй фудконд некæд ес, 
Æнæзунд — уобæл ба арази дæн. 
* ¦ * 
Ду дæмдтай бийнойнагæй æгъдау, 
Æнæгьдаубæл хуæцæг некæд адтæ, 
’Ма ци кодтай дæ уосæн æвгъау, 
Уой иннетæй иста парахаттæй... 
* * * 
Æ сæр уотæ æмдзæвгитæй 
Раст фунх насау ниннæрстæй, 
Сæ еу дæр ба æ рæнгъитæй 
Бакæсунмæ нæ бæзтæй. 
135 

* * * 
Зин заегьдец мцн æй е ’сдзорун, 
Фадæ фэзрсис кад, ду, урей. 
рахезад Хуаду Дигори 
Аод дæги фцнститæй. 
* * * 
Цард ?содтай амц туд^ей, 
Мæрдта дæр кæнис æмцърхгæ, 
Æз фэгьустон, дæ зудæй 
Барастур кæнуц æмбохгæ... 
* * * 
Тæреп>æддад-? о цæ мæрдтæ, 
Лгедæрун уцц æз уе ’нкъард, 
Аци урсæн æ цихт^хъаердти 
К$ кæндзæнæй дуккаг мард. 
* * * 
Хъæбæр хъойтугъ адтæй кизгæй дæр: 
Уотæ дæ æ миутæй бакæндзæнæй, 
Уотæ дæ æ кастæй искæндзæй, 
’Ма дæхе дæхуæдæг фæннæмдзæнæ. 

* * * 
Сæ хецæни тундзудтонцæ 
Фæшердæмар тулазастæй, 
Дууемæй дæр нæ зудтонцæ, 
Ка си кæмæй фæййервазтæй. 
* * * 
Нцуазгæ — æз, 
Кеугæ — сумах. 
Нур уотемæй 
Куд цæуæн мах?.. 
* * * 
Куд уо« арази Мæхæмæтæй: 
Куд нæ яæнон нур уомæ фуд? 
фицсуй рæнгъитæ аенæмæтæй, 
Æз ба - редактор - ургæфтуд, 
* * * 
Иекавд кцудтæц ниуэвзтитяэй, 
Мав хуарз лимæн, Дæдæгган. 
Ду дæ некуцон финститæй 
Мавн ракодтай еугур хъан. 
137 

* * * 
Адтæй ма дидæр мæ цæсти 
Нæ Дигорæ, фал куддæр 
Æз бакастæн дæ «Хуæнхбæстæ», 
Йаххæй ибæд фæккудтæн. 
* * * 
Цæрæнбонти фæффинста 
Æмдзæвгитæ. 
Æмдзæвгитæн ба некæд бакодта 
Æ тæфæбæл 
Æндзæвгæ дæр. 
* * * 
«Колиев, ку нæ диц никъкьулух уинæ* 
Дæ дзурдтæй 
фудконд уай, рæсугьд у^й, 
К>улу* уай, е хъæрæу? 
Кæндзæвген уодагьай, 
Мæ зæрддаг, зщæ дæу?г 
* * * 
Ку хъел кодтаи дзргъ цæгиндзæ, 
Нигьгьæрзтæй уæд астæудай. 
Хуæрунтæ ба зеуи фиигæй 
Æридæдта астæуæй. 

* * * 
Коми ’взагмæ Цъойти Бедта 
Фæццæйхаудтæй тъæпп мæстæй. 
Нихъуæрунмæ ’й бахъор дардта 
Фидихьуæлтæ æгæстæй. 
* * * 
Дзæгæрауон æ гъарæнги 
Уотæ дзурдта *ма кудтæй, 
И мард дæр ма ’йбæл сауæнгæ 
Æхуæдæгдæр фæххудтæй. 
* * * 
Мабал уагътæй нæ хатирæй, 
Куд нæ уин æй, гæр, лæдæрд. 
Ку райдайа, уæд и кирæ 
Изайдзæнæй æнæвæрд. 
* * * 
Соцъайæй мардæй и гъог 
Ниххуæдмæл уæвæг хæрæгмæ. 
Ниуаздзæй нур ба мæн тог 
Хуасæ ласгæй лæг зумæгмæ. 
139 

¦ * * 
Адæми ’хсæн — 
Хъæбæр карз дæ. 
Уоси рази — 
Силæ хъаз дæ. 
* * * 
— Дæ финст дин дæ уосæ фæууидта? 
— Фæууидта, фал... 
— Ци фал, нæ бадес кодта? 
— Уæй, десгæнгæ ин цæбæл æй, 
Уобæл ку дес кæнидæ... 
* * * 
Хатгайти мæ е фæффæрсуй: 
— Куд дæмæ кæсун, уæддæр?.. 
— Ци гæгъæдибæл фæффинсун, 
Йæ сæр уомæй тæнæгдæр... 

ГАБЕГ 
Хъæбæр хуарз лæг æй Габег, 
Цæмæй ибæл кæнæн секк. 
Ке бадардзæнæй æ усхъæ, 
Нæ ибæл кæнун гурусхæ. 
Баковдзæнæй дин лæвари, 
Æрмæст зонæд дæ хæдзарæ. 
Неци ’й гъæуй, æрмæстдæр, 
Уæд æфсæст, æфсæст гæлдæр. 
Гъе, уæхæн лæг æй Габег, 
Сумах байбæл кæнтæ секк... 
141 

САБАЗ 
Хуæрзигурд ба куд нæй, куд, Сабаз, 
Куд нæ ба бакæндзæй дин агъаз. 
Ракосартмæ фæдздзорæ, æндæр, 
Æфсаддзæй хомæй дæр æ гæлдæр. 
Фæнди фид уæд æгъæст, æдзæнхæй, 
Æрмæстдæр ин уæнтæ хуæрзфунхæй. 
Цæмæн гьæуй Сабази дæндаг, 
Кæд еу хъурттæн хуæруй армидзаг. 
Тилеф дæр некæд кæнуй æ сæр, 
Аги сæргьæ уарзуй æрмæстдæр. 
Дæуæн дæр февæрдзæнæй æ хай, 
Æхе дæр нæ фæууадздзæй, гъай-гъай. 
Хуæрзигурд ба куд нæй, куд, Сабаз, 
Куд нæ ба бакæндзæй дин агъаз... 
142 

БУДДУГЪ 
Æ къиндидзийнадæй 
Ка ма рагъаст кæндзæй 
Нæхе Буддугъæй. 
Кæд æма бæрæгбонмæ 
Æ уосæн балхæдта 
Резинæ цъулухътæ 
Æма косæн къохæрходтæ 
Æнæ дугъ-дугъæй. 
143 

ВИКТÆР ÆМА Æ ХÆРÆГ 
(Гъазгæмхасæнти) 
Мæ хæрæг, дан, æрбахорх æй, 
Разагъта сæумæй Виктæр. 
Дзурд нæ ергæй, еци оххæй 
Рахъонц кодтон ин æз дæр. 
Æ ниммæрдæ бæргæ маст æй, 
Фал, цйдæр æй, уæддæр æй. 
Виктæр уомæй фæййервазтæй, 
И хæрæг ба — Виктæрæй. 
144 

* * * 
Нæ, мæ зæрдæ нæбал тасуй, 
Исæнадæ дæ тухуаст. 
Нæ, ма ходæ, еци ’нгасæй 
Нæбал раздæхдзæй мæ уарзт. 
Мабал евгъуйæ мæ рæзти, 
Æнæбайрайгæ исуо. 
Сæ рæбунти уæ къæрæзтæн 
Берæ фæккодтон цæрддзо. 
Уæ куй дæр ма исахур æй, 
Мæ бацудбæл, мæ уарзтбæл. 
Дæ Хуцауи ниххатирæй, 
Ци уод адтæй, уæд дæубæл? 
Еци ласзег, еци хуасæ, 
Еци фæлмæн лæвæрæн! 
Куд мæ кодта хемæлвасæ, 
Нæ, нæййес ин лæдæрæн. 
О, цал хатти, о, цал хатти 
Ду хуссисæ мæ хъурбун. 
Æндæр дæмæ ку бахатта, 
Уæд фестадтæн дæ фудрун. 
145 

Æнæ базур кæмæ тахтæ, 
Ба дæ кодта цардæфхуæрд. 
Дæ цæгатмæ æриздахтæ 
Мæстæйдзаг æма æстъæлд. 
Циргъ туасæ мин мæ зæрди 
Ци æхсæвæ ниссагътай, 
Уæдæй Нурмæ нæ æмбæлди 
Кæнун алкæд уодагъай. 
Æримисун дæ ме ’нкъарди, 
Хатт фæххуæрун мæ гъун-гъес. 
Фал бухсун, бухсун мæ царди — 
Гæдзи буни сойнæ ес. 
Нæ, мæ зæрдæ нæбал тасуй, 
Исæнадæ дæ тухуаст. 
Нæ, ма ’й дзулæ, еци ’нгасæй 
Нæбал раздæхдзæй мæ уарзт... 

* * * 
Еунæг æхсæвæ нæ, фалæ 
Сахат дæр ку нæй мæ бон — 
Цæмæн кæнис зæрдихалæн 
Кæнгæ миутæ, о, мæ бон! 
Ду мæнæн ци дæ, уой зони: 
Мæ уоддарæн, мæ ниннет. 
Ду ку н’ адтайсæ — абони 
Нæ хундтайнæ æз поэт. 
Ду ба уотид нецæбæлти 
Мæн дзæгъæли æфхуæрис, 
Уæхæн неци уотæбæлти 
Ду сæттис мæнæн мæ нифс. 
Ду мæнæн дæ мæ сонт уарзгæ, 
Мæ тухст миути фæлсодзæн. 
Ци дин фæууон, уой мæ равги — 
Некедæр дин фæууодзæй. 

* * * 
Ци хабар æй, цæй ци кæни, 
Ци ми доми, зæрдæмбал. 
Уодæгасæй мæ нйгæни,— 
Ес уогæмæ ес нæбал. 
Уодæгасæй мæ нигæни, 
Æви е æй нæ тæрхон. 
Уарзгæ дæр мæ нæбал кæни, 
Нæбал дæн дæу уарзунгъон. 

* * * 
Еу нæ фалæ, нæ фал сæдæ лæги 
Дæ рæбун ку æрхусса, уæддæр, 
Имисдзæнæ ду мæн дæ æцæги, 
Куд дæ уоди инæфгæ нигьгъæр. 
Дæ цæститæ æнгон æхгæндзæнæ, 
Гъаздзæнæн дæ зæрдæбæл цъундæй. 
Æнæ мæнæй æдзох инæфдзæнæ, 
Некæд уодзæн æз тард дæ зундæй. 
Исдинуодзæй æлдар гъезæмарæ, 
Дæ фуни дæр кæндзæнæ мæ кой. 
Ци зæгъон? Макæддæр æй бавзарæ, 
Æз де ’ной ци æвзарун, гъеууой. 
149 

ФУНТÆ 
Аллихатт ба дæу мæ фуни 
Ци бæллахæн фæууинун. 
Раст цума дæ хъури буни 
Зæрддагонæй никкæнун. 
Фунтæ ести ку уайонцæ, 
Уæд мæ уотæ нæ сайонцæ... 
Хатт ниххаун уарзти хъуми, 
Дæ къох мæмæ æрдæттис. 
Цæветтонгæ, уати къуми 
Киндздзон дарæси лæууис. 
Фунтæ ести ку уайонцæ, 
Уæд мæ уотæ нæ сайонцæ... 
Цард фестуй мин уарзтитауæн, 
Фестун цума дæ бæлдтаг. 
Мæ дзигготæ мин æрдауи, 
’Ма исдзори, — «мæ зæрддаг». 
Фунтæ ести ку уайонцæ, 
Уæд мæ уотæ нæ сайонцæ... 
150 

Бати кæрæ æрæгъзалун 
Дæ бауæрбæл бæгънæгæй, 
Фал фæстагмæ æригъал ун 
Ревæд уати еунæгæй. 
Фунтæ ести ку уайонцæ, 
Уæд мæ уотæ нæ сайонцæ... 

ХИЙНÆГÆНÆГ 
Нæй дессаг, фал дессаг дæр куд нæй, 
Мæхе уод æз фæндон некæд уарзтон. 
Дæубæл ба æмбæлинæ цийнæй, 
Дæуæн ба дæ къортхе куд фæразтон. 
Ци хъаурæ дæмæ ес, ци, æдта, 
Куййæй куйдæр мæ уод бакæнисæ, 
Гъе, уæддæр дæ худтон мæ зæрддаг. 
Дæхебæл мæ уæддæр ниббæттисæ. 
Реледзинæ хатгайти дæуæй, 
Мæхе ди фулдæр хатт римæхсинæ. 
Фал уæддæр, ци мæрддаг дæ, уæууæй. 
Æз фæстæмæ дæумæ æздæхинæ. 
Дæубæл ба æз бухст дæр нæ фæразтон 
Нæ фæразун æма нæ фæраздзæн. 
152 

* * * 
Луизæмæ 
Дæ реубæл æринцадæй мæ зин, 
Нæ зудтай, ке 4й поэт æнæвæрцæ. 
Ку нæма баеу ан, уæддæр дин, 
Æз кодтон тæрегьæд æнæбæрцæ. 
Æнæ дæу æз кодтон фудæрхун, 
Ду дæр-еу мæ уиндæмæ бæллисæ, 
Нæ зудтай æнæ мæн уотæхсун, 
Мæ зæрдтаг, мæ рохс бæлдæ, — Луизæ! 
Фæккодтон дæ царди фудæнгьæл. 
Æз фестадтæн дæуæн зæрди рунæ. 
Мæнæн ба дæ мæ уоди дæгьæл, 
Мæнæн ба дæ мæ хори ирд тунæ... 
Ду мæ уодæн æдæ фур адгин, 
Поэт дæр æз исдæн, о, дæу фæрци... 
Нæма дæ ракурдтон, уæддæр дин 
Тæрегьæд 6а кодтон æнæбæрцæ... 
153 

НÆ УÆЗЗАУ РИСТ 
Дашити Тамерлансен 
Дæ фудкой дин кæнон, фаугæ дæ ракæнон, 
Ма царди фауæггаг некæд адтæ. 
Барст тæразæй де ’сдзурд, æнккæтемæн уарзон. 
Ци мастæй уæд æвваст æрбатадтæ 
Алкæмæн кæд кодтай хеуонау тæрегьæд, 
Бæмпæгау фæлмæн нин кæд ду адтæ. 
Куд батастæй дæ къох дæхе уодмæ гъеуæд, 
Сау сикъит дæ цæмæн ранихъуардта. 
Ниддæлгоммæй мадæ нæуæгамад циртбæл, 
Фал уордæмæ дзинæзт нæ игъусуй. 
Дæ бæдæлттæ, дæ рист уодæмбали росбæл 
Цæстисуг нæ, нурма нæ исусуй. 
Фæррохсаг уо, Тамик, фæррохсаг уо, æмбал, 
Дæ дуйне æййивд æй ингæнæбæл. 
Нурмæ цардтæ не ’хсæн, амæй фæстæмæ ба 
Нæ зæрдити æносмæ цæрдзæнæ. 
154 

* * * 
Уогæ ба ци зæрддаг дæ, 
Ци хиццагон дæ ду. 
Ду мæ царди бæлддаг дæ, 
Мæ зарæн — æ фæндур. 
Æнæ дæу æз фестинæ 
Тохонай æскъæрнæг. 
Бони рохс нæ уининæ, 
Калд бæласау — бæгьнæг. 
Ду — мæ фунти æмхуснæ, 
Ду — мæ уоди дзæбæх. 
О — ме ’хсæви не ’суснæ, 
О мæ сæуми æртæх... 

* * * 
Бакодтонцæ нæ гъæу фонси гъудтæ, 
Бæхæргъау бауасуй кæмидæр. 
Гъæугæронмæ айфонмæ рацудтæ, 
Расайдта дæ будурмæ изæр. 
Фал куд уа а изæр хемæлвасæ: 
Къанаудон æнсæндуй хæл-хæлæй, 
Къолвахсбæл ба æхсинцъæ бæласæ 
Дæумæ кæсуй бунмæ мæтъæлæй. 
Фæттар æнцæ Тæторси бæрзæндтæ, 
Батæ кæнуй ахъуз дæ цæнгтæн. 
Нæуæгæй иссугъдæнцæ дæ сæнттæ, 
’Мæ бабæй зæрдæбæл æрлæудтæн. 
Æз дæр арæх кæддæр фæззиннинæ, 
Бæласаб мин кувддонæ иссæй. 
Дæумæ бæлгæй, кæд дæ фæууининæ, 
Дæ фæззиндмæ æнгъæлмæ кæсгæй. 
Еци билтæн æма еци цæнгтæн 
Сæ рæвдауæг адтæн æз кæддæр. 
Кæрæдземæн дзурдтан нæ æцæгтæ, 
Сомитæй æвардтан зæрдæ дæр. 
Мæнмæ бæлгæй цъæх арти фæссугъдтæ, 
Æнæ дæуæй кодтон уодагъай. 
Ду ци бон æндæр гъæумæ æрцудтæ, 
Еци усмæ фæууæд æнирай. 
156 

Еци рæстæг мæхемæ нийгъосгæй, 
Уогæ ба ци мæ уод фæууидта. 
Фæстæдæр ракурдтон æз дæр уосæ, 
Хуæздæр ма ци кодтайнæ, мадта. 
Цалдæр анзи, уæдта æриздахттæ, 
Дæ цæстингас иссæй кæд æндæр. 
Нæ уарзтбæл ба уæддæр не ’сфæлхатт дæ, 
Раздæрау фæббæллис ма нур дæр... 
Бакодтонцæ мæ гъæу фонси гъудтæ, 
Бæхæргьау бауасуй кæмидæр. 
Гъæугæронмæ айфонмæ рацудтæ, 
Расайдта дæ будурмæ изæр... 

* * * 
Аци ’хсæвæ... Фудвæдæ фæууæд, 
Кæдмæ ма мæ хъурдох нигæндзæнæн. 
Æдта ма æрбон уодзæй есгæд, 
Æдта ма дæу цæсгом фæууиндзæнæн. 
Нецибал мæ гъæуй, фуд æрхун — 
Æлхуйнау мин мæ зæрдæ нилвиста. 
Цæф арсау æдухæй нигъгъæрзун, 
Дæ сайд уарзт мæ зæнхæмæ нилваста. 
Дæу агорун, ду ба нæ зиннис, 
Дæумæ бæллун, ду ба идард ледзис. 
Æз дæу хонун, ду ба исæфис, 
Йе ду ба цидæр салд къортæ уедзис. 
Куд фæццæрдзæн æндæри хæццæ, 
Æндæрæн æз мæ уарзт куд дæтдзæнæн?! 
Кæд хæссун дæу а царди дæнцæн, 
Дæу фæсте æз мæ уод ниннигæндзæн. 
Аци ’хсæвæ... Фудвæдæ фæууæд, 
Æнæ дæу зæрддуййех кæмæй кæндзæн. 
Æдта ма æрбон уодзæй есгæд?!. 
Æдта ма дæу цæсгом фæууиндзæнæн... 
158 

КУВД 
О Хуцау, ковун, корун ди, 
Кæд кувдмæ игъосис, уæд. 
Кæмæн ес æгъдау æ зунди,— 
Æ фæхъау мæ уод фæууæд. 
Ка нæ кæнуй мæнгæ дауæ, 
Лæгау ка æй æцæг лæг. 
Ка нæ кæнуй соцъардауæ — 
Æ фæхъау мæ уод фæууæд. 
Адæмæн хуарз ести фæуун — 
Кæмæндæр æй æ тæлæт, 
Раст æ зæрдæ кæмæн зæгъуй,— 
Æ фæхъау мæ уод фæууæд! 
159 

СИРД ÆМА АДÆЙМАГ 
Æз сæмæ хъæбæр хицæ кæнинæ, 
Бæрзонд мин æвæрд æнцæ цæсти. 
Æз фæлтау уони цардæй цæринæ, 
Нури цардмæ кæсуни бæсти. 
Сирд дæр ма лæдæруй æ хеуони, 
Исинкæнуй æ хаййæй гæлстаг, 
Уæд ду ба, ду, де ’фсес куд ’нæ зони? 
Ци мæрдтаг дæ, æдта, адæймаг. 
Нæ, Хуцау нæ, нæ адтæй æдули! — 
Уомæн дæ искодта азуймаг... 
’Ма хе тоги гьеуомæн æвдули, 
О, æноси хехуар, адæймаг! 
160 

* * * 
Мæ фæззæг евгъуйуй мæтъæлæй, 
Мæ уодæй ми кæнуй тухæртæсæ. 
Æгас зумæг, еунæг, дзæгъæлæй, 
Нур бабæй халæнттæмæ фæккæсæ... 
Зарунгьон кадæр адтæй — идард 
Рохс хонсармæ сæхе фæййесунцæ. 
Уодзæй уонæн уоми идзулд цард — 
Кæцæй сæмæ гъара мæ ресунгьæр. 
Сæ фæсте ма кæсун цибæлæй, 
Кæми ма ес мæнæй æгудзæгдæр. 
Фæндараст! — 
Фал мæ хъонц цæбæл æй — 
Халонау ку исуон мæхуæдæг дæр. 
Куд не ’ййевис дæ цуд, о, рæстæг, 
Куд нæййес дин еу усмæ фæггæдзæ... 
Нур бабæй æнæгъæнæ зумæг 
Айдагъдæр халæнттæмæ фæккæсæ... 
6 Колити Витали 
161 

* * * 
Нур дæр ма игъосун дæ усхъæз: 
«Гъудимæ дæр, æз, уой некæд дардтон,— 
Нæ уарзтон, — Колий-фурти, нæ, æз, ~— 
Е ба мæбæл сонтæй æхе мардта...» 
Гæлццаг мин некæд адтæй дæ ном, 
Ду, кай зонуй, раст дæ, нæ мæ уарзтай. 
Æз, уобæл некæд кодтон фæсмон, — 
Æнæ дæуæй бухст дæр нæ фæразтон... 
Дæ зæгъис, нæ кæнисæ æрхун, 
Ба дæр мин некæддæр никкæнисæ, 
Ке некæд мæ уарзтай ду æппун, — 
Уобæл ба дæхе зæрди бафæрсæ... 
162 

* * * 
Маци сдзорæ — балæдæрдтæн 
Дæ æрфгути æнцъулд каст... 
Ду дæ уоди синдзæвæрæн 
Мæн ке скæндзæнæ æвваст. 
Ду ку калдтай дæ мæститæ, 
Ку хуастай мæстæй не стъол. 
Дæ кæддæри уарзт кæстити 
Уæд мæхе æз имистон. 
Мæ цæрæддаг, мæ дзæдурæ, 
Мæ синдздзаг æма ес-бес. 
Дæ царæй дæр мин рабурæ, 
Æнæ мæн дин цард нæййес. 
Æмдзæрийнæ, мæ зæрдтагон, 
Куд нæ лæдæруй дæ сæр... 
Дуйнебæл дин ку нæбал уон,— 
Уæлæбæл мард дæ ду дæр... 
163 

* * * 
Нæдæр ба мæ гъудтæ, 
Æнæуинон адтæ. 
Æнæ мæнæй тухст дæ, 
Æнæ дæуæй тадтæн. 
Нæбал дæбæл бухсун, 
Ду мæ хорхæн кард дæ, 
Æнæ дæуæй тъифсун, 
Æнæ де ’ной мард дæн. 
Еугæр мæ æвгæрдис,— 
О, корун, куд тагьддæр... 
Уодæмбал дæ, мæ нифс, 
Зæрдæмбæл дæ — кард дæр. 

РАГНЕТÆМÆ 
Кенæ адтæн, æвæдзи, гумери. 
Кенæ ба, æвæццæгæн, будзæу. 
Æрæгиауи фæсмони уæхери 
Мæн бакодта æхеми къæргьæу. 
Æнæмæнгæ ба æз хъæрæу адтæн, 
Нæ, не ’взурстон урдуг карз хæрдæй. 
Амондагор кæми нæ фæххаттæн,— 
Амонд ба мæ хуæд фарсмæ цудæй. 
Мæ, Рагнетæ, æдта, ци рæсугъд дæ, 
Ци — дæ байдзулд, ци ба — хъурихатт, 
Ауал анзи мæ цорти фæццудтæ, 
Уингæ ба дæ кæнун фиццаг хатт... 
165 

* * * 
*Мæ фуни дæ уидтон... 
Уæдта æвваст фегъал дæн... 
Мæхе ма бæргæ фунæй кодтон, 
фал дæ нæбал иссердтон...» 
Дæ финстæгæй 
Фæлмæн мæйрохс дæ уатмæ кæсæд, 
Рæвдауæд дæ алкæд æ лигъз тунтæй. 
Рохсидзæгьдæ дин царди хæссæд, 
Е дин сорæд алкæд дæ фуд-фунтæ. 
Лæдæрун, зин дин æй æнæ мæн, 
Нæй æнцой мæнæн дæр, мæ зæрддагон... 
Ду, мæ уоди æноси тæлæн, 
Мæ царди нифс æма мæ бæлдтагон. 
Мæ зæрдæмæ никкæсæ, гъе, уæд, 
Æвæццæгæн, нæййес дин æййевдзи, 
Мæ царддæттæг æма мæ тæлæт, 
О, ме ’носи ’нæевгæ поэзи... 
Фæлмæн мæйæ дæ уатмæ кæсæд, 
Дæ цæстæбæл гьазæд дæ ВИТАЛИ. 
Агурдтай мæ дæ фуни ду кæд,— 
Дæ фæдагор зелдзæн мæ игъали... 
166 

* * * 
Æнамонд куд разиндтæй мæ зæруæ, 
Куд дзæгъæли мæ цард æрвистон. 
Ку кодтонцæ кадæртæ нæрддзæрæ, 
Уæд æз ба æмдзæвгитæ финстон. 
Уæд æз ба нæ хуссинæ æхсæвтæ, 
Метин мæсуг арвмæ амадтон. 
Беретæ мæ кодта сосæг цæфтæ, 
Æмбалбæл сæ æз ба нимадтон. 
Бæллун ма æрмæстдæр мæ рамардмæ, 
Нæ зонун, ци хузи ма ’й зæгъон. 
Ци æрæгиау æрцæуи нæ цардмæ, 
Аци бони тæхсагæ фæсмон... 
167 

* * * 
Мæ хæдзарæй куд фæрраст дæ, 
Нæ дæр мин зæгъгæй хуæрзбон. 
Æви ме ’рхаудæй фæттарсттæ 
Мæ бæлдтаг æма мæ бон. 
Æмдзæринæй ку фæццардан, 
Зæрди нифсæн дæгьæлæй, 
Устурзæрдæ ку нæ адтæ, — 
Куд мæ уадзис дзæгьæлæй. 
Мæрдти дæр ’ма уæлæбæл дæр 
Азæлдзæй гъости дæ ном. 
Мæ дзæгъæли, мæ сонти дæр 
Имисдзæнæн дæ цæсгом. 

* * * 
Нæ, æвæдзи, ду дæ æндæр тогæй æнтæст, 
Æндæр дæмæ мæ рист куд нæ гъаруй. 
Æз дæу уодмæ бæллæг, дæ дæлбазур æнсæнст, 
Ци хузи ма мæ уарзт, куд багъарон? 
Рæвдауидæ ахъуз дæ фурхæмпос дзикко, 
Нæ дзубанди хъæрдтæй сæуми уæнгæ. 
О, корун ди, фæстæмæ мæ цардмæ æрцо, 
Æнæ дæуæй мæ къæс — тар-талингæ. 
Æнæ дæуæй æз дæн фæрæтамад къодах, 
Согфадæни байзайæг æгъзери. 
Æнæ дæуæй æз дæн æнæсодзгæ цирагъ, 
Æнæ дæуæй мæ цард æй уæхери. 
Дæу бауæр, гæр æдта, куд батавдзæй æндæр, 
Æндæрбæл, гæр æдта, æмбæлдзæнæ. 
Кæд мин маст берæ скодтай, уæддæр 
Ду мæ зæрди æносмæ цæрдзæнæ. 
Нур дæр ма имисун дæ фурхæмпос дзикко, 
Уарзун ма дæ нурдæр æнæмæнгæ. 
О, корун ди мæ цардмæ фæстæмæ æрцо, 
Æнæ дæуæй мæ бон тар-талингæй. 

СÆРГÆНДТÆ 
«Дигорæн æз есге некæд адтæн...» 5 
Уосиат 6 
Медхъурдохæн 7 
«О, цидогæ...» 8 
«Æригьалæй...» 9 
«Фæххецæн ан...» 10 
«Гæр, æдта...» 11 
«Арæх мæ фæффæрсунцæ...» 12 
«Нæ, ме ’мгарæ...» 13 
«Дессаг мæмæ хатгай фæккæсис...» 14 
«Зундтæразæйнæй...» 15 
«Цуппæрдзæстæ...» 16 
«Мæзæрддагкизгæ...» 17 
«Нæ фæррæстмæ ’й мæ рантæст...» 18 
«Куд федудта и уорс бæх...» 19 
«Барæнай, бакæнай бал гæдзæ...» 20 
«Фæццæуæ, фæ...» 21 
«Ци финстон...» 22 
«Цæуй мæбæл ауал анзи...» 23 
«Кæдмæ ма кæндзæнæн гьезæмарæ...» 24 
«Гæр, гъе уотæ хецмæрез дæ...» 25 
Сонет 26 
«Цæрун дæр мæ хатгай...» 27 
170 

Акростих 28 
«Æцæгпоэтæматугъдонæй...» 29 
Джульеттæмæ 30 
Æцæгизæд 31 
«Æз дæу хæццæ...» 32 
«Хъисмæт бабæй...» 33 
«Мæн ци кодта...» 34 
«Ци гъæуаггин дæ...» 35 
«Æ зæрдæмæ ка нæ хæсса...» 36 
«Дæ хуæрзтæ дин...» 37 
«Мæхи зунд ба...» 38 
Мæ зæрдæмæ никкæсетæ 39 
Æй мæ бон ниффинсун 40 
«Ехх, тæходуй...» 42 
Катай 43 
Цæргæсимæлæт 44 
«О, цалхили...» 46 
Вано 47 
«Зæгъай, уарзгæ...» 48 
«Хуцау-хецау фæккодтонцæ...» 49 
«Дæ уод басодзæ...» 50 
Мæхемæ 51 
«Финсæгæй кадæр ес...» 52 
«Мæнæн фæдздзорунцæ...» 53 
«Дуккаг сахат...» 54 
«Ци скæнидæ мæ зæрдæ...» 55 
Зæнхæмæ 56 
«Ку æрбæллун...» 57 
«Мегъгун æрвæй ирд хор...» 59 
171 

Æхсæрисæр 60 
«Æркъиаг ниццæй мæ царæ...» 62 
Губатæмæ 63 
«Мæфæндагбæл...» 65 
«Содзгæ марди æфстæутти...» 66 
Мæдзуапп 67 
«Ку дæ кæна хъисмæт...» 68 
«Мæ некуцон зæрди...» 69 
«Цидæр ба мин уæддæр...» 70 
«Цидæр хузи ниууæнгбаст дæн...» 71 
«Тæходуй фæккæнун...» 72 
Одæ 73 
«Мæ цардимбал...» 74 
«Тæходуй, *ма уоди хъаурæй...» 75 
«Нари фæсевæд...» 76 
Номерæн 78 
«Цидинкодтон...» 80 
«Исон бабæй уодзæй бæрæгбон...» 81 
«Дæу хузæн рæсугъд уод...» 82 
«Еунæгхаттминду никкодтай...» 83 
«Нæ кæнуй æнæ дæу цард адæ...» 84 
Мадихуæрæн 85 
«Æз дæу æнхæст...» 87 
«Ду нæбал дæ мæн хæццæ...» 88 
«Изæдбæл дæ нимадтон кæддæр...» 89 
«Гæнæн кæд ес...» 90 
«Изæрæй ку æрхъан ун хуссæни...» 91 
Цагъати Тотрази имисгæй 92 
«Фæстаг тунæ рагьбæл исусуй...» 93 
172 

«Никкæсисæ хатгай дæ зæрдæмæ...» 94 
«Дæ нез дæбæл...» 95 
«Фæффулдæр уй хатт дæ бостæ...» 96 
«Æнгъæлмæкаст... цизиндæ...» 97 
«Æгæр дзæбæх...» 98 
«Ци мин фæдтæ...» 99 
Фæндон 100 
Æнсувæрмæ 101 
«Бæргæ зонун...» 102 
«Мабал цæвæ мæ рони...» 103 
«Ку истухсун мæ тухст бæлдæй...» 104 
«Мæстгун бабæй дæн абони...» 105 
«Ци идзулд бон адтæй...» 106 
«Мæуоддинæрæвардтон...» 107 
«О, корун ди...» 108 
Дуадтæ 109 
«Дæ сурх билтæ æма...» 110 
«Æнæнвæрсгæй медбилходæ...» 111 
«Хестæр адтæ мæнæй...» 112 
Иветæмæ 113 
«Цæмæ дæмæ уотæ кæсуй...» 114 
«Мæ бакомкоммæ æрбадтæ...» 115 
«Арв æ метин фæлдзæгъдæнæй...» 116 
«Æ ес хай дæр ка нæ комуй...» 117 
«Хъисмæтæй дæуæн адтæй лæвæрд...» 118 
«Ци мæ дауи дæ дзигготæй...» 119 
Бостæ 120 
«Цидæр ма дæ гъæуй мæ уодæй...» 121 
«Мæ уодфехсæг мæнау нигъгъæрзæд...» 122 
173 

«Мæ уодæй бабæй ци ’ртæси...» 123 
«Нæ, масдзорæ...» 124 
«Мабал агорæ дæ касти...» 125 
Гъарæнгæ бæдолæбæл 126 
Уæддæр 127 
Цæхгæр 128 
«Фæккæсун цармæ сæццæ...» 129 
«Агоруй нур дæр ма дæ мæ зæрдæ...» 130 
Байсонгъурти Дзодзикъойæн 131 
«Цæбæл ходуй, цæ...» 132 
«Рарæдудтæн, мæравгæ...» 133 
«Исонбон ду мæ циртмæ...» 134 
Цубурдзурдæй 135 
Габег 141 
Сабаз 142 
Буддугь 143 
Виктæр æма æ хæрæг 144 
«Нæ, мæ зæрдæ нæбал тасуй...» 145 
«Еунæг æхсæвæ нæ...» 147 
«Ци хабар æй...» 148 
«Еунæ, фалæ...» 149 
Фунтæ 150 
Хийнæгæнæг 152 
«Дæ реубæл æринцадæй...» 153 
Нæуæззау рист 154 
«Уогæ ба ци зæрддаг дæ...» 155 
«Бакодтонцæ нæ гъæу фонси гъудтæ...» 156 
«Аци ’хсæвæ...» 158 
Кувд 159 
174 

Сирд æма адæймаг 160 
«Мæфæззæгевгъуйуй...» 161 
«Нурдæрмаигьосундæусхъæз...» 162 
«Мацисдзорæ...» 163 
«Нæдæр ба мæ гьудтæ...» 164 
Рагнетæмæ 165 
«Фæлмæн мæйрохс дæ...» 166 
«Æнамондкудразиндтæй...» 167 
«Мæхæдзарæй...» 168 
«Нæ, æвæдзи...» *69 

Литературно-художественное издание 
КОЛИЕВ ВИТАЛИЙ ОЛЕГОВИЧ 
Судьба моя 
Стихи на осетинском языке 
Редактор С.З. ХУГАЕВ 
Художник З.Б. ДЗИОВА 
Художественный редактор Г.З. ЧЕДЖЕМТЫ 
Технический редактор А.В. ЯДЫКИНА 
Корректор Э.Дз. БАЛИКОЕВА 
Сдано в набор 22.08.05. Нодписано к печати 
22.12.05. Формат бумаги 60х90’^2. Бум. офс. № 1. 
Гарн. шрифта «Кудряшов». Печать офсетная. Усл. 
п. л. 5,5. Учетно-изд. л. 3,62. Тираж 500 экз. Заказ 
М5> 2032. С 8. 
Комитет РСО-Алания по печати и делам издательств. 
Издательство «ИР», 362040, Владикавказ, проспект 
Мира, 25. 
Отпечатано с готовых диапозитивов в ОАО «Изда- 
тельско-полиграфическое предприятие им. В. Гас- 
сиева», 362011, Владикавказ, ул. Тельмана, 16. 


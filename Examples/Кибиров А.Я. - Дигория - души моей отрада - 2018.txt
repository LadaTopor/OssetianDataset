Къибирти Лмурхан 
МÆУОДÆНЦОЙНÆ 
ДИГОРГОМ 
% 
Азæуæгигъæу 
2018 

МÆ УОДÆНЦОЙНÆ 
ДИГОРГОМ 
<^ 
Дзæуæгигъæу 
2018 

ББК 84(2Рос=Осе) 
К-55 
Къибирти А. 
К—55 Мæ уодæнцойнæ — Дигоргом [Текст]: радзурдтæ, тæл- 
мацтæ/Амурхан Къибирти — Дзæуæгигъæу: Ир, 2018 — 296 ф. 
Кибиров А.Я. 
Дигория — души моей отрада 
15ВЫ 978-5-7534-1559-2 
В книгу известного осетинского поэта, писателя Амурхана Кибирова 
вошли рассказы, написанные им в разные годы. В них автор показывает 
трудную жизнь на селе в послевоенное время. 
6 кннгу еще вошли переводы. Кибнров перевел с русского на осетин- 
ский «Путешествие в Арзрум» А.С. Пушкина; сказки, легенды, притчи 
Леонардо да Винчи; «Старик и море» Эрнеста Хемингуэя и др. 
Книга рассчитана на широкии круг читателей. 
84(2Рос=Осе) 
© ГУП «Издательство «Ир», оригинал-макет, 2018 
© Кибиров А.Я., 2018 
© Василенко Н.Ф., оформление, 2018 
1С 4702500201-7 .,_<л 
* М131(03)-18 1Д 1б 
15ВЫ 978-5-7534-1559-2 

ДИГОРГОМ 
...Æма ку ссерун дсе гъæбес, 
Мæ уодæнцойнæ — Дигоргом, 
Гье уæд æрбайсæфуй мæ нез, 
Гъе уæд февзонгдæр ун æргом. 
Феронх кæнун мæ рист уæззау, — 
Тæхгæй аргъæутти сæхъесбæл. 
Мæ уод æнцойнæ, тикисау, 
Схуссуй Уазай рагъи сесбæл. 

РЛДЗУРДТÆ 
дигис 
Фæстугъд еу уалдзигон бони Дигис цудæй стантæй хонхмæ. 
Дууæ мæйи сæхемæ нæма адтæй, нæ’й евдалдæй колхози кусти- 
тæй. Нур æхе бригадирæй еу къуар бони ракурдта, зæгъгæ, бакæ- 
сон нæ хæдзарæмæ. «Хумтæ дæр æнæ койгондæй ниууагътон, нæ 
фонс дæр айфонмæ ци уавæри æнцæ, ма-гъа. Биццеути фæййара- 
зон», — уотæ гъуди кодта. 
Хор дзæвгарæ исцудæй арвбæл, уотæ исхъæрттæй Чиколай 
гъæуисæрмæ. Тæккæ нартихуар æхсæдæнти рæстæг адтæй, будур- 
тæй игъустæй косæг адæни удзæл. 
Дигиси зæрдæ барохс æй: тугъд фæцæй, æма æгайтима адæн 
сæ царди гъуддаг аразунбæл æрцæнцæ. Æ цуди кой кæнуй, уинуй 
æхсæдгути хецæн къуæрттæ. 
Уæлдæр, надмæ хæстæг, зиннуй еу къуар тумугъ бадгæнгæ. 
Æвæдзи, сæ хæрси кæрони æруолæфтæнцæ. Етæ дæр æй дæлæмæ 
уинунцæ: исцæуй бæлццон, æ хæрæг æ разæй бакæнгæй. Рæстæм- 
бес кари лæг. Æ уæле гæлифе хæлаф, æ цулухътæ — фæндургон- 
дæй. Кæрдæгхуз хæдонæ дæлæмæ уагъд, æвзестæй фæлуст ронæй 
æлваст. Сæнтуорс буйнаг ходæ йбæл. Цæуй æфснайд, федауцæ 
нæлгоймаг. Æ рагъи гъесин фæндур, некæд ибæл устурзæрдæ кæ- 
нуй. И фæндури бæттæнбæл аллихузон лентъитæ баст. Цæугæй 
пæр-пæр кæнуицæ. Е ин ци æхцæуæн фæууй. Æнæзонгæмæ æна- 
хур, къленц адæймаг фæккæсдзæнæй. Æ къох уазал дони дæр ка 
некæд батулдта, устур маст ка некæд фæууидта. 
Æцæгæй ба алцæмæйдæр «æфсес» æй. Тугъдон лæг: æ бауæр 
еугур ностæ æма гъæдгинтæ. Фал уæддæр исервазтæй æверхъау 
содзгæ артæй, Хуцауæй боз. Мадта уодуолæфт дæр н’адтæй. Фал 
еугæрон итигъд зæрдæ, æнæ соцъа, æносидæр идзулдхуз. Нур 
æцæгæй æ зæрди медæгæ циййес, е ба неке гъæуй. «Алкедæр æхе 
незтæй гъæрзуй», — фæззæгъуй Дигис. 
Мæнæ исхъæрттæй еци косгути къуармæ. Фестадæнцæ ин. Е 
дæр син райарфæ кодта. 
Уæд имæ се’хсæнæй еу силгоймаг радзурдта: 
- Йа, хуарз бæлццон! Исаккаг кæнæ æма нæмæ æрбаздæхæ. 
Уинæн, де’ккой фæндур ес. Нæ зæрдити рист нин фæддæр иронх 
кæнун кæнæ. Корæн ди, банимайæ нæ! 
6 

Дигис ниссагъæси ’й. Æ сæр банкъуста æма сæмæ баздахтæй. 
Хæрæг бæласи зæнгæбæл бацæг кодта. Се ’хсæн æрбадтæй æндзæр, 
минкъий ма, уæдта фæндур ниуунæргътæй, никкудтæй. Æ азæлд 
арви бауæри рацудæй, рахæн зæнхæ дæр нийгъуста. 
Дигис «гъарæнгæгæнæг уосæ» фестадæй. Æма, куд фæууй, 
уотæ: уоститæ нийгъосионцæ, уæдта æмхузæнæй ни «уха-ха» кæ- 
ниуонцæ. Æнойдæр сæмæ сæумæй ардæмæ кæун цудæй, æма дин 
— гъа! Гъесин фæндури кæунмæ кудтæй Дигис дæр. Æ цæститисуг 
рæдагъдæй. Кудтæнцæ седзæргæс, саударæг уоститæ, кудтæнцæ 
мæтъæлдзаст сабий-сувæллæнттæ, кудтæнцæ фалдзостæ. 
Сæ кæунгъæр райгъустæй еугур æхсæдгутæмæ дæр. Æма ниг- 
гур-гур кодтонцæ уонирдæмæ. Кæд, зæгъгæ, ескæбæл минæ фе- 
халдæй. Уотемæй еугур бригадæ дæр ами æрбатумугъ æй. Æма 
син еумæ кæун баеудагъ æй. 
Уæд хумæн е ’ндаг кæронæй цъæх бæхбæл кадæр фæдесонау 
æрбадогъ кæнуй. Ба’й зудтонцæ, — сæ бригадир Барисбий. 
Дигис æ сæр исæргъувта, фæндур æруодæнстæй. Адæн дæр 
æргъос æнцæ. 
Æллæх, æллæху нуртæккæ цитæ дзордзæнæй и æнахъæл лæг. 
Гъуддагæн нецима балæдæргæй, Барисбий ниффæдес кодта: 
— Ци хабар æй е? Адæни уод зæнхæбæл æфтуд ку æй, уæд сумах 
ба!.. Аци лæг ба кæцæй февзурдæй, циуавæр сайтани хай æй? 
Неке неци дзорун фæразуй. Уæд бабæй се ’хсæнæй рацудæй 
еци уосæ, æ ном — Зулехан æма дзоруй Барисбиймæ: 
— Ба мин хатир кæнæ, мæ хестæр теу. Цъухихæлдæй дæмæ 
некæд исдзурдтон. Зонис æй, мах звеной иуæнгтæ рæфтæмæ нæ 
фæххуссунцæ. Нур ба нæ хæрси кæрони фæллади бадт бакодтан. 
Уæдмæ ба аци фæндаггон нæ размæ исхъæрттæй. Æ рагъи — æ 
фæндур. Еугурей номæй имæ æз лигъстæгæнæгау бадзурдтон: 
«Æрба нæмæ æздæхæ, зæрдрист адæн ан, ба нæ идзулун кæнæ. 
Æма гъенур, цалинмæ нæ зæрди туппуртæ исуадзæн, уæдмæ еунæг 
дæр æ бунатæй нæ фенкъусдзæнæй! Ади лæги ду сайтани хай хонæ, 
махæн ба изæди хай æй. Дзæгъæли æй ма ’фхуæрæ. Е дæр дæу 
хузон тугъдон æй, косæг лæг, — æма Дигисæн загъта: — Ра ма нин 
цæгъдæ, ра, нæ хуарз иуазæг, корæн ди». 
— Гъо, гъенур ба нæ фæндур баефтиндзæн æндæр хузи. Кæун 
ка кæнуй, е идзулун дæр бакæндзæнæй. — Нийгъустонцæ адæн. 
Гъесин фæндури листæг хъури хæтæлæй ниррæдзæхсæн æнцæ 
игъæлдзæг зæлтæ. Уотæ дæсни цагъта, æма уайтагъд адæн зилдæг 
ралæудтæнцæ. Цъæх зæлдæбæл син кафун раеудагъ æй. Хæббол 
хаудтæнцæ, кафт циренгæнгæ цудæй. 
Уæд Зулехан кæмидæр гъæди хъуæл раирдта, æ дæллаггури 
буни’й ракодта. Ни йбæл хуæстæй, æма си цъизи-музи кодта, цума 
лæг адтæй, уотæ. Æвзиста æ разæй и кафæг силгоймæгтæмæ... 
Адæн ихæлæнтæ кодтонцæ фурходæгæй. Фæстугъд уотæ фиц- 
цаг хатт байдзулдæнцæ. О Хуцау, ба сæбæл федауæд! 
7 

Барисбий ба сæмæ уæдæй-уæдмæ уæлбæхæй æдзинæг кастæй. 
Цæветтон, цавддор фестадæй, уотæ: нæдæр ести дзурдта, нæдæр 
æ бунатæй æнкъустæй. 
Фæндур дæр æма фæндурдзæгъдæг дæр ниффæлладæнцæ, 
æргъосæнцæ... 
Дигис рараст æй æ фæндагбæл. Сæдæ къохи æй, хæрдмæ 
æргъувдæй, фæндараст кодтонцæ, цалинмæ нади фæззелæни нæ 
фæййаууон æй, уæдмæ. 
УОРАЗИ БИЙНОНТÆ 
Де ’знагбæл адæни цæстæ искæса. Уæу-уау, е фудæлгъисти 
хузæн æй. Зонæ’й, цидæр фидбилиз дæмæ кæсуй. Æма дæ æййаф- 
дзæнæй. 
Гъе уотæ еу рæстæги гъæубæсти медæгæ исахидт æй Лексоти 
Уорази бийнонти дзубанди дæр: «Етæ нивгун æнцæ, хъæбæр нив- 
гун. Хуцауи хуарз аммени рæстæги райгурдæнцæ. Цалдæр фæл- 
тæремæ си биндзæ къумæли нæма бахаудтæй...» 
Гъо, раст зæгъгæй, се ’зæди хаййи цæсти æвæрди дæр фæ- 
цæнцæ. Фал Уораз æхуæдæг гъæубæсти медæгæ бæрæгдæр лæг- 
тæй æй. Æхсæнадон куст рахæссунмæ, æгъдау раттунмæ, уой рæн- 
гъи ка æрлæудзæнæй! Мадта бийнонти æхсæн дæр бæрæг фæткæ- 
фæлдесонд ес. 
Фал цард фæкъкъолæ ун дæр зонуй, тæбæгъи донау. Еу рæс- 
тæги цæхгæр низзилдæнцæ сæ гъуддæгтæ. Уоразæн æ хъазар бий- 
нойнаг Гузеон, бæрæгизæри къеретæ кæнгæй, æваст амæнтæни 
уæлгъос нидздзили-ули кодта. Æ къæхтæ æ буни фæттастæнцæ 
æма дзурдгъон дæр нæбал иссæй... 
Лæг æ хурфæмæ нийгъуста, фæссæргубур æй. Æ къох бако- 
сунмæ нæбал батастæй. Зæрди медæгæ идзулд гъуддæгтæбæл зæйæ 
ракалдæй. Æ пихцил уорс æрфгутæ кæрз æлхий ниццæнцæ. 
Нецибал æй æндавта. Цума йбæл ирд хор баминæг æй. Æрмæст 
ма алли бон дæр еу афони, уæззау къахдзæфтæгæнгæй, уæлмæрд- 
тæмæ раевгъуидæ. Уоми æ цардæмбали цирти уæлгъос дæргъцæ- 
заманатæ фæууидæ... 
Æ уоси фæсмæрдæ ймæ лæмбунæгдæр цæстæнгас радардтонцæ 
бийнонтæ. Тургъи зелæнтæ дууæ фурти фулдæр сæхуæдтæ код- 
тонцæ. Киндзитæ дæр ин æ хуæрдæ, æ дарæси кæдзосдзийнадæмæ 
æргъавд бадтæнцæ. 
Фал лæг еци гобийæй лæудтæй. Зæнхæмæ дзæвгарæ сæццæ 
кæсæ кæнгæ байзаидæ. Нæма си æруагæс кодта, цæргæбонти ин 
цирагъау ке уод фæссугъдæй, æ къонамæ ке рохсмæ тундзтæй, уой 
нæбал ун. 
Еу бон, рæфти рæстæги, минкъий рауолæфон, зæгъгæ, дзат- 
май кæрони сиребæл æхе бауагъта...æма мæрдфунæй бацæй... 
8 

Дессаг, дессаг, æ уоси фæсмæрдæ мæйæ дæр нæбал ниффæ- 
разта!..3иан байвардтонцæ. Мæрдæгъдауи фæсте æрцæуæг адæн 
рафедудæнцæ. Исревæд æй Лексоти устур тургьæ æрцæуæг адæ- 
нæй æма уæззау æхгæд ракодтонцæ бæрзонд колдуæрттæ. 
Сæхе евгед райзайгæй, кæстæртæ куддæр æрбатухстæнцæ. Æма, 
ревæдзелæ куройнау, дзæгъæл дууердæмæ кодтонцæ и тургъи. 
Æзинæ дæр ма фарнæ æ билтæй кæми калдæй, еу фæндæ сæ 
царди хуасæ кæмæн адтæй, еци бийнонтæ, пака галтау, фæйнер- 
дæмæ рахуæстæнцæ. Кæрæдзей дзурд син еминæ фестадæй. Фал 
нæма рагъæр æй хæдзари бауæри содзаггаг ристи лазæ. Нурма,- 
дæлгоммæ сункъи хузæн, абузтæй,цæттæ кодта. 
Лæги фæсмæрдæ, æппунфæстаг, фæндзæймаг изæр тумугъæй 
финги уæлгъос æреу æнцæ. 
Уотæ рауадæй сæ бадт, æма еуæрдигæй хестæр фурт Сæхмæт æ 
уосæ Сæкийни фарсмæ, иннердигæй ба — кæстæр Ахмæт æма æ бий- 
нонаг Зæйнæп. Еу рæстæги хъип-сун неке цъухæй хауй. Катай код- 
тонцæ лæгæй, уосæй. Дзубанди райдайунмæ си неке нифс кодта. 
Уæдмæ Ахмæт æ мæкъур ранихта, бæрæг адтæй, цидæр зæ- 
гъун æй фæндуй æма райдæдта: 
— Гъæйдæ, хæдзари бийнонтæ фæндæй фæццæрунцæ. Хестæрти 
фæрци нæбæл нурмæ уоййасæ ихæс неци адтæй. Фал нæбал æнцæ. 
Куд нин гæнгæ ’й идарддæр? — зæгъгæ, фæрсæги каст бакодта æ 
хестæр æнсувæрмæ. Уоститæ ба мадзорайæй бадтæнцæ, кæд гъуд- 
даг етæ исцирен кодтонцæ, уæддæр. Неци лæдæргити хузæн, сæ 
уакъетæ фæйнердæмæ исæздахтонцæ æма игъустонцæ сæ лæгти 
усхъæз дзубандимæ. 
— Еугæрдæр райдæдтай, уæд кæронмæ раргом кæнæ дæ зæрди 
уагæ, — 6а ймæ æтхалдта хестæр æнсувæр. 
— Æз ба зæгъдзæнæн. Исæмбурд мæмæ æй дзоруйнæгтæ. Мæнæ 
аци æнамонд марди къапеккитæ нæ къуми кæдмæ дардзинан? Ца- 
линмæ сæ еске багъуди кæна æма сæ ниффардæг кæна, уой хе- 
зæн? Уогæ, кæндæгæнæгбæл дзæвгарæ ихæстæ ес... 
Сумах дæр ами æносмæ нæ бадуниау айтæ. Кæдмæ ма даретæ 
уæ хæдзарæ къумавæрдæй! Кæмæй ма цæстæ хезетæ?.. Нурма дууæ 
æнсувæри еу цари буни кæми цæрунцæ? Алкедæр æхе æртдзух 
дзæбæхдæр батавдзæнæй. 
Хестæр æнсувæри уосæ Зæйнæп бæзгули æй е ’ндзуг бадтæй, 
æ билтæ бацъопгæнгæй, еци карзæй райдæдта: 
— Гъо, мæ ургбунтæ кæми нифтудтон фургустæй, уордигæй нур 
ба, мæ къохтæ мæ рони, уотемæй ку рараст уинæ ревæд къумтæмæ 
æма мæ нихбунти хъиамæттæ, æзинæ ка ’рбагоц кодта, уомæн цæт- 
тæй ку æризаионцæ. Æ губун нæ фæддон уодзæнæй! 
Нæбал ниллæудтæй кæстæр киндзæ дæр. Фæссæррæт кодта: 
— ЖллæХу æллæх, ци дессæгтæ кæнис! Мæнæн мæ хестæр 
æнсувæр ку иурста, уæд хæдзарæй едуги саст дæр нæ рахаста. 
Æной ба дин си ци устур мулкитæ ес: мæнæ дæ къудургуй бæзтæ, 
9 

дæ фестин гъæццæлттæ. Де’гас уоййасæ хæзнатæ мæ еунæг гор- 
цъей аргъ кунæ ’нцæ, — зæгъгæ, сæ æ карзи зæнхи астæумæ дугъ- 
гъудтитæ кæнун райдæдта. Раистадæнцæ лæгæй, уосæй. Бийнонтæ, 
сæ дуйнебæл ке некæд, уой, исханс æнцæ. Уоститæ бавналдтонцæ 
кæрæдземæ. Æнгъæлдæн, æма се’цæгæй райдæдтонцæ фиди мул- 
китæбæл хилæ кæнун. 
Еци рæстæги цидæр ферттивта къæразгæрдигæй. Еугурæйдæр 
ракастæнцæ æндæмæ, æма дин æнахури дессаг: уæртæ Уораз то- 
мар кæнуй медæмæ, æ цæститæй цæхæртæ кæлуй, æ лæдзæги 
фиййæй къæразгæ дæгæрна кæнуй, æвзедуй карзæй: 
— Æ, уæртæ куйтæ, федиссаг хæргутæ! Кæсай сæмæ, нæма 
фæцъцъундæ дæн, æма мæ мулкитæ хæлæйфаг æрбацæнцæ. Ху- 
цау уин ма бакомæд!.. 
Еугурæйдæр фæссæхъсун æнцæ, сахæй лæугæ райзадæнцæ. 
Киндзитæ сæхе фур тæссæй къумти раримахстонцæ. Фурттæ ба 
сæ катайти æндæмæ рансанстонцæ, фал ма кæми раййафтонцæ сæ 
фиди. Къахгъæргæнгæ æхе раскъардта хурин надбæл уæлмæрд- 
тæрдæмæ. Фурттæ ин æ фæд уæгъдæ нæ уадзунцæ, сорунцæ'й,сæ 
сайтани хай сорæгау. Цалинмæ уæлмæрдти бæрзонд горени сæрти 
маргъау нæ батахтæй, уæдмæ... 
Дуккаг изæр дæр бабæй, иуарунбæл сæ хъаугъа куддæр исер- 
вазтæй, уотæ къæразгæрдигæй, æрвæрттевæгау, цидæр ферттивта, 
низзæлланг кодтонцæ æвгитæ, æма бабæй æрбайгъустæй: «Æ уæртæ 
куйтæ !..» Фурттæ бабæй æ фæсте ниййарцæ ’нцæ. Уотæ цалдæр 
изæри... 
Уæдмæ еу мæнгарддзийнадæ æрæфтудæй сæ зæрди. Еубон 
рæфтигон æрæхгæдтонцæ сæ колдуар. Нур уотемæй ба, сæ тургъи 
бомбæ ку фехалдайдæ, уæддæр æй неке фегъустайдæ. Æма бабæй 
се’цæгæй иуарунбæл ниллæудтæнцæ. Ацихатт дзурдта и хестæр: 
— Гъæйдæ бафедауæн, цалинмæ еугур федиссаг нæма фæцан, 
уæдмæ. Мæрдæгъдауи туххæй исхецæн кæнæн æхца, ка ма си бай- 
зайа, уони ба дууæ хаййи бакæнæн. 
Уæхæн хабар фегъосгæй, киндзитæ, цума дзурдгонд адтæнцæ, 
уотæ еци еу сæррæт фæлластонцæ æма сæ сæртæ шифанери рацав- 
тонцæ. Æхцатæ ци цумæдани адтæй, уобæл æмхуæст æркодтонцæ, 
уати бæрæгастæу æй райвазæ-байвазæ нийдæдтонцæ. Еци тух аз- 
додгæй фегон æй цумæдан, æма æ хурфи цидæр адтæй, етæ зæнхи 
барæ бацæнцæ. Лæгæй, уосæй фæддæлгоммæ ’нцæ мæн фулдæр 
фæууабæл. Æма дин мæнæ нæуæг æмбесонд: æхцати бæсти — цу- 
мæданидзаг гæгъæдий æскъуддзæгтæ... 
Сæхецæй лæгдæр сæбæл рамбалдæй æма син сæ марди къа- 
пеккитæ ниффардæг кодта. 
Етæ ба ма абонидæр гæгъæдий гæппæлтæбæл кæрæдзей æздир- 
вунцæ. 
Ци гъæуй бийнонти цард фæккеунмæ? Уотид неци!.. 
10 

СУГЬЗÆРИЙНÆ ÆСТЬАЛУ 
Зуймон æдавст хор — арвбæл, æргъæвст цъеуау, нимпулгæй, 
ниллæгути тулдæй нигулæнмæ. Уа рæхги фæффæсхонх æй, æма 
гъæу уингæ-уинун ранигъулдæй æхсæви сау цæсти хъулфи. Дуйне 
ниссæхъсун, нийæдзæрæг æй. 
Бекир æ бони куститæ нæ фæцæй æма сагъæсхузæй лæугæ 
райзадæй тургъи бæрæгастæу. Талингæ йбæл ку ратеголæ ’й, уæд 
никки хъæбæрдæр банкъардта æ уоди еунæгдзийнадæ. Æнæуой- 
дæр сæумæй ардæмæ æ кеми н ’адтæй: зæрдæ æнæбæрæг мастæй 
содзгæ рист искæнидæ... 
Таруг арвмæ ма аййевæй еу гъæуай искодта, æ дарæсæй æрцагъ- 
та хуаси хæлттæ æма мети æгъзæлæнтæ, уæдта, еугур гъуддæгтæ- 
бæл дæр æ къох ракъуæргæй, сабургай медæгмæ бараст æй. Авари 
гъайрадæ ин дзæбæх фехцæуæн æй, фал æ фур фæлладæй, пеци 
къелæбæл цæттæ æхсæвæр бахуæрунгъондæр нæбал иссæй. 
Бадгæ дæр нæма ’ркодта, уотæ колдуаррæбунæй машийни унæр 
исигъустæй. Ци ма рацудæй, æма æ фурти фурт Астик æрбахиз- 
тæй дуарæй. 
Зæронд лæги цæститæ цийни æрттивд искодтонцæ. Æма æ уар- 
зон бæдоли æ хъурибуни ниттухта. Æ къох ин æ иуæнгтæбæл хæс- 
гæй, меддарæсмæ æнкъардта фудхуз бауæри циргъитæ. Æма ба- 
бæй хъæбæр низзæрдмæгур æй. Астик ба ймæ е ’рух нæ рахатта, 
уазал табедзæ йбæл бакодта. Уотемæй æнæдзоргитæй катаййи зе- 
лæни бацудæй. 
Хуарзæг нæй а биццеу, æнафони хумæтæги нæ фелвæстæй, 
зæгъгæ ’й, балæдæрдтæй Бекир. 
Уæдмæ фæндурдзагъди хузæн æрбадзæнгæрæг киндæй маший- 
нæй. Астик никки æндагъддæр ниттухстæй æма нур истудта æ 
зæгъуйнаг: 
— Баба, мæ хæццæ ма кадæртæ ес. 
— Цогæ æма сæ медæмæ æрбахонæ, æхсæвæр искæнетæ. 
— Нæ-ннæ, рæстæг нин хъазар æй. Хонхмæ цæугæ ан. Уоми 
ни еу «æркъе» ихæс даруй æма... Фал ме ’стурдæр тухст æндæр 
гъуддагбæл æй. Уæ баба, куд дин æй зæгъон, ма-гъа. Гъæла-мæла- 
тæй дин еу изæр дæ сугъзæрийнæ æстъалубæл къарти рагъазтон 
æма фæххуард дæн. Къуæре мин исæнгъуд кодтонцæ. 
И дзубандитæмæ, цума зæйæ ракалдæй, уотæ ниггур-гур код- 
тонцæ Бекири гъостæ, æ цæститæ йбæл ратар æнцæ, реу иссугъ- 
дæй фурристæй, цæветтонги ин еске æ зæрди сурхзинг туасæ нис- 
сагъта, уоййау. Æ сæри фæрстæбæл ниххуæстæй æма ниууонæр- 
гъæгау кодта: 
— Хуцау ди ма ’сбоз уæд, рагæй дæр дин еци гъуддæгтæй тарстæн! 
Машийни дуккаг дзæнгæрæгмæ Астик æ бунатæй фенкъустæй, 
фæрраст æй цурдгомау дуарæрдæмæ æма ма æрбадзурдта: 
— Исон фæсарæфти раздæхдзинæн. Сугъзæрийнæ æстъалу 
кунæ уа, уæд мæ ниггурун кæндзæнæнцæ. Аци адæн еудзурдон, 
11 

æнæхатир æнцæ, — уоййадæбæл зустæй фендæдуар æй. Машийнæ 
скъотгæнгæ раскъардта хонхмæ фæндагбæл. 
Лæг æ медбунати цавддор фестадæй. Гъостæбæл ма азæлдæнцæ 
Астикки дзурдтæ: «... аци адæн æнæхатир æнцæ!» 
Минкъий раздæр ци нивæ фæууидта, уомæ гæсгæ дузæрдуг 
нæбал кодта, æ фурти фурт исæвди надбæл ке ниллæудтæй, уобæл. 
Ка ма ’й раздахдзæнæй еци фудфæндагæй!.. Нур Бекири æ фур- 
мæстæй нецибал æндавта. Къæхæни асæ лæги зæнхæ æхемæ æрæл- 
васта, кесей къимбусау нийвадæй. Аци æнæфæггæнæн равги æй 
фæндадтæй мæрдиронхи бацæун, никкуй ун æма мацибал балæ- 
дæрун... 
Гулдзугбаз æ сæрибуни бакæнгæй, æхе сиребæл бакъолæ код- 
та, кæд мæтæй фæййервæзинæ, зæгъгæ, фал кæми. Сæрмæ ту- 
мугъæй лæстæнцæ сагъæстæ, коммæ тар мегътæ лæсæгау. Тухстæй 
си, æхе си тудта, архайдта евгъуд царди бонтæ имисунбæл. 
Фæстæмæ рагъæуайгæнгæй ба хуарзæй ци æримиса, уæхæн 
гъуддæгтæ ес. Зæгъæн: æ тугъдон фæндæгтæ; уæззау адтæнцæ, 
фал си сæрустур æй, уæдта сæрæгасæй, æнаййеппæй иссердта æ 
хæдзарæ... Сабур царди ба — колхозон будурти хъазауатон фæл- 
лойнæ. Еу анз Донуагъди сæрмæ Нарти-нартон тиллæг æрзайун 
кодта. Цæхæри хузæн нартихуарæн ниггæнæнтæ нæбал адтæй. Уæд 
еугур бæстæбæл райгъустæй æ хуарзи кой. Æма ин исаккаг код- 
тонцæ Социалистон Фæллойни Бæгъатæри ном. Æ реубæл исæрт- 
тивта Сугъзæрийнæ æстъалу. Нивгун адтæй, зæрдæрохс. Еци рæ- 
стæги æхуæдæг дæр æхецæй хъæбæр боз адтæй, римæхсгæ дæр нæ 
кодта æ зæрдиуагæ. Беретæ ймæ хицæ кодтонцæ, соцъа. Дæ размæ 
æ синхон Тазе ба йбæл æхе айуанæй ефхаста: «Бекир, нур газети 
дæ хузæ ку фæууинис, уæд фенгъæлис — лæг ди аразунцæ. Нæ, 
етæ ди уг фæййаразунцæ, уг». — Æма цинæ дзурдта... Некæд имæ 
исмæстгун æй: æ зæрдиуагæ ин зудта, гиризгæнагæ ’й æма уотид 
ходæги туххæй дзоруй. 
Мадта Баккеуони хæццæ дæр хъæбæр хæларæй бацардæй. 
Æхсæз кизги æма еу лæхъуæн исхастонцæ. Хуцауи фæрци, киз- 
гуттæ еугурæйдæр дзæбæх бунæтти æнцæ. Сæ цæуæт дæр — æнæ 
зæрдæхсайгæ. 
Гъе æрмæст æ еунæг фурт Губей бийнонтæ иссагъæссаг æнцæ. 
Æ уосæ Тамари хæццæ син арвæй зæнхæмæ еунæг фурт исæнтæс- 
тæй — Астик. Ци исуйнаг биццеу адтæй! Синхæгтæ æма йбæл хеу- 
онтæ арвирайæгау ирадæнцæ, амæй лæг рауайдзæнæй, зæгъгæ. 
Ирæзтæй Бекири хъурибуни, лæхъуæн кодта. Фал Тамарæн 
бийнонтæй неке фæййадгин æй. Гæбæр, хецмæрез адтæй. Фиццаг 
бонæй фæстæмæ не ’рæллау æй хæдзари, рæуæнттæ-æфсæнттæй 
сæбæл истеххадт æй. Æма тагъд рæстæги сæ бакомкоммæ Базугти 
хæдзарæ балхæдтонцæ. Гъа, исхецæн æнцæ, кæд нур ба æруодæн- 
са, зæгъгæ. Фал ами ба никки æндагъддæр æздирвтонцæ кæрæ- 
дзёй лæг æма уосæ. Уотемæй сæ дууей астæу заманай лæггъæдæ 
биццеу фæхъхъуæлæг, фесхъæтæг æй. Зæронд лæгæй ба’й бунтон 
бартастонцæ. 
12 

Ку балæхъуæн æй, уæд горæтмæ рафтудæй æма цидæр æнæ 
монд къуарбæл бабаст æй. Сæ хабар уотæ ’й æма, дан, æстъе- 
гъунцæ, тухрæмодзæ кæнунцæ æхца, машинттæ, мулк... Нæ, е фид- 
билизи над æй. Раги уа, æрæги уа, уæддæр сæбæл сæхецæй лæг- 
дæртæ æмбæлдзæнæнцæ. Тохæг галæн æ сиуæ састæуй. 
Лæг арфæй-арфдæр нигъулгæ цæуй уæззау сагъæсти: «Хуцау, 
Зæнхæ, хуарз федæн нæййес нæ фæсевæдæн. Нæ къæхтибунæй 
зæнхæ федуйуй. Бунисæвди надбал ниллæудтан. Курмау ибæл 
цæуæн, хæпсæ хелаги гъæлæсмæ цæуæгау. Атемæй ни цайуаг нæ- 
бал байзайдзæнæй. 
Мæнæ дессаг: бун кæнуй мæ хæдзарæ. Нæлæстæги фæдбæл 
баст æй бундор, æма мæнæ, гъа! Мæ еунæг æнамонд надбæл баф- 
тудæй. Ниххотхæ, ниййæргъеу æй. Уой бауари раги рамардæй 
игурцæ... Дзæгъæл догъи фæууадтæн цæргæ-цæрæнбонти. Тæхо- 
дуй, бацъундæ уо æма мацибал балæдæрæ!..» 
Æхсæвæй дзæвгарæ исцудæй. Лæг катай кæнуй. Æ уæйуг 
иуæнгти хъаури цъирт нæбал ес. Æ зунд нецибал æргъæвуй, ци 
кæна, уой нæ лæдæруй. Нурæй нифсгъæуагæдæр, æвæдзи, некæд 
адтæй. 
Багъæуай кæнуй надуордæгмæ, æ фурти хæдзарæмæ. Сæ рохс 
нæбал кæлуй. «Нур ци зæрдæй бафунæй æнцæ», — гъуди кодта æ 
меднимæр. 
Уотемæй гъенцъунгæнгæй æ уавæр никки фæффуддæр æй. Реу 
сугъдæй маст æма ристæй. Зæрдæ æндæмæ рæдувта. 
Тухамæлттæй фестадæй æма бараст æй иннæ аварæмæ. Ами 
нивæфтудтæ рагон кири — æ берæ хуæрзеугутæ. Уони æхсæн — 
Сугъзæрийнæ æстъалу — æ рохс цæсгом. 
Кæдæй Баккеуон рамардæй æма еунæгæй æризадæй, уæдæй, 
æ зæрдмæгури, арæхæй-арæхдæр æрлæууй кири уæлгъос. Ба ’й 
игон кæнуй æма рандæуй æ гъудити евгъуди бонтæмæ. Ни йбæл 
калунцæ рохс имисуйнæгтæ. Алли хузист, алли хуæрзеуæгмæ дæр 
си æхе «дзубандиаг» фæууй. 
Фал имæ аци хатт райдзаст аварæ æнахур талингæ зиннуй. 
Цума мегъи бæзгин фæлми бафтудæй, уотæ урзацауæгæнгæ цæуй 
тухампъезтæй. 
Хъæбæр зинæй æрлæудтæй æ хуæрзеугути уæлгъос, цума мæр- 
дон кири сæргъи æркъолæ æй, уотæ. Аци хатт ин кири сæр дæр 
цидæр зинфæлгъауæн адтæй. 
Æ уæргутæбæл æрбадгæй, кæфойни асæ къохтæ зир-зиргæнгæ 
ниууагъта кири хурфæмæ. Ци агурдта, уобæл æ къох ранидзæв- 
дæй, цъæх хъæдавæ хæцъели имонау тухтæй. Арæхсгай æй рай- 
халдта æма æ къохти æрдæфæнтæ искалдта Сугъзæрийнæ æстъа- 
лу. Зинаргъ æзгъæр гъайрадæ лæвардта æ дирзæг урзтæн, тавта 
сæ. Уæдмæ еци тавст е ’гас гури дæр, æнахур æхцæуæндзийнадæ 
хæсгæй, рагъазта. Уогæ, куд нæ, кæд æма си лæгæн æ уод тæлф- 
тæй, æ тог си æзмалдæй. 
13 

Æ цæститæ донæй райдзаг æнцæ, суггатæ æгъзалдæнцæ æстъа- 
лубæл æма цирагъи рохсмæ сугъзæрийнæ тунтæ уафтонцæ. Лæ- 
гæн ба си аци хатт е ’нгас тар кодта. 
Уотæ дзæвгарæ рæстæг æ гъудити ахæсти бацæй. Уæдта ’й æ 
агъазиау къохти æхсæн циккидорау байаууонгæнгæй, æнгон æрæл- 
хъивта æ реумæ. Уотемæй рахизтæй уатæй. 
Дзиназта æ зæрдæ, кудтæй æ уод. Къæразгæй бабæй багъæуай 
кодта надуордæгмæ. Фал æ фурти хæдзарæй рагæйдæр рохси цъирт 
нæбал калдæй. Æнæмæтæй бафунæй æнцæ. Нур æй еци нифс дæр 
нæбал адтæй æма кæугæсугæй хуссæни æхе æруагъта. 
Сæримагъзи сагъæстæ зелгæ-думгæ фестадæнцæ: «Тæходуй, 
нур ци кæнон? Раттон Сугъзæрийнæ æстъалу? Уогæ кæмæн, бал- 
лон берæгътæн? Е ба мин мæ уод бахуæронцæ. Фал а биццеу, и 
’намонд биццеу? Цæй, куйтæ мæ бахуæрæнтæ...» 
Иннæ ’хсæвти хузæн æримиста æ мард æнсувæрти Дрис æма 
Саухали, æ хъазар бийнойнаг Салуй, дзурдта сæмæ уодæгæстæмæ 
дзорæгау, цæбæлдæрти сæ фарста, унæфтæ кодта сæ хæццæ... 
Иннæ ’хсæвти хузæн нур дæр бабæй Хуцаумæ кувта æ хеуон- 
ти хуарзæнхи туххæй. Номхундæй алкедæр фæдзахста изæдтæ, 
идаугутæбæл. Æрмæст аци хатт гъæрæй дзоргæй, кæугæ-дзиназ- 
гæй. Кувта, кувта, зæрдæ 6а ресæги ристæй, реу сугъдæй, фæ- 
сонтæ тъæпп хаудтæнцæ. Æнгом хуæстæй æстъалубæл... 
Бонæрдæмæ ймæ хуссæг æрхæстæг æй. Цума, рамæлдзæнæй, 
уой зудта, æма, æнæ цæститæбæл бахуæцæгæй нийвæлгæлæс унæй 
тарстæй, уотæ æхе радæргъæмæ кодта. Реубæл æ къохтæ æруагъта 
дзиуарæвæрдæй. Нидзæвдæй æ бауæрбæл æстъалу. Уотемæй, дзæ- 
бæх мæрдарæзтæй, боницъæхтæбæл æносон цъундæ бакодта. 
Æнæхонæг бæлццон лæхъуæнтæ ба ковæндони сæхе æхсицгон 
«фæффæдзахстонцæ» Уасгергибал. Уотемæй сæ машийнæ, æрвти 
тæхæгау, скъардта нарæг фæндæгтæбæл. Хæбболти хаудтæй. Еу 
рауæн син билæ рафедудæй, ком азæлдæй æфсæйнаг гъæрæй... 
Дуккаг бон гъæу æнæудзæлæй базгули æй. Губей уосæ Хари- 
сон тургъи зелæнтæ кодта. Сæумисарæй сау халон бабадтæй се 
’нгозæ бæласæбæл æма хæдзарæрдæмæ дууæ хатти æхсидзгæ нигъ- 
гъарæнгæ кодта. Гъиггаг уосæ имæ хæрдмæ æ уакъе исхатта: «Æ 
уæлæ мæргъти фуддæр, еминæ дæ хорхи. Дæ сау гъæлæс не ’знæг- 
ти фуддæрмæ æхсицгон бахæлеу кæнæ». Усси, зæгъгæ ’й расоруй. 
Фал бабæй халон нæуæгæй æнгози къалеубæл бабадуй. Никки 
æндагъддæр гъарæнгау нихъхъуахъ кæнуй. Уотæ цалдæр хатти. 
Уæдмæ Губе æ фонс гъæунгæмæ раздахта. Багъæуай кодта 
надуордæгмæ æма бадеси æй: «Æнгъæлдæн, нæ фидæ ба аци сæумæ 
хусгæ райзадæй. Синхи уомæй раздæр æ фонс ку неке раздахуй». 
Ци уа, зæгъгæ, æрбатагъд кодта æ фиди хæдзарæмæ æма ’й... гъæ- 
дæгæй æрбаййафта. 
Фæффæдес кодта, æрбамбурд æнцæ синх æма ниухæха код- 
тонцæ Зулети тургъи. 
Уомæй сахат фæстæдæр фæдесæнттæ рахъæрттæнцæ хонхæй 
14 

æма зиангини тургъи тæфирфæси лæудт æркодтонцæ: «Рохсаг 
уæнтæ, билæ син рафедудæй...» 
Уотемæй надуордæг дæр байгон æнцæ æ фурт Губей хæдзари 
колдуæрттæ... 
ДЗÆРДÆГ 
Еу анз Дзæрдæг нæ колхози бæхгæс адтæй. Бригади ефтиндзгæ 
бæхтæ фæскуст æрбамбурд кæнидæ æма сæ Даргътаги къулдунтæ- 
бæл фæххезидæ æхсæвæ-бонмæ. Сæумæй ба сæ кустагъонмæ бри- 
гади станмæ баскъæридæ. Е ’нсувæр Бекир бригадир адтæй æма 
сæ уомæ æрнимаидæ. 
Еу сæумæ æрæздахтæй хезнæй, фал æ бæхæй дæлæмæ нæ хе- 
зуй. Тухстхузæй дзоруй Бекирмæ: 
— Аллах, арæбин, мæ бæхтæй еу нæййес, æма ци фæууа? Ра 
сæ нимайун: нæудæс æма инсæй, нæуæгæй сæ æрнимайун, æма 
бабæй уотæ. Мулдзугутæ ку нæ ’нцæ...» 
Бекир ин балæдæрдтæй, æ катаййи сæр ци адтæй, уой æма 
ймæ идзулгæй дзоруй: «Дæ бæхæй æрхезай, æ саргъ ин иссесæ, 
стойнæмæ ’й бауадзæ æма дæ бæхтæ нæуæгæй æрнимайæ». 
Æрлæуирдта æ бæхæй, ралæдæрдтæй æ рæдуд: бадгæ ци бæх- 
бæл кодта, уой нæ ранимаидæ. Е ’хси гъæдæй æ сæр бахуаста... 
ÆХСÆЙВОН БÆЛÆУТÆ 
Мæнæугæрдæнти рæстæги бабæй Сослан комбайнитæн æхсæв- 
гæс фæллæудтæй. Цанæбæрæг зин куст æй. Бæх имæ хуарз æд 
рæвдзæ, ефтонг. Изæрæй æй баефтиндзуй, уæрдуни гъæмпæй бæз- 
гин листæн æркæнуй æма уайтæккæ дæр бахъæртуй æ кустмæ. 
Сæуми уæнгæ æ фалдзости цъеу маргъ дæр нæ ратæхдзæнæй. 
Еу ескæд, цит, бункертæмæ дæр куд нæ «никкæсидæ». Хуа- 
рæй ке фæгъгъæуидæ, уой уидтонцæ комбайнертæ. Дугъ-дугъ код- 
тонцæ, зæгъгæ, сæхемæ мæнæуæ ласуй, фал æ хæдзарæй ба еу 
авгидзаг некæд рахæссуй. 
Хабар рагъæр æй: не ’хсæвгæс давгæ кæнуй. Дзубанди æрхъæр- 
ттæй сæрдари уæнгæ дæр. 
Еу изæр Сослан æ цъæх дзоргъа бæхбæл сергæ куд уадæй 
будурæрдæмæ, уотемæй ибæл сæрдар хæрхæмбæлд ку фæууидæ. 
Æруорæдта ймæ машинæ æма радзубандий æнцæ: 
— Куд æй дæ куст, мæ дзæбæх æнгарæ, ме ’нном? Еци «æхсæй- 
вон бæлæутæ», æнгъæлдæн, æгæр кайунцæ и бункерти мæнæуæй. 
Усси син зæгъисæ. 
Сослан ин æ дзубандий æздæх куд нæ балæдæрдтæй. Зæн- 
хæмæ никкастæй цидæр агорæгау, байдзулдæй, уæдта загъта: 
— Æма ду ба муди боцикъæй ку бадай, уæд де ’нгулдзæ нæ 
растæрдзæнæ? 
15 

АМОНД 
Балодти Мæздæги зилди Цъайти цардæй. Уоми исгъомбæл 
æй, ис бийнонтæ ’й. Фæстагмæ ба горæти æрцардæй. Æрмарæхст 
лæхъуæн зурнæйзелæгæй косун райдæдта еу заводи. Цехи раза- 
мунд боз адтæнцæ æ кустæй, ба ’й уарзтонцæ е ’мкосгутæ дæр. Æ 
бийнонтæ дардта, адтæй ин дзæбæх синхæгтæ. 
Æрмæст æ гъæубæл ба устурзæрдæ некæд кодта, арæх имæ 
цудæй. Æ зæрдæ не ’ртæстæй синхонтæ, хæстæгутæй. Фал æй 
рæуæгдæр æ къах Гузетæмæ хаста, æ дуккаг хæдзари хузæн. Цæ- 
уæти хестæр Барис ба ’й, æвæдзи, æ фиди бæрцæ уарзта. 
Барис еу минкъий æнахур куддæр адтæй: æгæр хумæтæг, бун- 
тон итигъд зæрдæ. Уомæ гæсгæ адæни цæсти нæ ахидтæй. Фал æ 
лæгигъæдтæ фулдæр адтæнцæ. Царди медæгæ еу гъуддаги фæкъ- 
къæмдзæстуг æй. Кæстæр æнсувæртæ æ разæй бийнонти гъуддæгтæ 
бакодтонцæ. Уой адæбæл фæкъкъех æй. 
Балодтийæн æ фиццаг фарст е уидæ: 
— Гъæйдæ, Барис, некема æртеу-теу кæнунмæ гъавис? 
— Бæргæ, фал мæмæ неке комуй. 
— Уанцон нæ ’й, дæу хузи къæбæли хузæн, саудзагъд лæхъ- 
уæнмæ ба, куд нæ. Мадта кæд уотæ ’й, æма арази дæ, уæд тæккæ 
исон мæ хæццæ рацо. Цубур рæстæгмæ дессаги киндзæ æрбалæу- 
ун кæндзинан. Ами æ руги дæр неке нифсæрдзæнæй. Мæ синхон- 
тæмæ заманай кизгуттæ: бакастæй, æгъдауæй, æздæхæй. Сæ хес- 
тæр Зæири нæ дзурддаг искæндзинан. 
Еугур бийнонтæн дæр еци дзубанди фехцæуæн æй æма ций- 
нæдзийнадæмæ нингъæлдзау æнцæ. 
Сæумæй Балодти телефонæй æ бийнойнагмæ горæтмæ исдзурдта: 
— Фæндуй мæ Гузети Барисæн, ку ’й зонис, нæ синхон Бекати 
хестæр кизгæ Зæири багъуддаг кæнун. Зæгъæ син мæн номæй, 
аци изæр сæмæ минæвæрттæ уодзæнæй. 
Раст хуцауизæри изæрмелтæ кодта, уотæ æртæ минæвар лæги 
Бекати иуазаг бацæнцæ. Фусунтæ сæ хизтонцæ. Æууæндтæнцæ, 
Балодти син лæгъуз гъуддагбæл нæ байархайдзæнæй. Уомæн æма 
син хуарз синхон æй, æууæнкгин лæг. 
Батабедзæ æнцæ кæрæдзебæл. Кæстæртæ æрбафингæ кодтонцæ. 
Балодти æрдзурдта, се ’рбацуд цæй фæдбæл æй, уой. 
Уæдта сæ размæ рацудæй кизгутти къуар. Се ’хсæн — Зæирæ 
уорс сæрбæттæни, е ’нгас римахсуй. Лæгтæ сæ гъуддаги фæдбæл 
дзубанди хæссунцæ. Еугуремæн дæр се ’нгас сиахсæрдæмæ æй. 
Кизгуттæ налат кæми нæ фæуунцæ. Айуан, дзурдæхсæнтæ кæ- 
нунцæ е ’рдæмæ. Еу си фæккæна æма: «Ци стур цæститæ йбæл ес! 
Уосгор æ дзуапп нæ фæффæстаг кодта: 
— Устур хæдзарæн устур къæрæзтæ фæууй». 
Кизги фидæ байдзулдæй, æ сæр банкъуста. Æ зæрдæмæ фæц- 
цудæй уосгори дзуапп æма цæхгæр загъта: 
— Аци лæхъуæнæн нæ кизгæ дæтгæй. 
Гъуддаг уобæл ралух æй. 
16 

ГÆСТÆН 
Нæ муггаги хестæр Гæстæн тауæрæхътæ кæнун берæ уарзта. 
Мæнæ æ тауæрæхътæй еу. 
Еу анз ба, загъуй, бустæги æнахъæл зумæг искодта. Уазалæй 
зæнхæ фæркитæ хаудтæй. Нæхуæдтæ ба еугур æнæсог иссан. 
Сæумæй ма нæ уосæ фæстаг къуæцæлтæй бандзарста. Фал етæ 
дæр неци тавст равардтонцæ. Сабийтæн сæ тиф-тиф цæуй, сæхе 
хуссæнти арф нинниурстонцæ. Мæ заманай галæн ба æ уæргутæ 
фæссахъат æнцæ. 
Нур ци фæууон, зæгъгæ, никкатай кодтон. Загътон, ци уа, е 
уæд. Мæхе гъар истухтон, фæрæт райстон æма мæ байвæд гъæ- 
дæмæ рараст дæн. 
Ами фиццагдæр ци бæласæбæл исæмбалдтæн, уобæл мæ цæф 
фæккодтон. Æр æй фæлдахтон. Атт, зæгъун, гъенур ма ’й мæ рагъи 
ести амалæй ку ракæнинæ. Уæд æй уолæфгай еу афони куд нæ 
хъæртун кæндзæнæн. Уотемæй галиуаргъ бæласæн æ буни бабур- 
дтæн æма ’й рахæр-хæр кодтон. Мæ хъуæцæ калдæй, цалдæр 
уолæфти æркодтон. 
Хæдзарæмæ бахæстæг дæн. Гъенур ма мæбæл, зæгъун, Келуз 
кунæ рамбæлидæ. Æнамонд, гæбæр гъæдгæс æй. Дæ равгæ дин 
некæд балæдæрдзæнæй. 
Æппунвæстаг æрхъæрдтæн. Æд къалеутæ бæласæ æрцæлхъ код- 
тон нæ дуармæ. 
Куддæр мæ меттæ æрцагътон, уотæ Келуз, æ цъæх бæхбæл, 
мæ сæргъи æрбалæудтæй. 
— Уæ, Гæстæн, царди медæгæ ауæхæн хабар игъосгæ дæр не- 
кæд фæккодтон. Сауæнгæ гъæдæй дæ фæсте рацудтæн. Нæуæг- 
уард метбæл нæдæр галвæд, нæдæр цæлхвæд зиннуй. Гъæдæ ба 
цæуй мæ разæй. Æма дин мæнæ. Дæ Хуцауи туххæй, ци амалæй 
æй æрæнхуæрстай? Мамонт дæ, æви? Дæхуæдæг ба мин мæ уæли- 
ти дзæбæхдæр ку равгарстай, — уотæ худта Келуз и гъæди бæ- 
лæстæ. Æма нур ба куд кæнгæ æй? 
— Цидæр дæ фæндуй, уой кæнæ! Мадта ци фæцайнæ? Сувæл- 
лæнттæ нирдæгуалитæ кæнон? Мæ хæдзарæ Гогой лæгæтæй —уазал- 
дæр. Нур дæ барæ дæхе. Фал æй зонæ, дæ миутæй ку кæнай, уæд 
фæсмонгонд уодзæнæ. Æвæдзи ма мин мæ арми цæф гъуди кæнис! 
Уой бæсти мæнæ сог рафадæн. Заманай тускъай фид нæмæ ес. 
Рафезонæг кæнæн æма фæйнæ гъар цивзгун арахъи баниуазæн, е 
6а æртæфсæн. 
Зинтæй, фал исарази æй Келуз. 
Дзæбæх æрбандзарстан æма уайтæккæ дæр нæ гъуддæгтæ æрба- 
рæвдзæ æнцæ. Нæ бадт радæргъвæтийнæ ’й. Æрæгиау нæ зæрдæ 
зарун дæр æрзагъта. Фæстагмæ ба бунтон фæттæнзæрдæ æй Ке- 
луз æма мин базæрдæ ивардта. Зæгъгæ, ка ’й зонуй, согбæл ку 
тухсай, уæд мин мæхе рауиндзæнæ. Уадкалд бæлæстæй фулдæр 
циййес гъæди. 
Гъо, хæларæй цæрун хуарз æй! 
2 Кънбнрти Амурхан 
17 

ÆНАХУРМАРГЪ 
(аргъауи хузи) 
Г.З.-æн 
Гъæди павзи æнæбун цадæмæ æнахур маргъ байахур æй. 
Æртæхидæ сæумæ, хорискасти. Цади сæрти, æ базуртæй æрдзæф- 
гæнгæ, ниллæгути æртæ зилди æркæнидæ. Уæдта байаууон уидæ 
билгæрон бæрзонд пихси. Уоми æ конд, æ уиндæн æмбал кæмæн 
н ’адтай, уæхæн кизгæ фестидæ. Дæргъæлвæс, мети хъæпæнау гурæ 
разиннидæ. Сергæ рацæуидæ мадиард бæгънæгæй, æ дессæгутæ 
залми сифтæй бамбæрзгæй. Еци æрвон фæлдесонд уингæй, тар 
гъæдæ бандзуг уидæ. Сæумон зармондаг мæргътæ æруодæнсиуонцæ. 
Е ба æфсæрмдзастæй нирраст уидæ донгонмæ. Æ сæнтуорс 
фæсонтæбæл зæринхалæ даргъ дзиккотæ ниррæдзæхсæн уиуонцæ. 
Цади билæбæл сурх æзменси æхе дзæбæх исæвдолидæ. Уæд- 
та, кæсалгау, ницъцъуррут кæнидæ сæрмесиндзæгмæ и дони. Ба 
ин еудагъ уидæ нихъолæнгæтти гъазт. Уой федауцæ иуæнгти змæлд, 
уой дæсни накæ фæууинун гъудæй. Кæсунæй имæ ка бауæгæ ад- 
тайдæ! 
Хорæй ма лæдзæгбæрцæ ку байзаидæ, уæд рацæуидæ донæй. 
Байаууон уидæ пихси. Æма бабæй маргъи сорæт райсидæ. Æ фæ- 
тæн базуртæй уæзбун æрдзæф кæнгæй, исевгъуидæ арви цъæхи 
æма бацидæр уидæ. 
Нур цади иннæ фарси ба арф хъæзи аци маргъмæ арæсæни 
бадтæй æвзонг цауæйнон. Æ хабар ин аригъосгæй, æхецæн ниннет 
кодта: а маргъи мин æнæ базиангæнгæ нæййес, зæгъгæ. Фал æй 
уингæ ба нæма фæккодта. 
Æма ’й мæнæ еу сæумæ фæууидта. Е ’ртахти арв батар æй, 
уаддумгæ растадæй. Æносиккон гъæдæ бундзарæй низмалдæй. 
Æнцойнæ цадæ уæлиау исцæхъалтæ ’й. Бæрзонд хъæзæ зæнхæн 
ниллæг кувта. Гъе уоййасæ адтæй маргъ. 
И лæхъуæн ракуддæр æй. Тас ка нæ зудта, цъеуи цæстæ дæр 
ка нæ евгъудта, уой арми нецибал бафтудæй. Нæ ймæ исæргъувта 
æ нивæфтудтæ рæстдзæвийнæ сагъиндахъ. Маргъи æнæкæрон 
рæсугъддзийнадæ ин сугъзæрийнæ тæлитæй æ уод бабаста. 
Дес кодта, фал дессæгтæ фæстæдæр адтæнцæ. Пихсаууонæй 
маргъ кизги хузи ку рацудæй, уæд. Æ бауæри рагъазтонцæ æна- 
хур тухтæ. Нури уæнгæ лæдæргæ дæр ке нæ кодта. Цума бурдæн 
æ реуи исистадæй. Гулфгæнгæ гъудитæ низзелдох кодтонцæ æ сæри 
магъзи. Æ цæститæбæл рагъазиуонцæ амæй-а æнахурдæр нивтæ. 
Уæд æй æзнæт уолæнтæ сæхе бакæниуонцæ. Уæдта ’й, соги лис- 
тау, изолмæ фехсиуонцæ. Гъазтонцæ си цæхъалтæ зæрдидзæбæ- 
хæн, нихъулдтонцæ ’й. И дони кизгæ ба ймæ, ергъæв кæнунмæ, æ 
къох бадаргъ кæнидæ. Фал имæ нæ баххæссидæ... 
Еци æнкъарæни тухæ бонæй-бонмæ æндагъддæр кодта. Бæр- 
гæ’й лæдæрдтæй: гъæуй æй рацæун и хъæзи арфæй æма ниффæ- 
18 

дес кæнун æ зæрди уайтæ. Æндæра зæрддзæф фæууодзæнæй. Фал 
уой гъон нæ бацæй. 
Еубон бабæй маргь æртахтæй. Пихси байаууон æй. Фал æндæмæ 
6а нæ зиннуй æма нæ зиннуй. Лæхъуæнбæл катай бафтудæй. 
Уæдмæ райазæлдæй æнæхур цъæхснаг хъурихат: 
— Æ, уæртæ арф хъамили бадæг нецигъон цауæйнон. Æз дин 
уордæмæ дæр хъæбæр дзæбæх уинун дæ алли фезмæлд дæр. Дæ 
зæрди уæззау дзæхст дæр дин игъосун. Уинун дæ, дæ уоди ка- 
таййæн нæбал дæ. Фал циуавæр адтæ. Уойбæрцæ рæстæг дæмæ 
æхстбæрцæмæ фæццудтæн. Дæ дессаги сагъиндахъ исæргъувун 
мæмæ куд нæ бафæразтай! Нур ба рацо дæ римæхсæнæй. Хуцау 
нæ кæрæдземæн исаккаг кодта. Рацо, нæ сосæггаг римæхстаг нæ- 
бал æй. Хæстæгмæ дин дæ рохс цæсгоммæ бакæсон. Æз дæ мæ 
æрвон айдæнæй раги фæууидтон. Раги мæ басастай. Арви кæро- 
нæй дæумæ æртæхун, æндæра мин ами ци байзадæй? Разиннæ, 
фæццæун дæмæ! 
Бæзгин пихсæ рахæлеу æй. Изæди къалеуи хузæн кизгæ си 
разиндтæй. Аргъауæни цирагъау нарæг, æлвæст гурæ арæхсгай 
цæуй. Салин дзабуртæ уотид нидзæвæгау кæнунцæ зæлди цъæх 
горцъебæл. Рæуæг уоддзæфмæ базир-зир кæнунцæ æ пъолций 
кæрæнттæ. Цæветтон, се ’змæлдæй сæдмурон дзæнгæргутæ ний- 
йазæлунцæ. 
Хъæзбунæй исзиндтæй гурведауцæ ирддзаст лæхъуæн. Е нур 
фæннифсгун æй æма рараст æй е ’рдæмæ. Е ’уæнгтæ æ бауæри 
гъазтонцæ. Æ идзулгæ цæсгонбæл хори тунтæ кафтонцæ. Цæунцæ 
уæзданæй кæрæдземæ. Се ’змæлдмæ гæсгæ и цадæ дæр, цума, зе- 
лæгау кæнуй. Æрвæрттивдау фæцæй сæ фендзаст. Тухсæн кæнунцæ 
кæрæдзей кæрзуолæфтæй. Сæ сæртæ кинау зелунцæ фурадæргæй... 
Мæнæ гъенур, ба йбæл нидзæвон, зæгъгæ, лæхъуæн æ тухгин 
къохтæ куд исæргъувта, уотæ и кизгæ маргъ фестадæй. Ниппæр- 
пæр кодта. Арви итигъдадæмæ истахтæй... Æрмæст ма æ базурæй 
сугъзæрийнæ сес лæхъуæни къохи райзадæй. 
Кизгæ-маргъ имæ хъурмæгæнгæй æрдзурдта: 
— Атт, уæууæй, дзæбæх мæмæ цæмæннæ фæллæбурдтай! Дæу 
ку адтæн. Цæмæн мæ рауагътай? Æнгъæлдæн, дæ зæнги хъанз 
нæма банхæст æй... Арвбæл мæ иннæ зилд дæр абæлти уодзæнæй. 
Уæдмæ, кæд дæ байраг дæр бафсоргъ уайдæ...Æнгъæлгæсгæй лæхъ- 
уæнбæл и хъæзи мет ниууардта. 
ХУМОНИ КАТАЙ 
Æнахур сухæ уалдзæг. Атæ некæд адтæй. Нæмуггæлдзæнти 
еу æртæх не ’рхауй. Арвмæ дзиназун, фал æ реу — дорæй хъæбæр- 
дæр. 
Уæлæ нæ сæрмæ цидæр æзгулитæ. Батумугъ æнцæ уаруни 
мегътæ. Тумугъ дæр куд: æзнæт думгæ мегъти дондуппур къубу- 
19 

лæнттæ æ разæй батумбул кодта. Æмбохъулагæнгæ сæ тухтæрæ 
кæнуй хонсармæ. Нуртæккæ егъау хуæнхти циргъитæмæ еци кар- 
зæй сæ тултæ бахæсдзæнæнцæ. Сæ уæззау цæлхъ фæццæудзæ- 
нæй. Цъæх цирентæй зинг исгъаздзæнæй кæмттæбæл. 
Цанæбæрæг гъæуй дуйней æрбайсæвдæн. Арв нæбæл, дони 
къосау, фæддæлгоммæ уа, уомæн? Уæ, фæммæнгæ уæнтæ мæ еци 
гурусхитæ. Арв, сойнæ æртæх ди корæн. 
Æхемæ мæ æлвасуй сухæ мæрæ. Мæ къæхтæ истолунгъон нæ 
дæн. Мæ арми нилхъивтон хуари нæмуг. Ниддæвдæг мæбæл æй, 
нæ ми æртæсуй. 
— Уæддæр ми ду рандæ уо. Нæ уинис арви æууæлтæ. Мæнæн 
фæггæнæн нæййес, ахæр ку рацæуа, уæддæр. Бæгъæмбадæй цæ- 
бæл æнцойнæ кæнун, е мæ зæнхи хай æй, мæ устур мулк. Куддæр 
мæ къæхтæ исæргъувон, уотæ аййидæй райзадтæн. Ду цогæ, цогæ 
мæнæй. Урдуги дæ разелдзæнæн, æма лæгæтмæ батулдзæнæ. Уоми 
бал дæхе балхъевæ. 
— Нæ-ннæ, мах еу агъоди ан. Не ’сæфт дæр еумæ уæд. Уой 
бæсти мæ де ’скъели буни бакæнæ, æма дин дæ бауæри тавст есон. 
Уæдта, ци уа, е уодзæнæй. 
Уæдмæ арвæй цийни цæстисуг фемæхстæй. Уардта, кодта 
фæлмæн уарæ. Зæнхæн — уоди хуасæ. Байдæф æй, е ’донуг саста. 
Æз не ’нкъусун мæ медбунатæй. Арв мæбæл дзæбæх æрдзæф кæ- 
нуй, хуарз мæ æртайуй. Не ’змæлун — дор фестадтæн, гъæдæ... 
Æрæгиау мин мæ къахи хестæр æнгулдзи урз цидæр исдзиги 
кодта. Е — хуари нæмуг уагъта бенцъу... 
ХÆРÆГНАСÆ 
Уалдзæги фагуси рагъбæл фæззиндтæй хæрæгнаси æвзарæ. 
Рацудæнцæ фæлмæн къæвдатæ: е ’донуг басаста, фæндон исуо- 
лæфтæй. Ох, ох, ох, æ минкъий цæститæй ци берæ дессæгтæ фæу- 
уидта. Бафæсмардта адæни. Фонс æма мæргъти æзгули дæр уид- 
та. Хæдзари урух тургъæй имæ рæуæг думгæ деденгути тæф æрба- 
хæссидæ. Æ уолæфæнтæ си æфсес нæ зудтонцæ. Фал ин цидæр 
хъилмай æсмаг ба æ хъур рахгæнидæ. Æрæгиау æй балæдæрдтæй, 
зæгъгæ, е мæнæ фагуси рагъæй ку цæуй! Уф, уф, уф, ци амалæй 
си мæхе раеуварс кæнон? Тæходуй, уæртæ еци бæласи уæнгæ ес- 
тихузи ку бабуринæ, æндæра фенод уодзæнæн. Æма хелун рай- 
дæдта æ нисанмæ. 
Еубон фурцийнæй æрцæггаг æй рагон фæткъу бæласи фæтæн 
зæнгæбæл. Загъта æхецæн: «Гъе, ами мин лæгъуз цард нæ уодзæ- 
нæй, аллирдæмæ гъæуай кæндзæнæн дуйней дессæгтæмæ». Фал 
æй фæстæдæр æрфæндадтæй бæласæн æ цъонгмæ исхезун, уорди- 
гæй изæлттæмæ нигъгъæуæйттæ кæнун. 
Райдæдта хæрдмæ бурун. Æма ин ци нæ фагæ кодта. Еци уой- 
йасæ мæрæ фагуси рагъ ин ку бацъен æй. Æ зæнгæ бонæй-бонмæ 
20 

тухгиндæр æма æставддæр кодта. Хилдæй хæрдмæ. Уæдмæ е ’ставд 
зæнгæбæл фæззиндтæй еунæг тубудзи наси къубарæ. Æ цæстæй 
ракастæй. Æгас дуйне дæр е ’нгаси бæрагæ бацæй. Дæлиау, дзæ- 
хæрай ба бонæй-бонмæ февзуридæ цидæр æнахур зайæгойтæ: нар- 
тихуар, картоф, хъæдорæ, гъæдиндзæ, къумбул, æпхæ. 
Билæскъелæй сæмæ урдугмæ æргъæуай кæнидæ: «Уæд еумæ 
æмбурд кæми æрцæнцæ. Адæймаг ба сæбæл аллибон уотæ хъæбæр 
ци уозæлуй. Уанæбæрæг сæмæ ци хуарзмæ æнгъæл кæсуй?» 
Цудæй рæстæг. Ирæзтæй дзæхæрай аллихузи тиллæг, халсартæ. 
Фал си хæрæгнаси дунст неке кодта. Бæласи æртæ æмварс къале- 
уебæл æ фазæ æрæвардта. Æ тумбул ростæ басурх æнцæ, æнæмæ- 
тæй дæнгæл кодта. Бæрзонди бадæг хуæдхъур дедæ алли бон дæр 
хуми ирæзæг æвзартæбæл æ айуани дзурд рарæцогъидæ: 
— Æ, мæгурдæйрæгтæ, уæ зæнгитæ цъумур сигити ци даретæ. 
Хомухтæ, уæхе зæнхæй исæнхуæрсетæ æма мæнæ ардигæй дуйней 
хæзнатæ фæууинайтæ. 
Еу бон имæ содзагæ цивзæ нæбал фæллæудтæй: 
— Æ уæлæ айдагъ губун. Изол дуйнетæмæ ку гъæуай кæнис, 
уæд урдугмæ сонгун фагуси рагъ 6а куд нæ уинис. Де ’стур уæ- 
цъæф дин æфсес е ку даруй. Дæхуæдæг ба, къæл-къæлæй ходгæй, 
федар хуæцæ, е ба ескæд ма ’ртъупп ласай уордигæй. 
Хæрæгнасæ ин æндагъддæр ниххудтæй æ дзубандитæбæл. 
Ралæудтæй фæззæг. Хæдзайронтæ æфснайунцæ сæ тиллæг. 
Хæрæгнаси гъуди дæр неке кæнуй. Цæгаттаг мегътæ уазал æртæх 
хæссун райдæдтонцæ. Еу бон 6а уæхæн карз думгæ исистадæй, 
æма æносон бæлæстæн сæ уедæгтæ дæр ма æнкъустæнцæ. Æнцойнæ 
нæбал хустæй еци агъазиау хæрæгнасæ. Бæргæ никъкъæндзаг æй 
е ’ставд иуæнгтæй бæласи цæнгтæбæл, фал гъиггаг думгæ тухгин- 
дæр разиндтæй. Гупгæнгæ рахаудтæй бæласи сæрæй зæнхæмæ. 
Сау пурхæ ниццæй. Хутæ ’й бахуардтонцæ. 
БИЧ 
Æрæгвæззæг. Цæгаттаг дирзæг думгитæ саумела мегъти дзу- 
гуртæбæл хонсармæ «рагъæйс» кодтонцæ. Ниддæргъвæтийнæ æнцæ 
зæрдмæгургæнæн къæвда бонтæ. Гъунтъуз арвæй ма ефстагмæ 
æрнивæнст унцæ мæтъæл хори тунтæ. Фал си уоййасæ тавст нæ- 
бал ес. Тухсунцæ адæм, фонс. 
Гъæумæ æздæхунцæ «шабашниктæ». Уони дæр низгули кодта 
уазал. 
Æдосæ, дан, Аслæнбегети къуар дæр фæззиндтæнцæ. Уогæ 
етæ идардмæ нæбал цæунцæ. Стъараполæрдиги колхозтæй еуеми 
цалдæр анзи дзæбæх косунцæ. 
Бæлццон лæгæн æ хабæрттæ æ разæй исхъæртунцæ. Аслæн- 
бег, дан, æ хæццæ косæг исласта — бич. Уæдта бабæй фиццаг 
æхсæвæ æ рагон уарзонмæ æрфусун кодта. Е ин цæргæбонти æ 
21 

къæразæ игонæй дардта... Мадта æ кусти æхца дæр æ бийнон- 
тæмæ не ’рнимадта. Хъазар лæвæрттæ син не ’схаста. Фиццаги 
хузæн «гъæла» нæбал æй. 
Аслæнбег «шабашкити» æригонæй цæун райдæдта. Уогæ ба ци 
лæхъуæн адтæй! Уæйугау — фæтæнусхъæ, бæрзонд, бакастгин. Æ 
рохсаггаг фиди хузæн — æрмарæхст. Кусти медæгæ æнæзийнадæ, 
цæрдæг. Итигъдзæрдæ, æнцондзæрæн адæймаг — дууæ хелаги дæр 
бафедаун кодтайдæ. Уотемæй къуар анзи æркуста Сибири. Уæди 
рæстæги нимадмæ гæсгæ, дзæбæх æхцатæ бакосидæ.Хъазар лæ- 
вæрттæ исхæссидæ æ мадæ, æ хуæртæн, æ еунæг фиди хуæрæ 
Борæханæн. Гъæуи уæздандæр бийнонти кизгæ е ’нкъай бацæй. Е 
æй хъæбæр тагъд æрбахæдзарæ кодта. Саукъубарæ биццеу æма 
сæмæ кизгæ фæззиндтæй. 
Æ бийнонти дзæбæхдзийнади цийнæй æрвирайæгау ирадæй. 
Анзæй-анзмæ æнæзийнадæй цудæй еци уæззау куст кæнунмæ арви 
кæронмæ, хæдзари ести уа, зæгъгæ. 
Фал де ’знагбæл дигорон фудæлгъистæ æрцæуа: «Хуцау дæ 
ниуæзтæ æма силгоймæгтæбæл бафтауæд». Æрæргъавта еци уæз- 
зау æлгъистæ Аслæнбеги. Царди гургъахъ надбæл фесинмæ ниг- 
гурдæй. Кæддæри хуæрзигурд Аслæнбегæн ма уотид æ кой байза- 
дæй... Ниттадæй, никъкъæдзæ ’й. 
Е ’рцуди æртиккаг бони, рæфти рæстæги, æ фиди хуæрæ Бо- 
рæхан рараст æй уæллаг синхæй æ цæгатмæ. Цæуон, не ’дарди 
бæлццони рауинон, зæгъгæ. 
Æрæййафта ’й дзæбæх «къумæлдзæфæй». Ба йбæл цийнæ ’й, 
у ай дзæфтæгæнгæ. 
— Гъи, куд дæ? Де ’мбæлттæ дзæбæх идзагармæй иссудæнцæ. 
Дуба? 
— Мах ма мæнæ Къæбоцай хæццæ фæстæмæ æздæхæн еу мæйи 
фæсте. Нæма нæ исрасчет кодтонцæ. 
— Дæ дессаги хабæрттæ бабæй ку райгъустæнцæ. Де ’рцуди 
фиццаг æхсæвæ дæ хæдзари ку не ’рфусун кодтай. Тæходуй, еци 
«гириззаги» мард фæууинæ. Дæхе уоси сидзæбæл дин хæлаур тунтæ 
ку уафуй, уæд ма еске къæрæзгитæй ци бурис? Аци иуазæг 6а дин 
ка æй, аци бич? Дæ уосæн æй дуккаг лæгæн исхудтай? Кенæ ба 
уæхæн мулкгин хæдзарæ дæ, уæладзгутæ дин ес æма се ’фснайун- 
бæл не ’ххæссис? Уæдта дин дæ берæ фонсмæ зелдзæнæй? Дæ- 
лæмæ дæр-уæлæмæ дæр уæмæ еу гъоги мæкъест ес æма æртæ гæ- 
бæр фуси. Уони гокъа рагæлдзунмæ ба æнæгъæнæ æфсад цæмæннæ 
искодтай. Гъо, æной ба дæумæ баддзæнæй, ци ма косуй? 
— Нæ фиди хуæрæ, аци лæги кой ба ма кæнæ. Устур ахургонд 
æй. Еу заводи сæйраг инженер адтæй: кадгин, нимади лæг. Фал 
мæхе хузæн «фæййалкаш» æй. Кустæй æй расурдтонцæ. Æма бун- 
тондæр стаканбæл æрбадтæй. Уоййадæбæл æй æ бийнонтæ дæр 
хæдзарæмæ нæбал бауагътонцæ... Мæнбæл ниццæфстæй. Загъта, 
зæгъгæ, цалинмæ цæрон, уæдмæ мин æнсувæр уодзæнæ. Нæхемæ 
ку цудтæн, уæд мин ниллигъстæ кодта, зæгъгæ, дæ хæццæ мæ 
22 

хонæ. Æма ин æртæрегъæд кодтон. Нур дуккаг анз ниуазгæ дæр 
нæбал кæнуй. Æной 6а — косагæ, лæмбунæг, æгъдаугин. Уæдта 
дин зæгъун, мæнæй некумæ рандæуодзæнæй. Уогæ ба кутемæй — 
æ паспорт мæ дзиппи æй. Ду ба, мæ хъазар тог-æстæг, дæхе хæд- 
зари фæндитæ кæнæ. Мах ба нæхе евгед уадзæ. Æризæр æй æма 
фæццо. Уæлæ уæ гъог æрцудæй, уасуй. Искæсæ ймæ. Кæд æ фæз- 
донæ истæвдæ ’й. Æр æй доцæ. 
— Æ, бонвуддæр, мацæбæл басæттæ... 
Косæгæн исбунат кодтонцæ, хæдзари кæронæй син ци уат ад- 
тæй, уоми. Раздæр бийнонтæн сæрддон цæрæн уидæ. 
Дуккаг бон разиндтæй тургъæмæ. Борхелæ, цъæхцæстæ, асæй 
— рæстæмбес, гурæлвæст лæхъуæн. Æ уæле — сугъдæг косæнда- 
рæс. Цума рагæй хæдзарккаг адтæй, уотæ тургъити, дзæхæрати, 
æскъæтти æрзилдæй. Аслæнбеги мадæ Зæйрæтæй ракурдта, лæги 
дзаумауæй æй ци гъудæй, уони: фæрæт, дзæбокæ, зæгæлтæ... Дзæ- 
бокæн нæуæг гъæдæ искодта, фæрæт дзæбæх æринсадта. Райдæд- 
та лæмбунæгæй тургъи зелæнтæ кæнун. Гъай-гъай, лæги кустгъæ- 
уагæ хæдзари кæми зæгæл бакъуæрун гъæуидæ, кæми дуари зел- 
лон баййевун. Зæгъун, амонун ин неци гъудæй. Гъæунгæмæ дæр 
уесойни хæццæ рацæуидæ, æрсæрфидæ рæбунтæ. Æнаййепп, ма- 
дзора, хæларзæрдæ лæхъуæн. 
Къуæрей фæсте бийнонтæн загъта, зæгъгæ, райони библиоте- 
кæмæ цæун. Исхаста си дууæ тухтони киунугутæ. Фæскуст, фæ- 
сахсæвæртæмæ æ цирагъ не ’рхуссидæ, кастæй киунугутæ. 
Бийнонти зæрдæмæ и бич фæццудæй. Сувæллæнтти хæццæ 
дзорунмæ дæр арæхстæй. Сæ хæццæ гъазгæ дæр ракæнидæ, фал 
уæдта куддæр фенкъардхуз уидæ. Ка ’й зонуй, æхе сувæллæнттæ 
раймисидæ... 
Хуæргæ дæр фулдæр бийнонти хæццæ кодта. Ескæд æхсæ- 
вæрмæ ку нæ рацæуидæ, уæд ин æфсийнæ æ киндзæ Заремæй 
барветидæ хуæруйнаг. Дууæ уодемæн сæ фемдзаст æрвæрттивдау 
ниццæхæртæ кæнидæ. Нур Зареми фæндæуидæ, Вася арæхæй- 
арæхдæр ку нæ цæуидæ æхсæвæрмæ. Æма ефстагæй уæлдай нæ- 
бал цудæй. Дууæ уодемæн се ’нкъарæнти тухæ тухгинæй-тухгин- 
дæр кодта, фал ма нимдæй уодæнстæнцæ... 
Еубон Зæйрæт æ зæрдæй хъæбæр æрбатухстæй. Райони «тагъд 
æнхуси» машийнæ ’й сæйгæдонæмæ раскъафта. Никкатай кодта 
Заремæ. Зæйрæтæн æ дууæ кизги дæр горæттаг уоститæ. Уонæмæ 
телефонæй бæргæ радзурдта. Аслæнбег ба Стъараполмæ тунæ ни- 
вæндуй — дууердæмæ кæнуй. Нур дæр бабæй уоми ’й. 
Цалдæр боней фæсте фæдздзæбæхдæр æй Зæйрæт. Фал ма 
расабур уодзæнæй сæйгæдони, дохтуртæ ’й нæма уадзунцæ. Алли 
бон дæр имæ Заремæ цæуй бæрæггæнæг. 
Хæдзари æнцæ киндзæ дууæ сувæллоней хæццæ, уæдта сæ 
косæг Вася. Лæг хæдзарккагау лæмбунæг кæнуй æ куститæ. Се- 
хуар æма рæфтад искæнуй бийнонти хæццæ. Нур ин æхсæвæр ба 
Заремæ еудадзуг æ уатмæ хæссун райдæдта. И дууемæн дæр се 
23 

’нкъарæнти тухæ абузуй. Фал нурма æнæдзоргити сæхе тухуорæд 
кæнунцæ. Æрмæст ескæд аузтæн æнæ ратонæн нæ фæууй... 
Еуизæр сувæллæнттæ бафунæй æнцæ. Заремæн фуркатаййæй 
æ зæрдæ æхе къолтæбæл хуаста. Идзирдæй кастæй Васяй уатæр- 
дæмæ. Хизта, æ цирагъ кæд æрхусдзæнæй, уой. Вася дæр ин еци 
изæр, æ фæсонæрхæгæй æнкъардта е ’рбацæун... 
Нитталингæ ’й æ уат. Заремæ асхъодæй нидздзиназта арвмæ: 
«О Мадæ-Мариа, зонун æй, устур тæрегъæди цæун. Ниххатир мин 
кæнæ. Мæ уод мæ бæрагæ нæбал æй. Ци фæууон мадта, дор ку нæ 
дæн!..» 
Уæ, ци налат, ци хъазауат æй силгоймаг, е ’фсари сæрти ку 
рахеза, уæд! 
Нецибал бауорæдта Зареми. Зир-зиргæнгæ цудæй лæги уат- 
æрдæмæ. Бахуæстæй дуарбæл, — фæммедаг æй. Æ сурх халат æ 
сæрти фехста æма æ уорс бауæри зиндæй исрохс æй уат. Еци еу 
сæррæт баласта хуссæнмæ. Æ бæзгин дзигготæ сæр-сæргæнгæ 
æркалдæнцæ лæги бæгънæг гурæбæл. Зад игуæрдæни деденгути 
тæфау, Васяй æсмотæнтæбæл исгъазта дзигготи хуæрздæф. Зил- 
дæй си æ сæр. Цъæх цирен уагътонцæ сæ бауæртæ. Ратудтонцæ 
аузтитæ. И дууæ — æндагъдæй нигъулдæнцæ æнæбун цади... 
Зæйрæт фæдздзæбæх æй. Устур бозæй байзадæй дохтуртæй. 
Æрæййафта хуæрзæфснайд хæдзарæ. Æ зæрдæ барохс æй. 
Идарддæр цудæнцæ бонтæ. Зареми нецибал уорæдта. Бийнонтæ 
ку ниххуссиуонцæ, уæд рагъузидæ сæ бичи уатмæ. 
Хъæбæр рæхги ибæл фæггурусхæ ’й æфсийнæ. Еу æхсæвæ ’й 
багъæуай кодта. Уидта æй, æнæ сумæй, къахи фийтæбæл куд ев- 
гъудæй косæги уатмæ, уой. 
Де ’знаги зæрдæ уой ку никкæнидæ. Æ сæр тумбулкъохтæй 
ниххуаста: «Æ мæнæ мæ хæдзарæ куд бун кæнуй! Нур ци фæу- 
уон? Кизгуттæн зæгъон? Нæ-ннæ, некæмæн, некæмæн!..» 
Фудгин нæхуæдтæ ан. Кæдмæ бухстайдæ аци æвзонг силгой- 
маг. Мæ фурт имæ æнгæрон ку нæ цæуй. Æ хуæздæр загъд е 
фæууй: «Мæн номбæл аци хæдзари маке уæд. Æ сувæллæнттæ 
дæр хонæд». Е дин лæг, — сайтанти сайдт фæцæй. 
Нæ, цалинмæ мæ цæстæ æрттева, уæдмæ мæ хъуригънæги ху- 
зæн бæдæлттæ нæ бауадздзæнæн хæдзарæй фесхъæтæг кæнун. 
И хабар æфсийнæ бæргæ нирримахста æ зæрди арфи. Фал 
зæнхæ къæрцгъос æй. Синхи загъта-багътагæнæг уостити ма хуæз- 
дæр ци гъудæй. Бафеппайдтонцæ, зæгъгæ, Заремæн æ бæздайæнтæ 
хумæтæги нæ басурх æнцæ. Уæдта æ цæсгон дæр федзулдхуз æй. 
Цума имæ цидæр лазæ ес?!. 
— Æма æ гъæла лæг ами мæйтæ ку нæ æй? 
— Уæд лæгтæй фулдæр ба циййес, хи-хи-хи... 
Вася ба æ хæдзайрон куститæ лæмбунæг кодта. Къæбæларæз- 
тæй цудæй райони кæсæндонæмæ. Дæлæмæ — киунугути тухтонæ, 
уæлæмæ дæр уотæ. 
24 

Фал аци уавæри лæг уодæнцойнæ нæбал зудта. Заремæн дæр 
æ зæрди уагæ не ’ргом кодта. 
Еу æхсæвæ æмбауæр ку æрцæнцæ, уæд ин Заремæ æ гъоси 
бадзурдта: «Базмалдæй, дæ гъос æрæвæрай... Е дæу æй, дæу! Нæ 
дууей!..» 
Дæргъвæтийнæ нигъгъос æй Вася. Ци гъудитæ æвзурдæй æ 
зæрди, ка ’й зонуй? Æрæгиау нийнæфтæй æма, хъурмæкæнгæй, 
уотæ бакодта: 
— Кæд биццеу уа, уæд æй Борис (Боркæ) хондзæнæ. Кизгæ ку 
уа, уæдта йбæл, дæхе зæрдæ ци ном зæгъа, уой исæвæрдзæнæ. 
Фæсахсæвæртæй дзæвгарæ ракиудтæй. Аци хатт хъæбæр зин- 
тæй æртæстæнцæ кæрæдземæй. 
Вася сæумæмæ цъундæ дæр нæбал бакодта. Уæззау æнтъуссæг 
сагъæсти нигъулдæй. Æхецæн федарæй искарста: «Мæнæн ами 
минут дæр лæугæ нæбал æй. Æндæра исон устур бæлæхтæ æрцæу- 
дзæнæй. Рандæун мæ гъæуй, æппундæр мæбæл куд неке фæггу- 
русхæ уа, уотемæй...» 
Æрсæумæ ’й. Сæрддон хор Васяйæн æ къæразгæ бахуаста. 
Раистадæй æма хæдзари кустæгутæ лæмбунæг бакодта. Сехуари 
фæсте бийнонтæн загъта, зæгъгæ, библиотекæмæ мæ цæун гъæуй. 
Æхе лæмбунæг æррæвдзæ кодта. Е ’ндæмæ цæуæн дарæс искодта, 
райста æ хизин, уæдта — киунугути тухтонæ. Рандæ ’й, фæстæмæ 
дæр нæ ракастæй, уотемæй. 
Нæбал разиндтæй еци бон, дуккаг бон дæр, æртиккаг бон дæр. 
Некæдбал. Æ фæд фесавдæй. 
Дууæ мæйей фæсте Заремæн райгурдæй борхелæ, цъæхцæстæ, 
гъæбесидзаг биццеу. Васяй цæрдæстъигъд бакодта. Сувæллæнттæ 
йбæл цийнæй мардæнцæ. 
ФÆСТАГ САГ 
Зæронд цауæйнон кастæй æ кæсæнтæй 
хуæнхсæртæмæ, дæлвæзтæмæ. Æма ниддеси 
æйу дзоруй æ кæстæрмæ: «Уартæ Ирæфуор- 
дæг къахнадбæл саг еци уæзданæй фæццæуй 
Уазай хонхæрдæмæ. Кæцæй ма разиндтæй!.. 
Мæнæн уæргутæ нæбал ес рацæунмæ, фал 
æй ду ба ма рауадзæ». 
Еу тауæрæхъæй 
Мадтæл саг изæрæй-изæрмæ астæуарти фарсмæ æ фазæ æруа- 
дзидæ, — мухуйрон бадт æркæнидæ. Зилдæгæй ибæл æ берæ кæс- 
тæртæ æрбатумугъ уиуонцæ. Сæ астæуи цæхæр-зинги тавстæй сæ 
цæсгæмттæ фæццæрдхуздæр уиуонцæ. 
Æмбурдæй ин ниллихстæ кæниуонцæ: «Гъæйдæ, ести тауæ- 
рæхъ бабæй нин ракæнæ». 
25 

Зундгин саг, берæ ка æрцардæй æма æнахур дессæгтæ ка фæу- 
уидта, е дзорунмæ куд не ’сарæхстайдæ. Сæ загъдмæ æ цæсгон 
фæттар уидæ, æдзинæг фæккæсидæ артмæ, зингити тайунмæ. Уæдта 
дæргънивæндæй райдаидæ æ тауæрæхъ. 
Ни ’ймæ игъосиуонцæ, — еу æстуф нæбал цæуидæ. Æрмæст ма 
ефстагмæ артæй содзгæ æхседарфи къæрцц фæццæуидæ. 
Берæ тауæрæхътæ гъуди кодта. Сæгти ахил сæ фæлтæрæй- 
фæлтæрмæ кæрæдземæн дзоргæ цудæнцæ. Мадтæл сагæн еу тауæ- 
рæхъ уæлдай хъазардæр адтæй æма уомæй райдаидæ: 
— Кæддæр, дан, Дигори хонхбæстæмæ еу зайуйнаг саг бафту- 
дæй. Хуцау æй Уазай хонхи бунмæ бараст кодта. Уоми æхецæн 
æдас рауæн иссердта. 
Куд нæ ’й æрæстæфтайуонцæ циргъдзаст цауæйнонтæ, фал 
син курхонтæй фæдзæхст æрцудæй: «Аци табуйаг искондæй æрдо 
дæр куд нæ фæгъгъæуа». Уотемæй анзгай, фулдæргæнгæ цудæй 
сæгти муггаг. 
Æма цæмæннæ. Кæд æма син Уазай дæлвæзи сæрдæндæргъцæ 
заманай бæзгин хезнитæ адтæй. Зумæги дæр фæсалæ фагæ ирд- 
тонцæ. Сæ ниуазуйнаг — рæсог зургæ сауæдæнттæй. Сатæг ахъуз- 
тæ сæбæл уозæлдæнцæ. Маргъ сæ æ зартæй рæвдудта. Сæйрагдæр 
ба — неке сæ гъигæ дардта. 
Нибберæ ’й сæгти муггаг. Исæрмахур æнцæ. Адæни фонси 
хæццæ хæлар, хæлæмулæй цардæнцæ. Гъæумæ цудæнцæ, æфсинт- 
тæмæ æрурдуг уиуонцæ, æрдоцетæ нæ, зæгъгæ. Æма сæ дугътонцæ. 
Уадзæн, саги æхсир загъдæуй. Налатдæр биццеутæ ба сæхуæдтæ 
уадæнцæ хезнитæмæ æма сæгти фæдгутæ дадтонцæ мади дзедзе 
дæйæгау. Саг сæмæ æ къах не ’ргъувта. 
Биццеутæ сæбæл фæббадиуонцæ. Сæ фæтæн сикъатæбæл син 
ниххуæциуонцæ æма хуæнхсæртти кæмити нæ равзуриуонцæ... 
Мадта асæ лæгтæ ба бунтондæр сæгти æрдæмæ рахæттæнцæ. 
Ефтигътонцæ сæ, саргъ сæбæл æвардтонцæ. Имонау киндзитæ 
сæбæл хастонцæ. Æппунвæстаг ба устурдæр кадæн сæ изæди хаййæн 
дæр уонæй иснивонд кæниуонцæ. Æма си ке халæ исхауидæ, еци 
саг æй æхецæн устур кадæбæл нимадта. Кувди бони сæрустурæй 
æхе къахæй æрцæуидæ адæни тумугъмæ. 
Гъо, ардæмæ сæгти æрбафтуд устур хуарзæнхæн фæцæй. Фал 
æносмæ дзæнæфтуд цард кæми фæууй. Рантæстæй еу ибилис игурд. 
Еци еугур уæздан адæн æй бадæмун нæ бафæразтонцæ. Е цæгъдун 
райдæдта сугъдæгтог сæгти. Уотемæй сабурцардгæнæг сикъагунти 
æргъавта тогуарæн. 
Исæвди къахбæл ниллæудтæнцæ. Ка ма си раервазтæй, еци 
æзнæм æхсæвигон рахизтæнцæ Тæторси бæрзæндтæбæл æма мæнæ 
ами æрцардæнцæ... 
Æ тауæрæхъ фæууæни мадтæл сагæн æ цæстисугтæ æргæр- 
гæр кæниуонцæ фурхъурмæй æма ма уотæ бакæнидæ: «Тæходуйтæ, 
мæ къæхтæ ма мæ ку бафæразиуонцæ еци бæстæмæ, уæд имæ уæд- 
дæр мæ харæ фæххæссинæ. Уогæ си некæд адтæн, фал æй, десса- 
гæн, цæргæбонти мæ фуни уидтон». 
26 

Еугуремæй хъæбæрдæр и тауæрæхъ банкъаридæ донхуз, сау 
æстъæлфитæ саг. Аци хатт дæр бабæй уотæ. Æма нур ба раиста- 
дæй арти фарсæй, æ сæр уæлиау ниргъувта, уотемæй карзæй загъ- 
та: «Мæ рамæлæт ме ’нгъуд — æз нæ рагон Мадтæли ку нæ бафæн- 
зон!..» 
Базайуйнаг æй сау æстъæлфитæ саг. Рæстæг цудæй. 
Еу сæрдигон сæумæ нирраст æй æ бæллеццаг фæндагбæл. Ка 
ймæ хицæ кодта, ка 6а — тæрегъæд. Къæдзал-мудзултæ рагон ирон- 
хуати къахнад имонау бæлццони тергадигæнгæ худта. Æндиуд саг 
хæстæгæй-хæстæгдæр кодта æ нисанмæ. Æма еу сæумæ ракастæй 
Тæторси бæрзондæй. Ци тæмæссаг нивтæ уидта аллирдигæй! Идард- 
дæр евгъудæй Ирæфуордгути къахнадбæл. Уазай дæлфæзи коми 
уадæ ймæ хъæртун байдæдта; игуæрдæни деденгути тæф е ’смо- 
тæнтæбæл æрбагъазта. Фурæхцæуæнæй æ сæр бæрзонд ниргъув- 
та, уотемæй цудæй, цудæй... 
Еци рæстæги ба зæронд цауæйнон æ идардмæуинæг кæсæнтæй 
ниууидта, агъазиау саг Ирæфуордгутæ Уазай хонхи бунмæ куд 
евгъудæй, уой. Æхебæл дæр нæ баууæндтæй. Ниддеси æй, кæцæй 
ма разиндтæй, зæгъгæ. Дзоруй æ кæстæрмæ: «Атт, уæууæй! Мæ- 
нæн рацæунмæ уæргутæ нæбал ес, фал æй ду ба ма рауадзæ!..» 
Æ фæдбæл бафтудæй æригон цауæйнон. Æхстбæрцæмæ ’й бай- 
йафта æма ин фат æ суйни тъæпæни фæккодта. Къæхæни асæ саг 
радæргъæмæ ’й. Æ сиутæ — багалæги фæтæнæн. 
Хæрдмæ ма æ сæр уæззаугомау раргъувта æма æ бастъалæгмæ 
уайдзæфгæнæгау бауозгалдта. Никки дессагдæр ба — ракъæртт æй 
кодта æма ймæ æ хурфæй цæттæ бæдолæ зæрдхъурмæй бауаста... 
МАМАЗ 
Фæстугъд, æстонг анзи фæсте, колхози будурти адæмæн дес- 
саги тиллæг æрзадæй. Ниггæнæнтæ ин нæбал адтæй. Донгони ку- 
рæнттæ æхсæвæй-бонæй пæр-пæрæй зилдæнцæ. Адæн базæрдрохс 
æнцæ, æстонги таси уотæ нæбал адтæнцæ. Фал ма нерæнгæ хæдза- 
ри æфсинттæ идзаг армæй рафингæ кæнунбæл биз-биз кодтонцæ. 
Зилдæнцæ курæнттæ. Инсуни радæ кæмæ æрхъæртидæ, е 
цийнæ кодта. Мæнæн ба мæ еминæ адтæй куройнæмæ цæун. Еуемæй 
имæ æхсæвæ æнафæнтти цæугæ уидæ. Уоми ба, уæд зад лæхорун 
гъæуидæ, кенæ ба инсуйнаг æ кæхцæмæ æрхъæртидæ. Æма уой 
æринсун хезæ, тиф-тиф кæнæ уазалæй. Бустæги ба, — ци ’й ри- 
мæхсон, æхсæвæ æндæмæ цæун не ’ндеуинæ... 
Мæ мадæ мин зудта мæ уавæр. Æма мин рагацау лигъстæ кæ- 
нун райдаидæ: 
— Ду мæ дзæбæх биццеу дæ. Мæнæуи зад ку æрлæхорæн, уæд 
задунтæ кæндзæнæн. Сулуй бунтæ дæр еунæг дæуæн дæтдзæнæн. 
Мæнæ ку расæрдæ уа, уæдта дæ горæтмæ хондзæнæн... Ду нур 
лæг дæ, æвдæймаг анз дæбæл цæуй. Зонис, берæгъ дæр нæлæстæ- 
27 

ги тæфæй тæрсуй, улинкъи асæ ку уа, уæддæр. Кизгуттæ ба ци 
æнцæ, еске хуми фагустæ. — Алли хатт дæр æ еци еухузи зæрдæл- 
хæнæн дзубандитæ. Фал мæ куройнæмæ цæунмæ не ’сразæнгард 
кæниуонцæ, уæдта нæ фендиуддæр уинæ. 
Еци анз къæс-къæсгæнгæ зумæг никкодта. Адæн хъæбæр тух- 
стæнцæ уазалæй. Берæгътæ ба бустæги тæссаг иссæнцæ. Куддæр 
райзæрмелтæ уидæ, уотæ гъæубæл æртеголæ уиуонцæ. Æма зæрд- 
хъурмæй æхсæвæ-бонмæ арвмæ дзиназтонцæ. Сæ неунæй не ’нца- 
дæнцæ. Уомæй ба фиццаг сæ еу ниннеуидæ (æвæдзи, сæ фæлтæр- 
ддæр), уæдта ин иннетæ 6а æмхузæнæй «ниффæрсаг» кæниуонцæ. 
Се ’стонгæн бустæги ка нæбал фæразидæ, уони ба сæ уоди тас дæр 
нæбал бауорамидæ. Сонтæй гъæуи исмедæг уиуонцæ æма гъæунг- 
ти куйтау хаттæнцæ. Дæ фудголæн, фонси номæн, зæронд хæрæг 
дæр раирдтонцæ. Сæумæмæ ма си айдагъ сæфтгутæ раизадайдæ. 
Уогæ, тæрсгæ дæр ма кæмæй кодтайуонцæ. Баргъон лæгтæй гъæу 
исмæгур æй. Берæгъти неунгъæрмæ игъосун мæ бон нæбал уидæ 
æма мæ хуссæни арфдæр ниннигъулинæ... 
Курæнттæ ба зилдæнцæ, инстонцæ нин нæ тиллæг. Уæдмæ 6а 
гъæубæл æнахур дессаг хабар райгъустæй: кадæр æхсæвигæнтти 
курæнттæмæ бабуруй. Инсадæн æ дзæбæх, æ дзугурвий равгæ- 
нуй. Уингæ дæр æй цалдæр хатти фæккиндæй: фудхуз, дæргъæл- 
вæс, губургомау лæг. Æ рагъи къæсса, уотемæй. 
Адæн фæггурусхæ æнцæ. Ейæ гъунтузкъох Мамази æрмдзæ- 
фи хузæн æй. Æхгæд, æхгæд кæмæн некæд адтæй. Амай а дессаг- 
дæр къуматæ æнгулдзи кæронæй ка игон кодта. Галтæбæл косгæй, 
е ’мбал гъæддзаутæн рæхис, фæрæт ка некæд уагъта. Кæд, Арф 
арæхъæй сау гъæдæмæ ци тæппод, бунмез лæгти къуар раздахтæй, 
тохуни тæссæй, уонæбæл бафтудæй, æндæра. 
Куд адтæй, ци адтæй, фал изæрмелтæй фæстæмæ æ инсуйнаг 
куройни некебал уагъта. 
Уæдмæ инсуни кезу махмæ æрхъæрттæй. Мæ мадæ куд кæнидæ, 
уотæ мин рагацау лигъстæ кæнун райдæдта, изæри нæ куройнæмæ 
уайун гъæудзæнæй, зæгъгæ. Æз 6а ин «нæгъ», «нæгъ» кодтон. 
Æризæр æй. Мæйæ цæлхидзагæй истулдæй арвбæл. Уорс мет- 
бæл ниитудта æ зæрин тунти изæлу. /ьхсæвæ — рохс, бони хузæн. 
Раст киунуги кæсæ. Мæ мадæ мæмæ «гъæйдæ, цæуæн», «гъæйдæ 
цæуæн» кæнуй. Æз ба ин нæ сæттун. 
Уæд мæбæл фæббостæ ’й. Ниддугъ-дугъ, ниттубуттитæ кодта, 
уотемæй фанар райста æма лæдзæгæй тъуппитæгæнгæ, дуарæр- 
дæмæ фæрраст æй. Зæгъгæ, цæуон еунæгæй, берæгътæ дæр мæ 
бахуæрæнтæ! Æз ин фæттæрегъæд кодтон æма ймæ дзорун: «Ба- 
рæн, гъо, цæун!» 
Мæ гъар дарæс ракодтон æма рараст ан. Цудан æнвæрстæ. Æз 
фанари хуæцæнбæл ниццæггаг дæн. Ирдгæй æй аууонгæнгæ цуд- 
тæн, цæмæй ма фæххустайдæ. Нæ фæндаг дзæбæх зиндтæй. Фа- 
нар нин уотид нифси хуасæн бæзтæй. Фалдзостæй еу уотид æзгу- 
28 

ли дæр нæ ахæста гъос. Игъустæй æрмæстдæр метбæл нæ къæхти 
хæрст-хæрст. 
Кæд цийфæнди мæйрохс æхсæвæ адтæй, уæддæр мин тæссæй, 
мæ зæрди гупп-гупп мæ гъоси цæгиндзитæ рæдувта. Бустæги, ба — 
гъæуæй ку раевгъудан, уæд. Итигъд будури, цалинмæ куройнæмæ 
хъæрттан, уæдмæ цинæхузи нивтæ гъазта цæститæбæл. Цума мин 
мæ раз берæгъ æрбайахæссидæ, мæ алливарс æрзелидæ. Æ цъæх 
цæститæ ниццæхæр кæниуонцæ. Игъустон ин æ фидмондаг, циргъ 
дæндæгути къæнц-къæнц. Уотæ нингъæл дæн, нуртæккæ фæстити 
мæ рагъмæ æрбасæррæт ласдзæнæй æма мæ рапалауон кæндзæ- 
нæй. Æппунвæстаг фæннифсгун кодтон мæхе, æваст фæстæмæ 
фæззилдтæн æма... неци. Мæ медзæрдæ мæхе мæ тæпподдзийнади 
туххæй æфхуардтон... Гъæуæй куройни æхсæн и дууæсæдæ къах- 
дзæфи ци даргъ адтæнцæ! Куройнæмæ хæстæгдæргæнгæй, нифс- 
гундæр кодтон. Мæ зæрдæ æрдæр уодæнстæй. 
Еу-инсæй къахдзæфи ма нæ гъудæй, уотæ куройнæн æ дуари 
уæззау цæлхъ фæццудæй. Æма си къæхæни асæ лæг нæ рæзти 
расуффут ласта. Æ рагъи зиндтæй æргъом. Ци ’рцудæй, уой нæ 
ралæдæрдтан. Нæ тарстæй нецибалгъон адтан. Æрæгиау ма мæ 
мадæ æ фæсте рагъæр кодта: «Тиллæги арт дæ басодзæд!» 
Лæг лигъдæй рауæзæ-бауæзæгæнгæй. Дзæбæх нæмæ зиндтæй 
мæйрохси. Гъо, рандæй и къæрнæх. Нæ нартихуари инсадæй нин 
æ дзугурвий равгæдта. 
Æз æ фæсте æдзинæг кастæн. Хуарз ин нигъгъуди кодтон æ 
гуриконд, рауæзæ-бауæзæгæнгæ куд лигъдæй, уой. Биццеуи зæр- 
дæбæл алцидæр лæууагæ ’й... 
Куройнæй æздахтан зæрдмæгурæй, нæ къæхтæ къуæргæ. Нæ 
минкъий дзæкъæлттæ уæззау хаст кодтан. Еу хъипп, еу æстуф ни 
неке хъурæй исхаудтæй. 
Гъæуи адæнæй некебал дузæрдуг кодта, етæ Мамази цъумур гъуд- 
дæгтæ ке æнцæ, уобæл. Фал лæг æхе не ’вдиста. Къæрнæхæн 6а æ 
цонгбæл ку не ’рхуæцай, уæд гурусхæ кæнун тæрегъæд гъуддаг æй. 
Фæстæдæр рагъæр æй, зæгъгæ, Мамаз синхаг гъæуи еу идæдзæ 
силгоймагбæл æрцардæй. Ниууагъта æ цæттæ бийнонтæ, уоми дæр 
ин цæуæт иссæй. Фал æхе гъæуи ба некæд нецихузи гъуддаги ра- 
зиннидæ. Æвæдзи æ цæсгон æхснад адтæй. Уотемæй æ кой фе- 
ронх æй. 
Рацудæй æнзтæ. Æз æфсади баслужбæ кодтон, — ме ’хæс 6а- 
фистон. Исахур кодтон æма нæхе гъæумæ косунмæ æрæздахтæн. 
Еу анз, зумæги согбæл батухстан. Бæрæг базудтон, зæгъгæ, 
Дур-Дури гъæди «делянкæ» бафтудтонцæ. Хæстæг гъæути цæргу- 
тæй сог ке гъудæй, етæ гъæдæмæ исцæуиуонцæ. Уоми гъæдгæсмæ 
æхца бафедæ, æма дин дæ соги уаргъ сæхе трактортæбæл æрлас- 
дзæнæнцæ. 
Еу бон фестæгæй фæццудтæн гъæдæмæ. Дзæвгарæ адæн си исæй- 
йафтон, сог ке гъудæй, уæхæнттæ. Мæ гъуддаг æмбойни ке нæ ра- 
рæвдзæ уодзæнæй, уой базудтон æма мæ байвæд фæстæмæ раздах- 
29 

тæн. Адæни тумугьæй минкъий ку æруадтæн, уæд игъосун, кадæр 
мæмæ фæстегæй дзоруй: «Барæнæ, æз дæр ецирдæмæ цæуæг дæн». 
Ба ’й хизтон. Гъæддугъ æфсардгæнгæ мæ æрæййафта æ кари 
лæг: æвæсмард, дæргъæлвæс, губургомау. 
Зонгæ дæр нæ бацан, уотемæй тауæрæхътæ кæнунбæл фæцан. 
Уогæ, еудадзугдæр е дзурдта, — æз ба ймæ игъустон. Ести радзо- 
ридæ, æхемæ гæсгæ — ходæг. Æма æхуæдæг æ дзубандитæбæл, æ 
бæзгин хъури хæтæлæй, цидæр æнадæ къæл-къæл никкæнидæ. 
Ходгæ ба уотид æ билицортæй кодта. Хатгай фенгаст уианæ. Æ 
хъоппæгъ, тогæрхæн цæстити гагутæ сæ зеллæгти кафæги каф- 
тонцæ. Дзурдта æма дзурдта, фал имæ æз нæбал игъустон. Цæ- 
мæндæр гæсгæ мин æ уиндæ нæ фæййадгин æй. 
Рауадан гъæди надбæл дзæвгарæ. Еу æндзæр, лигъз рауæни 
мæмæ уотæ ку фæккæнидæ: «Гъæйдæ-уай, хуарз лæхъуан, мæнæ 
аци лигъзи догъи рауайæн, цума ни ка раразæй уодзæнæй». 
Æма радогъ кодтан. И лæг, æхе фæггубур кæнгæй, æ даргъ 
къабæзтæ райвазта. Уайтæккæ ми райдард æй. Ниффат æй еуæр- 
рæстæ размæ. Æз æрлæудтæн. Дессагæн кастæн æ фæсте. Е, ра- 
уæзæ-бауæзæгæнгæй, ци догъ кодта! 
Æваст мæ зæрдæ куддæр фæкъкъæпп кодта: «Барæнæуай, 6а- 
рæнæ! Аци лæг нин фæстугъд нæ куройнæ ка ракъахта, уой уа- 
йунтæ ку кæнуй, уой гуривæрд ин куййес! Мæнæ дессаг, дуккаг 
хат еци сау хелагæбæл куд фембалдтæн!» 
Лæг ми дзæвгарæ райдард æй, æрлæудтæй. Рацо, цæуæн, 
зæгъгæ, мæмæ дзоруй. Æз имæ размæ зустæй рагъæр кодтон: «Цо 
дæ фæндагбæл, æз нæма цæун!» 
Æ къох ракъуæрдта æма раевгъудæй... 
ЕУСÆУМÆ 
Æхсæвæ сау æмбæрзæни буни фæцъцъиттæй. Нæуæгуард мет 
æрдæфæнтæ калуй. Уæлдæф — рохс æма кæдзос. 
Раевгъудтæн сæумон æнæудзæли фæсвæд гъæунгти. Цидæр 
æнæбæрæг цийни нигъулун. 
Фал мæнæ дессаг!.. Мæ хуæд размæ æнсæст метбæл, кæрци 
тухтонау, æскъуддзæгтæ, киртæ хæдони дустæ, гæгъæдин æхцатæ 
пурхитæй, тоги æрхæнтæ... 
Мæ зæрдæ фæкъкъæпп кодта, ме ’рфгутæ фелхий æнцæ. 
дор 
Дууæ синхаги Бекир æма Кудзигой бийнонтæ цæргæбонти 
æхцул, адгин цард фæккодтонцæ. «А-мæн», «а-дæу» сæмæ некæд 
адтæй. Се ’хсæн каудуар уидæ, е дæр уотид, фæтки туххæй. 
Сæ хумзæнхитæ дæр еу рауæн адтæнцæ, æмвæрстæ. Уоми син 
30 

арæнеуæг кодта агъазиау нæртон финги хузæн, æмдумбул лигъз 
дор. Ка ’й зонуй, кæдиккон адтайдæ. Уæлзæнхæмæ си ци зинд- 
тæй, æвæдзи, авд уойбæрци 6а бунмæ рандæ ’й. 
Зæнхикустгæнгæй еци дорбæл еумæ рафингæ кæниуонцæ. Æнæ 
еу иннæ адгин комидзаг некæд никкодта. Кувтонцæ зæрдиуагæй 
рæсугъд уалдзæг, гъæздуг фæззæгбæл. Уотемæй,берæ æнзти дæр- 
гъи хъазар æнсувæрти цард кодтонцæ. 
Нур сæбæл аци уалдзæги ба ци ’рцудæй? Хумæ кæнун афонæ ’й, 
фал си нерæнгæ неке змæлуй. И лæгтæ, сæхуæдтæ ба, цума кезу- 
гай, уотæ рацæунцæ дори размæ æма æ цори сагъæси лæудт фæк- 
кæнунцæ. 
Еу сæумæ Бекир Кудзигой уоми раййафта. 
— И дормæ ци æдзинæг кæсис, фиццаг хатт æй фæууидтай? 
— Нæ, Бекир, фиццаг хатт æй нæ фæууидтон, фал æй æ буна- 
тæй æндæ кæнунмæ гъавун. Аци дори буни зæнхихай мæн æй! 
— Неци рауайдзæнæй, Кудзиго, неци! Дæу куд æй, мæн дæр 
уотæ ’й! 
Уотемæй дууæ лæгемæн сæ сабур дзубанди урунггæнгæ цу- 
дæй. Фæстагмæ, сæ дуйнебæл ке некæд, уой, ниттарæй-тармæ 
æнцæ. Уæдта фездахтæнцæ, æма дууердигæй сæ сунтæ исбуцæу 
кодтонцæ дормæ. Алкедæр си æй гъавта инней хумзæнхæмæ бато- 
лунмæ. Фал кæми?.. Арф уедæгтæ адтæй дорæн... 
Сæ æнаккаг миуи туххæй сæбæл циргъдзаст цæргæстæ арвæй 
бунмæ æскъот кодтонцæ. Хор сæбæл худтæй. Кæмттæ син, уай- 
дзæфгæнæгау, сæ фæдесгъæр фæнзтонцæ. 
Е ДИН МИНÆВАР 
Дзабег берæ æнзти фонси дохтурæй фæккуста колхози. Æноси 
дæр еци æневдæлон. Еу талингæй иннемæ — ферми. Кæдæй-уæдæй 
æй аци изæр рохсæй фæууидтонцæ бийнонтæ. Хæдзари баййафта æ 
хуæрифурт Солтани. Бацийнæ ’нцæ кæрæдзебæл, мæлæти арæх ку 
нæ фæуунцæ еумæ. Е ’фсийнæ Сона син рафингæ кодта. Фæйнæ ку 
баниуазтонцæ, уæд ин Солтан æ дзубанди ракодта: 
— Минæвар цæун гъæуй. Кизгæ арази æй, бийнонти дæр фæн- 
дуй. Исон хуцауизæр æй, æма... Æндæра дæ хуæрæ уодагъай ба- 
цæй и æнæрцæф сувæллæнтти хæццæ. Ис æнæхъаурæ æй, незтæ 
дæр ибæл истухæ æнцæ. Еу фæккæсæг ба ймæ — нæ. 
Бæргæ, æ хуæрифурти миутæ Дзабеги зæрдæмæ нæ цæунцæ, 
фал æй «нæгъ»-æй куд раздаха. Кæдимайди аци хатт рæстмæ гъуд- 
даг рауаидæ. 
Бадзубанди кодтонцæ. Дзабег ин зæрдæ байвардта, зæгъгæ, 
исон сæрдарæй æ бидаркæ ракордзæнæн. Æхе дæр алкæд æхсицгæ 
гъуддæгти цæун фæгъгъæуй, фал мæмæ ’й кæд радта. Æма уæд, 
Хуцауи фæндæй, изæрæрдæмæ нæ гъуддаг кæндзинан, зæгъгæ. 
Уобæл рахецæн æнцæ дууæ лæги. 
31 

Æхсæвæ Дзабег æрæгиаутæмæ нæ бафунæй æй. Æ хуссæни 
хъурдохæн кодта, тухстæй. Зæгъгæ, гъо, айæ ци ’рдæмæ лæг æй? 
Æ бийнонти хохолæгæй маруй. Бонæн уосæ хонуй. Нæ ин фæб- 
бæззунцæ — ка ин си æхсæвæ бæхау хуррут кæнуй, кæмæн æ гъæ- 
лæс емини смаг кæнуй, ка рæфтæмæ нæ истуй... 
И ’рцæуæггæгтæ ин æгæр дæр ма фæуунцæ. Фал æхуæдæг нæ 
бæззуй. Æсхъæлсæр, æнæнецæмæй ести. Дессаг ба е æй; цитæ син 
фæдздзоруй, куд сæ æрбакъæлос кæнуй... И уоститæ ба ин уæдта 
сæ сувæллæнттæ ниггæлдзунцæ. Æма нæ хуæрæ сæ хæццæ тохæ- 
нæй нæбал фæразуй. 
Дзорунцæ ин еугур хеуонтæ дæр, ниууадзæ, æруодæнсæ, 
зæгъгæ, фал, — «гали гъоси уадæ». 
Æрæги бабæй ин æ хестæр æнсувæр Петур ци хилтæ никкодта: 
— Кæдмæ уосæвзарæн кæндзæнæ. Æви дæу аккаг зæнхæбæл 
неке ’й? Фæхходуйнаг нæ кодтай æмбурд муггагæй. 
Уæхæн Солтан дæмæ фездæха: 
— Уæ, мæ хестæр, дæхемæ æркæсæ, уæдта дзордзæнæ. Дæ 
еунæг уосæй уæлдай кæд ци фæууидтай? Уой ба бадæмунгъон ку 
нæ дæ, — бæхбадт дæбæл ку ракодта. Æхецæн дæ памперсæн ку 
даруй, уæд ескæмæн зунд ци амонис? 
— Æз ба дæуæй гъæладæр дæн, дæу хæццæ естæбæлти ка дзо- 
руй. Ма басæттæ æма дæ сæдæ пайдай дæхе... 
Дуккаг бон мади ’нсувæр æма хуæрифурт Хусгини гъæумæ 
цæунмæ сæхе бæлццон рæвдзæ искодтонцæ. 
Гъай-гъай, рæвдзæдæр фæлуст адтæй уосгорбæл. Дæргъæлвæс 
гурæбæл донхуз костюмтæ геппи хузæн бадтæнцæ. Æ бæзгин бе- 
цъотæ æрнарæг кодта æма никки фæллæхъуæнхуздæр æй. Къæ- 
бæлдзуг дзиккотæ — уолæнфаст фæрсæрдæмæ. Цæсгон — идзулд- 
хуз. Æ сау хъоппæгъ цæститæ цæхæр калдтонцæ, цума нин фиц- 
цаг хатт цæуй уосгор, уоййау. Гъæйдæ, нур уæхæн лæхъуæнмæ ци 
кизгæ нæ батæходуй кæндзæнæй. 
И минæвæртти, бидарки ефтигъдæй, хизта заманай цъæх ала- 
са бæх. Нæуæг гæрзин рæвдзитæ ин, хахидонæ йбæл. Цæунмонда- 
гæй æ медбунати кафта, æ илиггонтæ æхсидта. 
Дессагдæр ба и бидаркæ адтæй. Аллирдигæй ибæл æнахур 
федауцæ нивæфтудтæ. Гуфæ — хъæндзалтæбæл æвæрд. Урух, па- 
рахаттæй си исбадæ. Бадæнти фæрстæбæл тæлмæй зурнæйзилд 
къæбæлтæ... Адæн ибæл дестæ кæнунцæ. Уой рази лимузинæй ци 
кæнис! Нерæнгæ дæр берæ имонау киндзитæ æрбаласта а гъæумæ. 
Сæрдар æй заказæй гъæуккаг æрмдæсни Будзулайæн искæнун 
кодта. Е йбæл цалдæр мæйи фæккуста. Ци къохтæ йбæл ес, ци 
къохтæ!.. 
Дууæ лæги къæбæли хузæн бидарки сæхе фæндон æруагътонцæ. 
Солтан бозийтæ райстæ. Хъæлсæр бæх рæуæг радзоргъа кодта. 
Авдæнау фæлмæн узтæй бидаркæ. Цудæнцæ æнæдзоргæй. Алке 
си — æхе сагъæсти бæрагæ. 
Дзæбæх раталингæ ’й, уотемæй балæудтæнцæ кизги хæдзари 
дуармæ. Фусунтæ син «æгас цо» загътонцæ. Медæгæй Дзабег хæ- 
32 

дзари хецауæрдæмæ æхе исиста. Солтан ба, сиахсæн куд федудта, 
уотæ фæсдуар ислæудтæй. Нифсæрмитæ ’й. Еу минкъий фæстæ 
дæр Дзабег Солтанæн, къохи амундæй балæдæрун кодта, гъенур 
ду æндæмæ цо, зæгъгæ. 
Æндегæй уосгор хæдзари къæрæзгити бунмæ бацудæй æма син 
уордигæй сæ дзубандитæмæ игъуста. Фингæбæл хæдзари хецау 
Тамбий æма минæвар Дзабег арæхсгай æридæдтонцæ сæ дзубанди. 
Фиццаг дзурдта Тамбий: 
— А хæдзари ци хабари фæдбæл айтæ, е нин зунд æй. Фал уин 
рагацау зæгъæн, махмæ кизгæ дæттуйнаг нæма ес. Нерæнгæ нур 
фæцæй астæуккаг скъола каст. Идарддæр рараст æй, цийнæгæнгæ, 
ахури фæндагбæл. Æрæги ба нин иской кодта, киндзи цæун, зæгъгæ. 
Е хъæбæр æнæнгъæлæги хабар адтæй а хæдзарккæгтæн. Æ хестæр 
хуæртæ, уæдта æнсувæрæн бийнонтæ ес. Етæ ймæ карзæй ниллæуд 
тæнцæ: «Æнцад уо, дæ ахури гъуддаг бал кæнæ, хъæртдзæнæ кин- 
дзи цæунмæ». Гъо, нæ еугур бийнонти дæр аци гъуддаг нæ фæн- 
дуй, игъосæг нæмæ ку уа, уæд. Нур 6а нæ иуазæг æ загъуйнаг 
зæгъæд. 
Зундгин, дзурдарæхст Дзабег æнахур æгудзæг уавæри бацæй. 
Йæ арми дзурд нæбал æфтуйуй, æрæгиау ба загъта: 
— Кæд æнгъезуй, уæд бал киндзаг нæ размæ рацæуæд. 
Бийнонтæ, зийнадæгæнгæ, исарази æнцæ минæвари фæндон- 
бæл... Æма киндзаг æ хестæр хуæрти хæццæ уæзданæй рацудæй 
уатæй. 
Дзабег фæууидта гурведауцæ, æ уорсцъарæ цæсгон тæмæнтæ 
кæмæн калдта, уæхæн хуæрзæвзонг кизгæ. Хуцауи æвуд фæлде- 
сонд. Уосгорæй фæлтæр кæстæр... Кизгуттæ еу минкъий балæуд 
тæнцæ, уæдта сæхе фæстæмæ уатмæ баистонцæ. 
Ци фæууа нур Дзабег? Æхе æрæвардта хæдзари хецауи буна- 
ти æма æ сæри исæвзурдæй цæхгæр хийнæйдзаг гъуди: «Адæн 
мæбæл сæдæ зари ку кæнонцæ, уæддæр, мæхе уодæй, æз аци æвзонг 
адæймаги тæрегъæди нæ бацæудзæнæн. Зонун æй, цæхæр артмæ 
цæуниау æй, уой. Уайтæккæ си æрбафицдзæнæй...» 
Дзабег райдæдта æ дзубанди: 
— Сæргор ан. Фал ме ’знаг мæ хуæрифуртæн æ хъазар бæдоли 
радта. Рæсугъд Бæтæга, фал нецæмæн бæззуй. Еу рауæн æмхуæц 
гæ мæйæ некæдма бакуста. Ци кустуатмæ бацæуа, уордигæй ба 
æнæ хъаугъайæй нæ раздæхуй. Магоса, нецихузи гъуддагбæл хуæст 
æй. Хуæруйнагæн 6а æ дзæбæх агоруй. Бафсæдæн ба ин нæййес. 
Никки ба ма ймæ уæхæн «хуарздзийнадæ» дæр ес. Еу цумд ку 
искæна, уæд исæрра уй. Æма айдагъ æхе бийнонтæ нæ, фал си 
еугур синхи цæргутæ дæр сæхе римæхсунмæ мисти цъасæ фæййа- 
горунцæ. Æркастæн уæмæ, — хумæтæг, уæздан бийнонтæ айтæ. 
Гъенур ба уæ кизги, кæд, билæй гæлдзетæ, уæд уæ барæ уæхе. 
Хæдзари бийнонтæ — лæг æма уосæ минæвари дзубандимæ, 
зæнхæмæ кæсгæй, десгæнгæ фегъустонцæ. Неци дзурдгъон ис- 
сæнцæ. 
3 Къибиртн Амурхан 
33 

Æндегæй ба, къæрæзгити буни лæугæй, уосгор фегъуста еугур 
хабæрттæ дæр. Æма, æ мади æнсувæри дзубандитæмæ, фурмæс- 
тæй е ’нгулдзити фидтæ бахсидта. 
... Минæвæрттæ хуæрзæхсæвæ загътонцæ фусунтæн æма æздах- 
тæнцæ сæ хæдзæрттæмæ. Цалинмæ гъæуæй дзæвгарæ райдард 
æнцæ, уæдмæ си еу дзурд дæр неке хъурæй исхаудтæй. Нур Сол- 
тан æхе баздахта Дзабегмæ: 
— Гъи, ци дин разагътонцæ?.. Уæ дзубандитæ уин игъустон. Е 
дин минæвар! Мади æнсувæр, хуæздæр ма кæбæл баууæндæуа? 
Мæ цæттæ гъуддаг мин ку фæссинк кодтай! 
Дзабег имæ кæронмæ байгъуста, уæдта арæхсгай райдæдта: 
— Ци дæ, уой дæ. Фал æй хуарз ку зонис, мæ хуæрифурттæй 
мин дæу адæ неке кæнуй. Алли бон уосгор ку зелис, уæд куд неци 
балæдæрдтæ! Аци гъæуи нæ хеуон хæстæгутæ ку цæрунцæ. Уонæй 
еске куд нæ бафарстай и бийнонтæбæл? Æнæ бæргутæ базонгæй 
сæмæ курм галтау ци смедæг ан. Æз фæууидтон халæнгурæ бий- 
нонтæ. Ци и фидæ, ци и мадæ — æнæуаг, æнæздæх. Æнæфснайд 
тургъæ, æнæфснайд хæдзарæ. Киндзаг нæ размæ рацудæй идзу- 
лунтæгæнгæ, уæдта мæмæ ниййирд уидæ. Мæхуæдæг нифсæрми 
дæн... Кæд мæнмæ игъосис, уæд дин зæгъун, еци хæдзарæй кизгæ 
корунмæ нæ бæззуй! Барæ 6а — дæхе... 
Уой адæбæл, фæсахсæвæрти, мади æнсувæр æма хуæрифур- 
тæн рахецæн æй сæ балци. 
ФÆСМОН 
Цудан хонхмæ. Уоми, бон раздæр, не ’мбал финсæг киндзæ 
æрхудта. Цудан, бацийнæ йбæл уæн, зæгъгæ. 
Дзæбæх идзулд бон адтæй. Сæрдæ фæззæгмæ ку рахæтуй, уæд 
хори тавст куддæр фехцæуæндæр уй. Сур-сургæнгæ цæуй рæуæг 
машинæ. Бæлæстæ нæ фæрсти фæстæмæ ледзунцæ. Сæ цъæх да- 
рæс багъолон æй зæрийнæ сифтæрти стъæлфæнтæй. Æрдзи алли- 
хузон нивтæ — зæрдирохси хуасæ. Игъæлдзæг тауæрæхътæ кæн- 
гæй нæ над цубур кодтан, худтан. Фал мин мæ зæрдæ цидæр æбæ- 
рæг тухст æнкъарæн исрæхуаидæ... 
Уотæ, дзубандитæгæнгæй, уа-рæхги бахизтан Æхсинтти билæй. 
Кæмтти цæугæй, мæрзæздухт къæдзæхтæмæ кæсунай цæстæ не- 
кæд æфсæдуй. Ирæфи дони æмбохгæ цуд, бауорамæн кæмæн нæй- 
йес, еци гулфæнтæ уингæй, адæймаг куддæр ниндзуг уй. 
Ци ма бауадан, æма уосгори гъæуи æрфестæг ан. Ами ма дзæв- 
гарæ цæргутæ ес, дууинсæй хæдзари. Фусунтæ нæбæл бацийнæ 
æнцæ. 
Фал не ’рбацуд еугуремæй æхцæуæндæр Агубейæн адтæй. Нæ 
хестæр æмбал, поэт. Ами райгурдæй, аци гъæуæй некæд раскъуд- 
дзаг æй. Нæ фæууиндæ ин æцæг бæрæгбон иссæй, уомæн æма 
æстæнмæ уинæн кæрæдзей. 
34 

Агубе — хуæрзахургонд, устур курдиади хецау. Æ зæрдиуагон 
финститæ рацудæнцæ хецæн æмбурдгæндти. Æнцæ скъоладзаути 
ахургæнæн киунугути. Е ’мдзæвгитæбæл ес дзæвгарæ зартæ конд. 
Фал абони Агубе кæддæри гъæйтт лæхъуæн нæбал æй. Æ цъæр- 
натæ цæсгонбæл ин æнæхатир рæстæг, афонæй раздæр æ тангъа 
ниввардта. Бор æздухт бецъотæ схъæл нæбал бадунцæ, æргæллеу 
æнцæ. Æ цъæх цæстити цæхæр фæмминæгдæр æй. Гъай-гъай, рæ- 
стиуаги сæраппонд тæх дони цæхгæр лæгарста, сиуæй тухтæй. Æма 
ин гъузæг сау тухтæ æ сиутæ ниссæститæ кодтонцæ, æ над ин 
æвгарстонцæ. Лæг нифссастæй ниуæзтæбæл фехцул æй. Адæн 6а 
æнæхатир æнцæ. Нур ци æй, еци цæстæй имæ ракастæнцæ. Дес- 
сагдæр ба — æ бийнонтæ дæр ибæл никъкъортхе кодтонцæ. 
Уæддæр еугæрон нæ басастæй. Некæд фегадæ кодта адæймаги 
цитгин ном. Цæруй æхе фæллойнæй, корæг нæ зелуй. Æ дарæс — 
кæдзос, æ уод — сугъдæг. Мадта нерæнгæ дæр рагон дигорон сирт 
тун кафт а кæмтти уой хузæн неке ракæндзæнæй; æнгулдзæхтæ 
дæр ма æркæнуй, кинау низзелуй... 
Уæдмæ зелæнгæнгутæ мах уæзданæй сæрккæгтæмæ фæццæй- 
худтонцæ, фæйнæ комидзаги искæнæн, зæгъгæ. Фал нин не ’хсæ- 
нæй, куддæртæй, Агубей фæййаууон киндæй, хæдзари хецау дæ 
æхсицгæ агоруй, зæгъгæ, уой рæуони. Æвæдзи, фусунтæ тар- 
стæнцæ, исхупп кодта æма нин нæ боц иуазгути бадт ниххæлхъой 
кæндзæнæй. Нæ къуарæй æй гъудидæр неке æркодта, уотемæй 
æрбадтан идзаг фингитæбæл. Къæрæзгитæ — игон, æма сатæг зали 
минасæ кодтан. 
Уæдмæ тургъи райазæлдæнцæ фæндури зæлтæ. Игъустæй 
æрдзæфгъæр, кæстæрти хъæлæба, æнæхъулай цъæхахст: «Атт, 
Агубе, хæрдмæ хауæ, цирагъи сæрти — сæррæт, сæрбехъулон! 
Никкидæр, никкидæр!..» 
Еци уæрæдæси Агубе æ сугъдæг, æнæлазæ уодбæл урццæй 
фæккафта. Æнсанста æй, лицъæ ’й кодта æ къуæлли къæхти буни. 
Кафт ку фæцæй, уæдта ма ин, æвæдзи, раниуазун кодтонцæ æма 
махмæ нæбал разиндтæй... 
Мах ба æнæмæтæй кувтан, изæдтæ-идаугути нæмттæ ирдтан, 
нæхе сæбæл фæдзахстан... 
Агубей махæй ке бартастонцæ, уомæй нин фусунтæ, сæ зæрд- 
тæй, хуарз кодтонцæ. Æцæгæй ба нæ хъæбæр бафхуардтонцæ. Фал 
мах ци хомух, ци бунмез разиндтан еугурæйдæр! Не ’мбалæй нин 
гъазæн гъолæ ку аразтонцæ, уæд син дзæбæх еститæ куд нæ никъ- 
къирхтан! Нæ уæцъæфтæ куд исхестæр кодтан! Цæй финсгутæ 
ан?!. 
Æнзтæ рацудæй аци хабарбæл, фал абони дæр фæсмонæй 
мæлун. Уæ, фæлтау мæ зæнгæ ку расастайдæ æма ку нæ рацу- 
дайнæ еци балций. Кенæ ба мин уоми сæ адгин комидзæгтæ мæ 
фарс ку рацъасæ кодтайуонцæ. 
35 

ФУДКИНДЗИ ФÆЦЦО!.. 
Дууæ æвзонг уоди Аскер æма Дзуле уарзæнттæ адтæнцæ. 
Идзулд, цардбæллон. Кæдзос æма фæткæбæл — сæ рахаститæ. Арв- 
бæл уал æстъалуй нæййес, уойбæрцæ рæсугьд фæндитæ адтæй сæ 
сугьдæг зæрдити. Кæрæдзебæл æппун бухст ку нæбал фæразтонцæ, 
уæд ниллæудтæнцæ киндзæхсæвæр кæнунбæл. Æма син æрцудæй 
1941 анзи 22 июни, хуцаубонмæ. Аци коми, Фæрбуни гъæуи, не- 
рæнгæ некема неци зудта дуйней цифуддæр æверхъау хабарæн. 
Æма ци бон адтæй, ци бон! Гъæуи адæн цæлхæмбурдæй идзул- 
дæнцæ сæ цийнæбæл. Зæрин хор арви къабæзтæбæл рæдауæй æ 
тунтæ рæдзагъта. Мæргътæ зарунæй нæбал æфсастæнцæ. Фæнду- 
ри тæлфгæ зæлтæ, къæрцæрдзæфгъæр, лæгти дæргънивæндæ зар 
изæлттæмæ игъустæнцæ æма, хæстæг гъæдæй цийнæгæнæг адæммæ 
азæлдæй æздахтæнцæ. 
Киндзæ æ цæрæн хæдзарæй нæхстæрбæл иссæй. Киндзхонтæ 
цийнæй хæбболти хаунцæ. Гъæйтт-уйтт кæнунцæ гъæунги. 
Фал, цийфæнди ку уа, уæддæр киндзæ ба æ цæунбæл сагъæс- 
ти фæннигъулуй. Хизи буни уогæй, алцидæр фæууинуй, алли æстуф 
дæр фегъосуй. 
Дзуле кæсуй æма уинуй: тæккæ еци сахат киндзхонтирдæмæ 
æрбацæуй æверхъау Зелгæ Думгæ. Бурæуау æздухсгæ, арви уæлиау 
нигъулгæ цудæй. Зæнхæй хуаси хæлттæ, сифтæртæ, бæзгин ругæ 
æхемæ кæрæфæй æмбурдгæнгæй. Уотемæй нистадæй киндзхонти 
размæ. 
Истаси æй Дзуле. Фал си Зелгæ Думги æ алливарс адæнæй ба 
гъудидæр неке кæнуй. Зæгъгæ, гæр, нæ ’й уинунцæ, æви мæнæн 
мæ цæститæбæл гъазуй?.. 
Уæдмæ, бурæнтти хæццæ æздухсгæй, Зелгæ Думги хурфæй 
хингæнæг сау уосæ æ сæр радардта. Пихцил уорс къеротæ æ фур- 
æнхъирттæ цæсгонбæл урдугмæ калдæнцæ. Æ дзангъир цæстити 
зингæй киндзи уорс дарæсбæл арт æфтудта. Æ сау гъæлæсæй ибæл 
цъæх марг рату кодта, халонау ба æ хъуахъ райгъустæй: «Фудкин- 
дзи фæццо, фудкиндзи!..» — Зелгæ Думгæ ма еухатт æрзилдæй 
киндзхонти алливарс, уæдта райдард æй... 
«Жллæху æллæх»у — киндзæ æ хизи буни никкæрзтæй, ник 
кудтæй, нидздзиназта. Æ къæхтæ бадонзонуг æнцæ, бадзили ули 
кодта, фал æхебæл фæххуæстæй. Нур ма ци зæрдæй ракъахдзæф 
кæна, фал цудæй... 
Дзуле бахизтæй Гудзати Аскери къæсæрæй. Æфснайд уати 
къуми æфсæрмдзастæй ислæудтæй. Уой рæсугъдæн киндзæ рагæй 
дæр нæ фæууиндæй. Фæсевæд уайтæккæ гъæунги гъазт райараз- 
тонцæ; æркафтонцæ, низзардтонцæ... 
Аскер æстæнæй-астмæ багъузидæ уатæрдæмæ. Æма, игон дуа- 
рæй кæсгæй, дууæ уарзони ку фендзаст уиуонцæ, уæд кæрæдземæ 
æхцул идзулæнтæ кодтонцæ. Уотемæй сæ цийнæ рахаста сауæнгæ 
бони цъæхтæмæ. Хор сæбæл искастæй. 
36 

Бонæй ба райгъустæй фудуац: «Тугъд райдæдта!» Адæн фæде- 
си уадæнцæ кæрæдземæ. Уæдта тумугъ кæнун райдæдтонцæ гъæуи 
астæу нихæси. Силгоймæгтæ ухæ-ха кодтонцæ, лæгтæ уонæргъ- 
тæнцæ. Барвæндонæй тугъдмæ цæугутæй дзæвгарæ къуар рацæй. 
Аскер æма Таймораз хуæрзæнгарæ дууæ лæхъуæни — кæнгæ 
æнсувæртæ адтæнцæ. Кæрæдзей æнгулдзитæй тог исцъирдтонцæ. 
Соми ракодтонцæ: «Мæлæтæй уæлдай нæ неке бартасдзæнæй». 
Аскер еци фуд хабар куддæр райгъуста, уотæ æхсæн кауæбæл 
басæррæт кодта Тайморазмæ (æмдзæхæра цардæнцæ). 
— Цæуæн нихæсмæ. Тугъдмæ нин цæугæ ’й. 
— Æма ду куд цæуис, Дзуле ба?.. 
— Мадта мин ци фæндæ кæнис? Уой думæггагбæл ниххуæ- 
цон? Цæун, ду куд цæуай, гъе уотæ! Æносмæ сугъдæ нæ униау 
æй. Æздæхдзинан... 
Дзуле æ киндзи фæлусти къуми лæугæ райзадæй. Нæ базудта 
æ уарзон æнкъаййи бауæри адæ. 
Аскер тугъди будурæй æстæнмæ æрвиста цубур, зæрдæвæрæн 
финстæгутæ. И мадæ Ауарийæн æхецæн дууæ кизги адтæй. Нур 
ин æ киндзæ бацæй æртиккаг, уарзондæр кизгæ. Æма бийнонтæ 
еумæ æнгъæл кастæнцæ сæ хъазар бæлццонмæ. Фал фудæнгъæл 
фæцæнцæ. Тугъди фæуунмæ ма дууæ мæйи байзадæй, уотæ Аске- 
ри туххæй сау гæгъæди райстонцæ, Польши зæнхæбæл, дан, бæ- 
гъатæрæй фæммард æй. Мадæн æй не ’ской кодтонцæ. Кизгуттæ 
ба мæстæй сæ дзиккотæ сосæггай бæндзуггай тудтонцæ. Мадта Дзу- 
лейæн дæр æ баз æхсæвæ-бонмæ цæстисугæй хъумтæ исуасидæ. 
Советон салдат арци фийбæл æрхаста уæлахез. Фæцæй тугъд. 
Кæмæйдæр биндзæ дæр къумæли нæ бахаудтæй, кадæр ба си уазал 
бун бацæй. 
Тугъд фæцæй. Адæн сабур царди гъуддæгтæ кæнунмæ бавнал- 
дтонцæ. Æхсистæнцæ колхози куститæ. Гудзати хæдзарæй æртæ 
косæгкъохи, дууæ кизги æма киндзæ Дзуле сæхе неци кустæй еуварс 
кодтонцæ. Æнойдæр син адæни æхсæн сæ зин æнцондæр хæссæн 
адтæй. 
Изæрæй сæмæ арæхæй-арæхдæр цæун байдæдта Дзулей æнсу- 
вæр Хъасболат. Еу къуар хатти, уæдта балæдæрун кодта æ цуди 
сæр: 
— Ауари, мæ уарзон хæстæги хай. Зин дзорæн мин æй, хъæ- 
бæр зин дзорæн. Фал хæдзари фиди бæсти байзадтæн æма мин 
æнæ дзорæн нæййес. Гъо, тугъди будурæй исцæуйнаг ка ’дтæй, 
етæ сæ хæдзæрттæ иссердтонцæ. Ци бакæнæн, мах гъуддаг ба нæ 
рацудæй. Бæргæ нин хъазар сиахсаг адтæй Аскер, фал... Нур 6а а 
нæ хуæрæн нæ хæдзарæмæ раздæхун хуæздæр уодзæнæй. 
— Жллæх, æллæх, ци хъæбæр гъулæггаг дзубанди мин ракод- 
тай, мæ хъазар хæстæги хай. Нæ бæлццон æрдæг надбæл ку æй. 
Мах имæ æмбурд бийнонтæй, æхсæвæй-бонæй нæ гъæлæс хæле- 
уæй ку дарæн, нур фæззиндзæнæй, зæгъгæ. Ма нæ æфхуæрæ дæ 
еци дзубандиæй, корун ди! 
37 

Ци ма исдзурдтайдæ Хъасболат. Хуæрзæхсæвæ син загьта æма 
раздахтæй сæ хæдзарæмæ. 
Рæстæг цудæй. Цидæр æнахур уавæр иссæй Дзулейæн. Аске- 
ри бийнонтæ ин хъæбæр фæййадгин æнцæ. Уæлдайдæр ба и хес- 
тæр кизгæ Уæзданнæ. Хусгæ дæр уой хæццæ кæнуй. Бонæй дæр 
кæрæдземæй не ’ртæсунцæ. Сæ зæрди дзубандитæн кæрон нæй- 
йес. Фал аци хæдзарæ нур ци бунати æй? Ци уодзæнæй æ исони 
бон, уобæл саутæ-тартæ кæнуй. 
Дзуле — хуæрзæгъдау адæймаг. Гъæуи хуæрзконддæр, гурве- 
дауцæдæр силгоймæгтæй еу. Коргутæ дæр æй фæууй. Кадæртæ си 
æ зæрдæмæ дæр фæццæуй, фал аразий дзуапп некæмæн дæттуй. 
Фæззæгъуй Уæзданнæн: 
— Гæр, Аскер æ рамæлунбæл ку ниббухстæй, уæд æз ба, ци 
«нивæ» мæмæ ракастæй, уобæл нæ ниббухсдзæнæн? 
— Нæ-ннæ, нæ-ннæ, Дзуле, нæ гъуддæгтæ исбæрæг æнцæ. Гъе- 
нур ба макæмæй цæстæ хезæ. Адæймагæн цæрунтæ раеудагъ уй. 
Гъе æма дæ идарддæри бонти сагъæс кæнæ. Махæн дæр тæрегъæ- 
ди хуасæ ’й дæ аци уавæр. Æнæуой ба дæ нæхецæй некæд бартас- 
дзинан. 
Рацудæй мæйæ хуæздæр. Еу æхсæвæ Дзуле дзæвгæрттæ нæ 
фунæй кодта, нийнæфидæ. Фæрсуй æй Уæзданнæ: 
— Ци кæнис, Дзуле, дæ хуссæг ди ку фæллигъдæй. Ци ’рцу- 
дæй, куд неци мин зæгъис? 
— Ма-гъа, куд дин æй исæндеуон? Еу бон кустæй еунæгæй 
æздахтæн. Кæсун, æма мæ нихмæ æрбагъазта барæг сæнтсурх 
бæхбæл. Фенгаст ан. Дессаг, мæ фуни дæр æй некæд фæууидтон, 
фал ци хъæбæр Аскери хузæн адтæй: гурикондæй дæр, бакастæй 
дæр. Мæ зæрдæ мин низмæлун кодта. 
Ацибон бабæй раст еци рауæн фембалдан. Æрлæудтæй мæ рази. 
Салам мин равардта. Цæрдæг æргæпп кодта æ бæхæй. Цидæртæ 
мин дзурдта, дзурдта... Лæдæрдтæн æй: цæугæ мин æй, фал мæ 
къах райсунгъон нæбал адтæн. Игъустон имæ, æрмæст ин æ дзу- 
бандитæй неци лæдæрдтæн. Мæ сæр кинау зилдæй. Гъенур ци 
фæууон?.. 
— Уæ, Дзуле, гъæла ма разиннæ. Е дæ нивæ æй. Дæ къахи 
фиййæй æй ма ракъуæрæ. Зиндзæнæй бабæй дæмæ, зиндзæнæй!.. 
Æрмæст дин фæдзæхсун: гъуддаг ку исæхседа æма дин фурт ку 
исæнтæса, уæд æй Аскер исхондзæнæ. 
— Мæнæ дессаг, мæ зæрди къуммæ мин куд никкастæ!.. 
Еци бонæй фæстæмæ Дзуле æма Уæзданнæ изæрæй еумæ ра- 
цæуиуонцæ гъæугæронмæ. Ами æмбалдæнцæ Дзуле æма Бæрег 
(уотæ хундтæй и лæхъуæн). Етæ кæрæдзей зæрдиуагæ ку балæ- 
дæрдтæнцæ, уæд æппунфæстаг, æскъæфунбæл ниллæудтæнцæ. 
Мадта Дзулей уавæри æндæр ци гæнæн адтæй. 
Бон ку иснисан кодтонцæ, уæд, изæрæрдæмæ дууæ кизги гъæу- 
гæронмæ рацудæнцæ. И гъуддаг сæ дууемæй уæлдай неке зудта. 
Дзуле рацудæй цæуни рæвдзæй. Уартæ бауидтонцæ æртæ лæхъуæни 
38 

тута бæласа буни лæугæ. Сæ рази — линейкæ, дууæ хуæрзрæвдзæ 
бæхи йбæл ефтигъд. И фембæлгутæ кæрæдземæн салам равард- 
тонцæ. Минкъий фæстæдæр и лæхъуæнтæй еу цæуæн, зæгъгæ, 
загъта. 
Дууæ кизги æхцул нихъхъури кодтонцæ. Никкудтæнцæ, ним- 
бухтонцæ. Дзæвгарæ рæстæг кæрæдзей усхъитæбæл сæ гъар цæс- 
тисугтæ фегъзалдтонцæ... 
Дзулей исбадун кодтонцæ линейки. Аййевæй ин нимæт æ усхъи- 
тæбæл æрбакодтонцæ æма бæхтæ фескъардтонцæ Рæзбуни гъæумæ. 
Уæзданнæ раздахтæй сæ хæдзарæмæ. Цудæй, æ фурзæрд- 
хъурмæй æ развæндаг дæр нæ уидта, уотемæй. 
СОЗУРИ КÆРЦÆ 
Созур колхози хускъаг ферми куста. Алли анз дæр, æрæгвæз- 
зæги, тиллæг ку бафснаиуонцæ, уæд æ заманай къобор галтæбæл 
мæнæуæ исцурхидæ уорс инсад кæнунмæ. Еунæг сæхецæн нæ, фал 
синхæгтæн, хæстæгутæн дæр ласидæ. Алкæмæн дæр æ голлæгтæ- 
бæл бæрæггæнæнтæ уидæ. Лæг æ галти уаргъ изæрæй æррæвдзæ 
кæнидæ. Сæумæй рагиау рабалци кæнидæ — кенæ Кæсæгмæ, кенæ 
Елхотæрдæмæ. 
Мæнæ нур дæр бабæй бони цъæхти гъæуæй раевгъудæй. Арвмæ 
исгъæуæйттæ кодта — уарунæй неци тæссаг æй. Галтæн сæхе ис- 
уагъта æма цæуй уæрдуни фæсте. 
Æмбесбони нихъхъæрттæй куройнæмæ. Берæ адæн си ниййафта 
æма йбæл æрæгæмæ æруадæй инсуни радæ. Е ’нсæдти хæццæ 
фæстæмæ æздахтæй, изæрмелтæ куд кодта, уотемæй. Фиццагдæр 
ци гъæумæ бахъæрттæй, уоми еу хæдзарæмæ бахуаста, фусун мин 
фæууотæ, зæгъгæ. Дзæбæх æй исиуазæг кодтонцæ. Еу-æртæ цивз- 
гун арахъи дæр баниуазта. 
Хæдзари — æфсийнæ æма киндзæ. Лæг ба æхсæвеуатæй ко- 
суй, зæгъгæ, ин радзурдтонцæ. Æфсийнæ зæгъуй киндзæн: «Иуазæг 
уæртæ уати бауолæфæд, ду 6а мæхе рази исхусдзæнæ». Еци загъдмæ 
и киндзæ æнæдзоргити куддæр бакатай кодта, фал иуазæгæн уæд- 
дæр уати бауат кодта. 
Æнахур рауæни фусунгæнгæй, Созурмæ хуссæг æнгæрон нæ 
цудæй. Еу афони тургъирдигæй цидæр удзæл æригъуста. Уинуй, 
уати къæразгæ байгон æй. Æма си лæг медæгмæ гъузæгау æрба- 
хизтæй. 
Æ кæрцæ раласта, фарсбæл æй æрауигъта. Æхе цъеубæгънæг 
искодта æма Созури фарсмæ хуссæни æрхъан æй. Аййевæй ин æ 
къохбæл æрхуæстæй æма ’й æ бæдæйнагбæл æрхуæцун кодта, куд 
ин искъуæцæл æй, уотемæй. Созур дæр сабур кæми лæудтæй (уæдта 
еци дзаумауæй дзæбæх рæвдзæ адтæй). Е дæр ин æ къох, æнæ- 
дзоргити, æхердæмæ арбайста æма ’й æ хъæл бæдæйнагбæл æрхуæ- 
цун кодта. 
39 

И лæги, цума ток ниццавта, уотæ хæрдмæ фæххаудтæй. Расæр- 
рæт кодта хуссæнæй, æ дарæс æ дæлмус фæккодта æма къæразгæй 
расуффут ласта. Æ кæрцæ ба фарсбæл ауигъдæй райзадæй. 
Созури ма ци балæдæрун гъудæй: еци лæг и къæразгæбæл 
фиццаг хатт ке не ’рбахизтæй, е, е ’змæлдтитæй бæрæг адтæй. 
Æвæдзи, и киндзи хæццæ хаттæй æма зудта хæдзари хецауи уоми 
нæ ун дæр. 
Гъай-гъай, сæумæмæ дæр нæбал бафунæй æй Созур. Рагиау 
фестадæй, æ галтæ баефтигъта, бийнотæн райарфæ кодта æма æ 
фæндагбæл рараст æй. 
Киндзæ ба уой фæсте уатмæ бацудæй æма и кæрцæ фарсбæл 
ауигъдæй бауидта. Е ’фсийнæмæ дзоруй: «Не ’уазæг æ кæрцæ 
феронх кодта». 
Æфсийнæ кæрцæ æ дæлмус фæккодта æма иуазæги фæсте 
фæууайуй, дзоруй имæ: «Мæнæ дæ кæрцæ феронх кодтай». Ци ма 
загътайдæ Созур æма и кæрцæ райста. 
Заманай æнгон, даргъ кæрцæ. Дзæвгарæ æнзти æй е ’нсувæр 
Геуæрги хъæбæр адгинæй фæддардта. 
ÆХСÆВÆ БУДУЙРОН СТАНИ 
(æцæг хабар) 
Æруалдзæг æй. Заманай хорбæнттæ никкодта. Базмалдæнцæ 
нæ колхози косæг адæн. Мæскъиаги, рæстæгмæгонд стани рæвдзæй 
æрлæудтæнцæ æртæ фордзон трактори. Косгутæ сæбæл куд нæ 
цийнæ кодтайуонцæ! И стан каубидæй рацъапп кодтонцæ. Æ сæр 
ин æнгон, гъæмпæй æрæмбарзтонцæ, æ фæрстæ ин дувæрццæг 
ракодтонцæ. Дууæ, æртæ лæги кæми бахсæвеуат кæна, уæхæн ха- 
тæн си æма хуæрæндонæ. Исон фиццаг ауæдзæ ракæндзæнæнцæ, 
уотæ ’й сæ фæндæ. 
Будуйрон куститæ райдæдтонцæ Хумидайæни кувдæй. Фус 
равгарстонцæ æма тракторон бригади иуæнгтæ, уæдта разамунд 
бакъуар æнцæ. Госгай арахъæй бакувтонцæ Хуцаумæ, Ельяйæй 
курдтонцæ, æ хуæрзæнхæ сæ куд уа. Исонмæ, куст райдайуни 
туххæй ниффæндæгæнгæй, адæн гъæумæ раевгъудæнцæ. 
Стани ма байзадæнцæ Еристау æма Тотраз. Еристау æ тæккæ 
дзамани лæг — бæзæрхуг, цуппæрдегъон. Цæхæри хузæн гъæйтт, 
кустадзагъд. Тас ка нæ лæдæрдтæй, фæллад ка нæ зудта. Тотраз ба 
— хуæрзæвзонг лæхъуæн. Ауæхæн рауæн некæд фусун кодта. Фал 
Еристауи хæццæ цæмæй тæрсуй. Е æхуæдæг æнæгъæнæ æфсад æй. 
Хор нигулæнмæ дзæвгарæ ракъолæ’й. Бунатгæстæ рæвдзæ 
кодтонцæ æхсæвеуат кæнунмæ. Рафснайдтонцæ медæгæй, уæдта 
стани фалдзостæ. Еристау фусдзарбæл цæнхæ рарæгæдта æма’й 
къуæцæлтæбæл райтигъта. Æвгъау æй, зæгъгæ, заманай цар. Ис 
æй хъел кодта хуæрæндони фæсдуар. Æвгæрдæни — тоги игъæс- 
40 

титæ, уæдта хуæруйнаги уæлдæйттæ бунатæй изолдæр фæххас- 
тонцæ. Еристау уотæ бакодта, зæгъгæ, изæри нæмæ сау гъæдæй 
нæ дæндаггин, цъæхцæстæ «лимæнтæ» æрзиннуниау æнцæ, æма 
уонæн дæр сæ хай цæттæ уæд. 
Уотæ сæбæл, зелæнтæгæнгæй, æрбаталингæ ’й. Ци бони хуарз- 
мæ ма æнгъæл кастайуонцæ. Фанар æрниллæг кодтонцæ æма сæхе 
гъæмпин листæнбæл æруагътонцæ. Берæ уозун сæ нæ багъудæй, — 
рафунæй æнцæ. 
Бонæрдæмæ 6а берæгътæ бунати рæбунæй се’ стонг хъурихæ- 
тæлтæ ниййефтигътонцæ æма зæрдихалæн ниудт никкодтонцæ. Мæнæ, 
цума, æндеггæй нæ, фал меддуар адтæнцæ, сæ уæлгъос, уотæ. 
Еристау дзоруй Тотразмæ: 
— Æллæх, нæ дин загътон, нæ «лимæнтæ» нæ бæрæг кæндзæ- 
нæнцæ. Æма тæрсгæ ма фæккæнæ: нæ фæрæт — сæрдасæни хузæн, 
сагойнæ дæр — тæккæ рацæуæни, фанар нæмæ. 
Нур берæгътæ уотид неугæ нæбал кодтонцæ, фал бунати алли- 
варс кинзелæ кодтонцæ. Æппунвæстаг хуæрæндонæрдигæй кауи 
къæс-къæс игъусун райдæдта. Æвæдзи, и фусдзари тæф се ’смо- 
тæнтæбæл уадæй, æма, ести æнгъæл, медæмæ томар кодтонцæ. 
Архайдтонцæ кауæ сæ дзæмбутæй ихалунбæл, сæ дæндæгутæй æй, 
еци гъиггагæй, æхсидтонцæ. 
Уони хъурдохæнмæ лæгтæ сæ дарæс ракодтонцæ. Еристау 
лæдæрдтæй: берæгъти хæццæ син тохгæ уодзæнæй æма нифс æвар- 
дта Тотразæн, зæгъгæ, мацæмæй тæрсæ, ду мæмæ æрмæстдæр фанар 
дардзæнæ. Æндæра сæ мæхе бæрагæ уадзæ. Мæйрохс — бони ху- 
зæн, е дæр нин агъаз уодзæнæй. 
Уæдмæ и берæгътæй кæцидæр стани сæрмæ фæууæлбилæ’й, 
гъæмпæ рæдзæхсæн кæнуй, гъæйттæй архайуй бунмæ æрбурунмæ. 
Æма мæнæ æрзиндтæй, æ тъупп зæнхæбæл фæццудæй. Еристау 
æй хизта сагойнæ æргъувдæй. Дзоруй Тотразмæ: 
— Атт, фанар радарæ! 
— Кæми! Тотраз нæ рандиудта, фанар нæ ниррохс кодта. Фал, 
Хуцау хуарз, Еристау мæйи рохсмæ дзæбæх уидта и гиаури. 
Лæг каудуар фегон кодта æма ймæ рансанста. И сирд хуæрæн- 
дони къуми, æвæдзи, тæссæй дзодздзæги æрбадæгау кодта. Мæй- 
рохсмæ æрттивтонцæ æ агъазиау цæститæ, лæборунæрвонгæй æ 
хæлеугъæлæсæй уорс дæндæгутæ дзæбæх зиндтæнцæ. Еристау фæц- 
цурддæр æй, — сагойнæй æй е ’цæгæй барæхуста. Цуппарсугон ин 
æ хорхи хæтæлти ниссагъта æма ’й е ’ндон иуæнгтæй къуммæ нил- 
хъивта. Сирдæн уайтагъд æ хæр-хæр исцудæй, æ гæндзæхтæ цагъта. 
Нæ’й исуагъта еу дзæвгæрттæ. Æма, дæ фудгол уотæ, æргъос æй. 
Æндегæй 6а е’мбæлтти дессаг хæланст-хулунст цудæй, медæмæ 
томар кодтонцæ. Ка’й зонуй, фæндадтæй сæ се ’мбали баергъæв 
кæнун. Тас, æфсæрмæ нæбал лæдæрдтæнцæ. 
Еристау е’цæгæй истæлтæг æй. Каудуар фегон кодта æма сæмæ 
заманай фатхъæдæ бæхъи хæццæ æхе ратардта. (Цал адтæнцæ — 
еу, дууæ, æртæ... фондз.) Æр сæ тæрæнгатæ кодта. Дзæбæх си ке 
41 

æрæргъæвидæ, е фæттугул уидæ, кенæ ба æ къес-къос исцæуидæ. 
Уотемæй сæ хуарз «æрхинста». Фал ма ймæ аллирдигæй лæбурд- 
титæ кодтонцæ. Лæг ба нæ састæй. Æрæги-дурæги ба ймæ Тотраз 
дæр фанар радардта. Берæгътæ фæттæрсæгау кодтонцæ и рохсæй, 
сæ тохун 6а уæддæр нæ уагътонцæ. 
Ка’й зонуй, куд адтайдæ, ци адтайдæ! Фал уæдмæ искæсæн ба 
цъæх-цъæхид æй. Гъæуæрдигæй дæр исигъустæй бричкити дæгæр- 
на. Е — гъæддзаутæ низгули æнцæ. (Гъæдæмæ над станмæ хæстæ- 
гути цудæй). 
Лæгтæ æма бричкити дзæфхъу хæстæгæй-хæстæгдæр кодта. 
Берæгътæ сæ бон низзудтонцæ. Æма, фæстæмæ фæккæсæ-фæккæ- 
сæгæнгæй, гъæдæрдæмæ расинк-синк кодтонцæ еу гъæуаггинæй. 
БЕКМÆРЗАЙ ЛÆДЗÆГ 
Гудзети Бекмæрза Америкæмæ фиццаг цæугути хæццæ рандæ 
’й, æ тухст уавæрмæ гæсгæ. Ести бакосун æнгъæлæй. Æздæхгæ ба 
æрæгиау æрбакодта, Фидибæсти Устур тугъди размæ. Уæдмæ 
Уæрæсей æрцудæй революци, ниффедар æй нæуæг цардарæзт. 
Ардигæй ку цудæй, уæд ин уосæ адтæй. Хæстбойнонæй æй 
ниууагъта. Мæйи фæстæ ин, Геуæрги æхсæви, лæхъуæн райгур- 
дæй. Æ ном дæр — æ хæццæ. 
Бекмæрза Америки дæр бийнонтæ искодта. Дууæ биццеуи ин 
исæнтæстæй. Уой ка фæууидта, фал хабар игъустæй: биццеутæ æ 
хæццæ дигоронау къæр-къæрæй дзурдтонцæ. 
Уоми Бекмæрза шахтæмæ бацудæй. Иннетæй арæхсгæдæр ке 
адтæй, уомæ гæсгæ рæмодзæгæй куста. Еухатт æрцудæй бæлах. 
Исрæмугъди æ галеу уæрагбæл æрхъез фæцæй æма ин фæссахъат 
æй. Еу минкъий ибæл тæлфгæ цæун райдæдта. Лæдзæг райста, 
фал æ гъуддаг ба нæ ниууагъта. 
Куста æма дзæбæх цардæй æ бийнонти хæццæ, хъæбæр дзæ- 
бæх. Фал ибæл фæстаг рæстæги цидæр æрцудæй: нирхун, нир- 
хæндæг æй. Æ дзæбæх цард ин донадæ дæр нæбал кодта. Нур ами 
æхемæ дзæгъæл æркастæй, хуæрз дзæгъæл. Фунти амæттаг ба- 
цæй. Нæхемæ — Дигори, Æхсæргини фестидæ. Дессаг æй, адæй- 
маги авдæни фиццаг кæми ранкъосонцæ, еци рауæнæн æмбал куд 
нæййес! Е дуйней мулкитæй хъазардæр æй... 
Æнæ дузæрдугæй ниффæндæ кодта: «Æздæхун мæ Фидибæс- 
тæмæ. Уæддæр ма ймæ мæ харæ фæххæссон...» Низзæрдмæгур 
æй æ бинойнаг Евæ, хабар фегъосгæй. Фал æй зудта, — еудзурдон 
æй æма’й неке бауорамдзæнæй. 
Бекмæрза æрæнцадæй Дигори зæнхæбæл. Цудæй фестæгæй 
сæ гъæу Æхсæргинмæ. Арви тахтæй æви зæнхæбæл æфсардæй, 
уой æ фурцийнæй нæ лæдæрдтæй. Исхард кодта гъæумæ. Цæуй 
сæ гъæунги рæфтигон. Заманай идзулд бон. Лæги ба хæрæмегъæ 
æрæмпурста. Æ къахи фийтæ дæр нæбал уидта, уæддæр цæуй. 
Ами цъундити дæр ердзæнæй æ хæдзарæ. 
42 

Адæн ибæл æмбæлунцæ. Салам син дæттуй. Уинунцæ æнахур 
бæлццон. Каргун лæг, æ цуд ба — рæуæг — лæхъуæнау. Бæрзонд, 
байдзæг, фæлахс. Æ галеу къахбæл зинна-нæзинна тæлфуй. Цæуй, 
къобосгин лæдзæгæй зæнхи уæлфадбæл нидзæвгæ. Æрлæудтæй 
æма рахесæрдæмæ баздахтæй. Цидæр æнахур æнкъарæн æй æ 
хæдзарæмæ бахаста. Æ лæдзæги фиййæй дуар бахуаста. Бацудæй 
медæмæ, — хæдзаридзаг бийнонтæ. Фал си ке фæсмæруй? 
Еунæг адæймаги — æ бийнойнаг Уархани. Е дæр æй базудта. 
Мæнæ æ фурт Геуæрги. Фиццаг хатт уинуй æ фиди, цийнæ йбæл 
кæнуй. Зæрдæй нæ, фал уотид фæтки туххæй. Уомæн æма’й фи- 
дау æ уæрагбæл некæд барæвдудта, æ хъури буни ’й некæд нит- 
тухта. Гъо, аци уавæри, цæмæй зæрдæй кæрæдземæ æрхæстæг 
уонцæ фидæ æма фурт, уомæн рæстæг гъæуй... 
Бекмæрзамæ уинунмæ цудæнцæ синхонтæ, хæстæгутæ. Хабар- 
мондаг уоститæ куд нæ фарстайуонцæ бийнонти, ци уин исхаста 
уæ америкдзау, зæгъгæ. Ци загътайуонцæ хæдзаронтæ? Фал сæ- 
бæл ка æууæндтæй. Дзурдтонцæ: «Гъо, мадта гъæздуг Америкæй 
ревæдæй, æ къохтæ æ рони, уотемæй исцудæй. Æ лæдзæгæй хъуæл- 
ти гъазгæ». Уæдмæ еци хабар некебæл гъудæй. 
Бекмæрза фæлтæргæ цудæй ами уавæртæбæл. Æрмæст æ зæрдæ 
нæ райста нæуæг цардарæзт. Фал зундгин, хебæлхуæцгæ лæг — 
некæд неци дзурдта еуæрдæмæ дæр, иннердæмæ дæр. Æнæуой- 
дæр æ карæ исцудæй æма’й неке нецæбæл дæмдта. 
Хъæбæр тагъд исхæдзайрон æй. Синхи дæр, гъæубæсти дæр 
адæни тумугъмæ цудæй. Неци байронх æй æгъдæуттæй. Уой рæ- 
сугъдæн дигорон финги æгъдау неке хаста. Финги бадти — уæз- 
дан. Зуст нецæбæл исдзурдтайдæ. Фудхуæрдæ, фудниуæзтæ нæ 
бакодтайдæ. Æ ракувд цубур æма рæсугъд. 
Æгустæй берæ нæ бафæразта. Исæнтудта мудибиндзитæ, 
уонæмæ зилдæй. Муд ку фæззиннидæ, уæд си хинста синхонтæ, 
хæстæгутæ, сабийти. Уарзта еунæгæй фæсдзæгати бабадун. Ци- 
дæр æнахур æвзагбæл æхецæн сур-сур кæнидæ. Уæд байдзулидæ, 
уæд нинкъард уидæ дзоргæ-дзорун. Еци рæстæги еске дзурд не- 
’гъосидæ, цæуæги не’стæфидæ. Æвæдзи, уæд е ’дарди бийнонти 
хæццæ дзоридæ. Синхи сувæллæнттæ’й æрлæдæрдтæнцæ æма ймæ 
сосæггай нийгъосиуонцæ. 
Гъо, фулдæр еунæгæй бадидæ. Æ хуæздæр дзорæг æмбал æ 
къобосгун лæдзæг. Салин бос ин ибæл æфтуд. Уоми æ рахес къох 
раласидæ. Уæгъдæ’й нæ уагъта. Некæд æй неке арми бакодта; 
нæдæр бийнойнагæй, нæдæр æндагонæй. 
Уотемæй Бекмæрза, Америкæй ку æрбаздæхтæй, уæд ма æ гъæу- 
бæсти æхсæн инсæй анзи фæццардæй. Ескæд ибæл æ фурт Геуæрги 
бадугъ-дугъ кæнидæ: «Гъи, Америки уой бæрцæ фæцæй æма нин ци 
исхаста? Еу уаддумги нæбæл, æвæдзи, нæ сумпæг хæдзарæ рауæз- 
дзæнæй». Фиди гъостæбæл æрцæуиуонцæ фурти дзубандитæ, фал 
имæ нæ батхалидæ. Æхемæ’й нæ цъухихæлд кодта... 
Бекмæрзæ уойбæрцæ фæццæргæй, сæйги номæн æ сæр нивæр- 
43 

зæни рагъбæл некæд æрæвардта. Æрæги ба æрбатухстæй: æ сæр 
ибæл зилдæй, æ цæститæ тартæ кодтонцæ. Æ лæдзæг аййевæй æ 
бунати, хуссæни буни байвардта æма хуссæни æхе æруагъта. Æ 
уавæр хуарз кенæ’й, уой дохтур бийнонтæн балæдæрун кодта. 
Бекмæрзæ æхуæдæг дæр уидта æ гъуддаг. 
Æмбурдтæ йбæл кодтонцæ синхонтæ, хæстæгутæ. Еубон изæ- 
рæрдæмæ æ цæстæй ракастæй, æхе дæр раргъувта. Сæйгæфæрс- 
гутæ рафедудæнцæ. 
Бийнонтæ сæхебæл дуар ку рахгæдтонцæ, уæд Бекмæрза ба- 
дзурдта æ фуртмæ: «Биццеу, хæстæг мæмæ æрбацо. Дæлæ хуссæ- 
ни бунæй лæдзæг раесæ, уæдта дæ ходæ æрхæссæ». Фурт уотæ 
бакодта. Фидæ ин лæдзæги къобоссæр разелун кодта(æнцонæй зил- 
дæй). Лæг æхемæ лæдзæг æрбайста, исæргъувта æй æма фурти 
ходæмæ сугъзæрийнæ æхцатæ ниггæр-гæр кодтонцæ. 
Уоййадæбæл Бекмæрза æхе хуссæни радæргъæмæ кодта æма 
мæрдон фунæй бацæй. 
ХЕЛАГИФИД 
Сæрдæ. Хуасгæрдæнтæ. Хусфæрæки, Гъоййи игуæрдæнæй 
бабæй игъусуй цæвгути æндон хиррист. Нур си цалдæр анзи нæ 
колхози зæрæндти звено фæккосуй. Уогæ, цæй зæрæндтæ æнцæ, 
æртинсæй анзи си некæбæл ма цæуй. 
Хорискасти агъоммæ аст хуасдзауи æма хуæруйнаггæнæг брич- 
ки бæхтæбæл исхъæртунцæ сæ кустмæ æма ниццæвæггъæр кæ- 
нунцæ. 
Ацибон еу минкъий радзебæл æнцæ, хор сæбæл фæрраздæр 
æй. Фал, уотæ рæхги сæ цæвгути дзæхст æригъустæй уæлбилæй. 
Хуæруйнаггæнæг Бегæза дæр дæлбилæ, дони билæбæл æ рæфтади 
гъуддаг кæнунбæл фæцæй. (Фæрзеуи гъуддæгтæмæ уæллаг синхи 
нæлгоймæгтæй уой хузæн неке арæхсуй). Цурд-цурдæй æ агæ рах- 
снадта, фиди мортæ рагъуд кодта, аги сæ байвардта. Донгонæй, 
хъумæй дууæ къибилаеми дон исæскъафта. Ра сæ æвгæдта фидтæ- 
бæл. Æма агæбæл, æ гъæдин сæр æнгон æрæмбарзта. Рандзарста 
агæмæ, — ниггур-гур кодта арт. 
Иннæ бæнттæй раздæр æ рæфтад хуæрзгъæстæй æрбарæвдзæ’й. 
Æфсæйнаг ниххуаста, нидздзæнгæрæг кодта хуасдзаутæмæ, рацотæ, 
зæгъгæ. Берæ æнгъæл кæсун сæмæ нæ багъудæй. Сæ зар сæ разæй 
ракæнгæй, сæхе рауагътонцæ урдугмæ. Бегæза бабæй сæмæ ний- 
гъуста: 
Уой, Дугусси, нæ хинцæг! 
Дæ бæгæни ци хуарз æй, 
Дæ фингæ дæр хуæрз идзаг, 
Дæ арахь дæр ци карз æй! 
Фæццæуæн ои хуæрз хинстæй. 
44 

Нæ-ннæ, нæ-ннæ, нæ хинцæг, 
Дæ арахъ æй лæкъун дон, 
Дæ фингæ дæр — æгудзæг, 
Фæххинцæ нæ æндæр бон, — 
Нæ ди цæуæн хуæрз хинстæй. 
Уайтæккæ æрхъæрттæнцæ, дзæбæх сæ æрбахинста Бегæза. 
Госгай арахъæй дæр фæйнитæ рауидтонцæ. Фæййарфитæ йин код- 
тонцæ: «Ацибон ба дæ хуæруйнаг уæлдай хуæрзадæдæр адтæй, — 
æвзаги дæгъæлтæ бунмæ ку ласта». Ниууагътæ, рандæ, ма мæбæл 
гириз кæнетæ, зæгъгæ, сæбæл æ къох ракъуæрдта. Хуасдзаутæ 
исевгъудæнцæ игуæрдæнмæ. Уоми тапкай буни уолæфиуонцæ. 
Нур Бегæза, мæхуæдæг дæр рарæфтад кæнон, зæгъгæ, бацу- 
дæй аги сæргъæмæ. Цолпиæй бунти æрбахафта, еу фиди морæ 
иссерун æнгъæлæй. Гъæ-гъа, цæбæлдæр хуæст кæнуй. Нæуæгæй 
ма еухатт, дууæ хатти æрбахафта æ цолпи æма исиста дæргъæй- 
дæргъæмæ... хелаги æстæгдар. Адæргæй æ сæригъунтæ арцæ ра- 
бадтæнцæ. Æ цолпи æд æстæгдар агæмæ ниххаудтæй. Лæги ма 
цæй рæфтади мæтæ адтæй. Никкатай, нирдеуагæ кодта: «Æнгъæл- 
дæн, æма адæни ниццагътон. Нур ма ци фæууон, гъæумæ ци цæс- 
гон нивдесдзæнæн?!.» 
Уайтæккæ сæмæ фæууæлбилæ’й, ра сæ нимадта. Еугурæй дæр 
ами... Етæ ба, гъæйттæй, сихъ кæнунцæ. Уингæ дæр æй, æвæдзи, 
не ’ркодтонцæ. Лæг æ катаййæй фæффæстæмæ’й. Æргъуди кодта: 
«Æвæдзи, и æнамонди, хъумæй къибилай дони хæццæ фелвастон. 
Агæмæ ку бандзарстон, уæд цидæр цъиллинггитæ дæр игъустон. 
Фал уæхæн гъуддагæн ка ци сайтан адтæй...» 
Нæуæгæй бабæй и хъуммæ ниццудæй. Ниймæ æдзинæг æй, 
фал ци фæууидтайдæ рæсог дони? Фæстæмæ исæздахтæй, хелаги 
æстæгдар агæй исиста æма’й пихситæмæ æндиау багæлста. Катай 
кæнуй, дууердæмæ цоппай, нецигъон æй. Æ дзаумæуттæ дæр ма — 
рæдзæхсæнтæ. Ниббабæй уонæргътæй, æ сæр ниххуаста тумбул- 
къохтæй: «Æ мæнæ ци бакустон!..» Нæуæгæй уæлæмæ фæрраст 
æй. Хæрси кæрони сæ фæллад уагътонцæ. Дзорунцæ ймæ: «Ци 
æй, ци хабар ес? Ревæдæй нæмæ ку фæззиндтæ? Дæ римæхсæнти 
ма кæд ести ес, уæд нин Госгай арахъæй фæйнæ цундти ку исхас- 
тайсæ...» 
Уинуй сæ дзæбæх, идзулдхузæй æма æрдæр уодæнстæй. Фæ- 
стæмæ ниййевгъудæй, æ дзаумæуттæ бафснайдта, фал ма сæ цал- 
дæр бæрæги ракодта. Дес ибæл кæнунцæ етæ дæр: «Цæбæл дууер- 
дæмæ кæнис, ци губуннез дæбæл рацæфстæй?..» 
Изæрæй и фараст лæги æрæздахтæнцæ гъæумæ. Алке си æ 
хæдзарæмæ раевгъудæй. Æрмæст Бегæзай зæрди ба катай æма маст 
æмбохъула кодтонцæ. Сæ къæсæрæй ку бахизтæй, уæд æй æ бий- 
нойнаг куд нæ ралæдæрдтæй. Дзоруй имæ: 
— Ци фæлорс дæ, нæ лæг, ести ди ресуй? 
— Неци, куддæр ниффæлладдæн. 
45 

Æхсæвæри комидзаг дæр нæбал искодта, æ хуссæнуат иссерд- 
та. Фал сæумæмæ цъундæ дæр нæ бакодта: катай кодта, ухстау 
зилдæй. Рафæндæ кæнидæ: «Цæй, амæн (нæ уосæн) æй рахабар 
кæнон». Фал де’знаги сосæггаг æ уоси гъосмæ æрхъæрта... 
Сæумæй талингæй раистадæй, и гъæуи ци фуд уац райгъус- 
дзæнæйи тæссæй. Раевгъудæй нихæсмæ, уоми æмбурд кæниуонцæ 
хуасдзаутæ сæумæй.Еугай, дугай æрæмбурд æнцæ æма, иннæ бæнт- 
ти куд, уотæ бричкæ ниддæгæрна кодта сæумон сатæги. Ох, æ 
зæрдæ куд æруодæнстæй, еугурæй дæр сæ сæрæгасæй ку æруидта, 
уæд! Уотемæй раевгъудæй еу бон, дууæ, æртæ... Неци сæбæл æрцу- 
дæй. Æ сæрæй си еу æрдо дæр некæмæн æрхаудтæй. 
Сæ хуастæ æфтауци ку æрцурхтонцæ, уæд дзæбæх, сæрæга- 
сæй ке бакустонцæ, уой туххæй фус равгарстонцæ. Искувтонцæ 
Хуцаумæ. Æма уæд Бегæза и хелаги хабар æртауæрæхъ кодта... 
ÆНАМОНД ТУГЬДОН 
Æппунвæстаг фæцæй тугъд.Тохвæллад æфсæддонтæ сугъд- 
арудтитæй поезди æздахтæнцæ Иристонмæ. Уæзданæй, æнæ идзул- 
дæй дзубанди кодтонцæ. 
Даргъ-Къохи станци поезд дзебæл кодта. Бæлццæнттæ, ести 
искомидзаг кæнæн, зæгъгæ, сæ хурдзинти къумтæй хуæруйнаги 
мортæ æрцагътонцæ. 
Еу минкъий сæмæ ниуæзтæ дæр разиндтæй. Æма фæсфингæ 
сæ дзубанди фетингдæр æй. Аллихузи хабæрттæ, тауæрæхътæ 
имистонцæ. 
Æрмæст се ’хсæн еу адæймаг æнахур дессаг адтæй. Уæдæй- 
уæдмæ æ цъухæй еу хъип, еу æстуф не ’ссудæй. Дзоргутæмæ ба 
лæмбунæг игъуста. Æнæбаригомау ефстагмæ баходæзмолæ кæнидæ. 
Фал уайтæккæ æ цæсгон фæммæтъæлхуз уидæ.Цидæр уæззау 
æрхун, тар мегъау, ниббадтæй æ фæллад цæстити. Игъуста и дзор- 
гутæмæ, фал сæ не ’гъуста. Еппæрд адтæй къуарæй. 
Раст цума æндæр планетæй æртахтæй. 
Бакастæй æгудзæг нæ, мæрзæздугъд зиндтæй. Дæрдгун хæдо- 
ни реубæл æ хуæрзеугутæ ци дзæбæх федудтонцæ! Курдонæй ку- 
ста тугъди агъонмæ. 
Хæснæбæл, дан, æ къохтæй цæфхат æркъæлостæ кæнидæ... 
Æхсæвæ æнафони поезд æрлæудтæй Æрæдони станци. Бæлц- 
цæнттæ раевгъудæнцæ аллирдæмæти. Дууæ лæги си рараст æнцæ 
Киристонгъæуи надбæл. Æхсæви милазон агъоди бацæугæй, неци- 
бал рауидтонцæ. Фал таругбæл цæстæ райахур æй æма сабургай 
нирраст æнцæ сæ зонгæ надбæл. Уалдзигон кæрдæгæзмæлди уолæн 
сæбæл æрбацæхъал кодта. Сæ уолæфæнтæбæл исгъазта деденгути 
хуæрздæф. 
Еу дзæвгарæ рæстæг цудæнцæ æнæдзоргæй, сæ къахгъæрмæ 
игъосгæ. Ка ’й зонуй, фидикъæсæрбæл æрæнцойнæгæнгæй, сæ 
реути ци æнкъарæнтæ исæвзурдæй... 
46 

Æрæгиау исдзурдта сæ еу, ести хабæрттæ кæнæн, е ба нæ над 
фæццубурдæр уа, зæгъгæ. 
— Æз Киристонгъæуккаг, дæн — Какоти Дзабег. Æртæ æнсу- 
вæремæй фæццудан тугъдмæ. Еунæг æз ма си æздæхун. Мæ дууæ 
хестæри фесавдæнцæ æнæбæрæгæй. Хуарз æма син уæддæр бий- 
нонтæ, цæуæт байзадæнцæ. Етæ дин мæ хабæрттæ. 
Дæубæл ба дес кæнун. Еунæг æз нæ, вагони нæ хæццæ кадæр 
адтæй, етæ дæбæл тæрхæнттæ кодтонцæ, зæгъгæ, гъо аци лæг ци- 
уавæр æхгæд кирæ ’й? Куд неци дзоруй? 
Фæймæ игъуста е ’мбал лæмбунæг, уæдта, арф нийнæфгæй, 
райдæдта: 
— Зин дзорæн мин æй, хъæбæр зин дзорæн. Мæ гъуди дзæ- 
гъæлтæ кæнуй. 
Нæ мæ фæндадтæй мæ мастæй еске хайгин кæнун. Фал ци 
кæнон, ис мæ дзорун кодтай. Æз Базугтæй дæн,мæ нон — Умæти, 
Бæрзгини гъæуæй. Ес мин зæронд мадæ æма хуæрæ. Уæдта, дæ 
фарнæ берæ, нæ бийнойнаги хæццæ нин Хуцау равардта æртæ 
сувæллони — дууæ кизги æма биццеу. 
Нурау нифссаст æма зæрдмæгур некæд адтæн. Курдбадзи 
косгæй, мæ тæлтæг зарæн дзæбокæ фæрсаг кæнидæ. Гъæуи ери- 
сæй ци гъазти нæ ракафтон! Неке мæ мулдта, Дуге æма Гетæй 
æндæр. Мæ тугъдон æмбæлттæн дæр се’ уæнгтæ мæн зармæ 
рæуæг кодтонцæ. Æхе æппæлуй, зæгъгæ, мæбæл ма рагъуди 
кæнæ... Тугъд фæцæй. Нæ цийнæн кæрæнттæ нæбал адтæй. Тугъд 
фæцæй! Фал... 
Мæйи размæ ба æрвдзæфау фæддæн. Цума мæ Елиа æ фатæй 
æргæрах кодта. Цæветтонгæ, еу æхсæвæ фун рауидтон. Æнахур 
дессаг фун! Мæ бабай тауæрæхъ «Цауæйнон æма Уодесæг» æ къæх- 
тæбæл рауадæй. Фæццæун цауæни Болай надбæл, Уртгъелий 
рагъмæ рахизтæн. Æваст пихсæй рæубес расæррæт кодта. 
Æхстбæрцæ мæмæ бæргæ адтæй. Нецæмæ фæййарæхстæн æма ми 
раервазтæй. Æ фæсте цæун байдæдтон. Уæдмæ ба — фæдес, исæ- 
фун, зæгъгæ, кедæр тарст гъæр райазæлдæй. Кæсун — мæ галеу- 
фарс айнæги тæрхæггондæй лæг ниййауиндзæг æй. Æ бунмæ — сæ- 
рисæфæн хауæн. Фæццурд дæн. Уайсахат равзурстæн айнæги тæр- 
хæггондбæл æма и лæги исластон. Рахаун æй нæбал бауагътон. 
Дуйней арфитæ мин фæккодта. Нæхе нæ тасæй ку æрлæдæрд- 
тан, уæд имæ дзорун: «Рæфтад афонæ ’й æма, табуафси, рацо мæ 
цæнхæ-кæрдзинмæ» Нæ размæ еу кæлдæбæл рафингæ кодтон æма 
æрбадтан дууемæй. Гъæйдæ, зæгъун, нур кæрæдзей дæр бафæс- 
мæрæн. Мæхе ин байамудтон. И лæг ба загъта: «Мадта æз ба дæн 
Уодесæг. Нур дæр аци æведзуг рауæн хæлæфæй дæумæ уадтæн.Æ 
уод ин фелвасон æма ’й фидбилизи рæуонæ фæккæнон. Фал мæ- 
хуæдæг исæвди къахбæл ниллæудтæн. Ду кунæ адтайсæ, уæд ра- 
хаудтайнæ айнæгæй бунмæ æма ниббуройнæ адтайнæ. Ке мæ фæй- 
йервæзун кодтай, уомæ гæсгæ ма дин мæйæ цæруни æнгъуд фæу- 
уæд». Уоййадæбæл Уодесæг æрбайсавдæй. 
47 

Еу дзæвгарæ нецибал ралæдæрдтæн,сагъдау райзадтæн. Загъ- 
тон, мæнæ дессаг,нуртæккæ мæ марунмæ ка гъавта, адæни дзи- 
лагæ ка æскъунуй, уой æз ба адзалæй фæййервæзун кодтон, зæгъгæ. 
Уæдта ма ин æ губун дæр бафсастон... 
Мæ фурадæргæй æрбайгъал дæн, мæ хъуæцæ калдæй. Нæбал 
бафунæй дæн сæумæмæ. И дуккаг æхсæвæ дæр — уотæ, æртиккаг 
æхсæвæ дæр...Уæдæй ардæмæ карк æфтауæнгъæдæбæл ци ра- 
цъундæ кæнуй, уомæй фулдæр мин хуссæгæй хай нæбал ес. Нурмæ 
дæр фунтæ куд нæ уидтон, фал сæ нæ багъуди кæнинæ. Уæдта сæ 
нецæмæ дардтон... 
Гъо, е фæцæй. Нур фæстаг цалдæр æхсæви ба мæ фуни нæ 
хæдзарæмæ бахæстæгутæ ун. Разонунцæ мин ме ’рбацуд бийнонтæ. 
Ра мæмæ кæлунцæ хæдзарæй. Ледзунцæ мæмæ цийнæгæнгæй. 
Мæнæ ’нцæ — хæстæги. Мæнæн ба мæ думæггæгтæбæл кадæр ниц- 
цæггаг уй, мæ къæхтæ бадон унцæ. Не’хсæн фестуй еци сауцъа- 
рæ,циргъфий — Уодесæг. Хæкъурццæй кæугæй, æрбайгъал ун. 
Ци Хуцау мæ ралгъиста, нæ зонун. Зæнхæ мæ æхемæ æлвасуй. 
Мæ нифс — саст, ме’ уонг — баст. Гъенур, мæнæ дæ хæццæ цæун, 
æма, цума, мæ къæхтæбæл тугулдортæ баст ес, уотæ. Мæхе туххæйти 
фæлгъаун. Уогæ ми ресгæ неци кæнуй, фал ци кæнун, нæ ’й лæдæ- 
рун: Фудфунти азарæй мæ бауæри цидæр æнахур тас бацудæй. 
— Уæ, Умæти, мацибал мин дзорæ. Мæ зæрдæ æскъунуй дæ 
хабæрттæмæ игъосгæй... 
Уотæ, дзоргæ-дзорун, сæ над æрцубур æй. Зиннун райдæд- 
тонцæ Киристонгъæуи хæдзæртти дудзирохситæ. Гъæунгти цæу- 
гæй, дууæ тугъдон лæги сæ сагъæсти нигъулдæнцæ. Сæ уæззау 
къахгъæрмæ игъосгæй, æстонг куйтæ зийнадæгæнгæ исрæйиуонцæ. 
Æмбесæхсæви адæймаг æзмæлæг ба нæбал ес... 
Исхъæрттæнцæ курæнтти донмæ. Дзабег дзоруй: 
— Гъенур ами дууæ синхи уæлдæр цæрæн. Аци афони дæ не- 
кумæбал рауадздзæнæн. Фусун дин уодзинан. 
— Уæ, Дзабег, æдеугур цалдæр сахатти еумæ ан. Æма мæ зæр- 
дæмæ хъæбæр æрбахæстæг дæ. Фал мин ами ниллæууæн ба неци- 
хузи ес. Цæмæннæ, уой хабар дин ракæнон: нæ гъæуи медæгæ 
æхсæз хæдзари хецæн синхæй цæрæн, Беппати синх хуннуй. Мæ 
мадирвадтæлтæ æнцæ. Седзæртæ адтан нæ мадæн, етæ нæ исхас- 
тонцæ. Нур ба еци фондз хæдзаремæй фондз лæги тугъдæй нæбал 
исæздахтæнцæ. Æма бонирохси ци цæсгонæй исцæуон уони рæз- 
ти! Уомæ гæсгæ мин ниллæууæн нæййес. Цæугæ мин æй! 
— Гъо мадта дæ уæддæр, Дур-Дури донгонмæ исефхæссон... 
Æма мæнæ ’нцæ донгони. Не ’ртæсунцæ кæрæдземæй дууæ 
тугъдон лæги... Ниттухстæй Дзабег: 
— Нур куд цæудзæнæ? Зинггæнæн дæмæ ку нæййес, куйсо- 
рæн къуæцæл дæр дæмæ ку нæййес. Мæскъийаг ба берæгъбадæн 
ку адтæй æ дуйнебæл дæр. 
— Ай, Дзабег, аци надбæл нæ радзæгъæл уодзæнæн. Бабай 
хæццæ йбæл Æрæдонмæ берæ нартихуар фæлластан. 
48 

Уой ма дин зæгъон: ацибон, уодесæг мин ци æнгъуд ракодта, 
уомæн æ фæстаг бон æй. Æма мин мæ зæрдæ цидæр исрæхуайуй. 
Тæрсгæ ба нæ кæнун. Мæ уод ма мæ медæги ’й. Æной ба, цуппар 
анзей дæргъи цал хатти кастæн комкоммæ адзали цæститæмæ! 
Еу дзæвгарæ нигъгъос æнцæ дууæ лæги. Уæдта зинтæй рартæ 
стæнцæ кæрæдземæй. 
Дзабег раздахтæй Киристонгъæумæ. Умæти 6а Мæскъийаги 
надбæл нирраст æй Бæрзгини гъæумæ. Ранигъулдæнцæ æхсæви 
тари, кæрæдзей къахгъæр дæр нæбал игъустонцæ... 
Сæумæй Бæрзгини дæллаг синхи фиййау Самæза æ фустæ 
Мæскъийагмæ æрæздахта. Уоми сæ донгæнттæ хезидæ. Æстонг 
фонс рапурх æнцæ хезни, уæлнадмæ дæр исервазтæнцæ. Фæстиау 
гомау сæ фæдбæл цудæй фиййау. 
Уæдмæ кæсуй — фустæ цæмæйдæр фæттарстæнцæ æма ймæ 
сæхе фæстæмæ гулфгæнгæ æрбайдзагътонцæ. Ци уа,зæгъгæ, цурд 
гомау бауадæй ецирдæмæ. Æма, дæ балгъетæг уæхæн æнахъийнон 
уавæрмæ ку æркæсидæ! 
Надмæ хæстæг — хуми лæги мард тогæрхæнттæй. Сигити исæв 
дулдæй. Уогæ ма си ци байзадæй, — е ’стгутæ. Цæсгон бæрæг 
ибæл — нæбал. Ни ’й æхсидтонцæ сирдтæ æхсæвæ-бонмæ. Бафæс 
мæрæн ин нецихузибал адтæй. 
Æ фарсмæ ба — дæргъæй-дæргъæмæ берæгъи мард. Æ цæс- 
титæ арвмæ дзангъирæй байзадæнцæ. Æвæдзи ма, лæгæн, тохæн 
ти, и берæгъбалæй уой ниххорх кæнун бантæстæй. 
— Æ мæнæ бабæй ци устур бæлах, — зæгъгæ, Самæза уæларвмæ 
нидздзиназта. Богъ-богъæй кæугæ, расæпп-сæпп кодта фæдеси, 
гъæуæрдæмæ, æ лæдзæгæй æ сæр хуайгæ. 
Гъæубæсти тарст æма зæрдрист адæн уайтæккæ Самæзабæл 
æрбамбурд æнцæ. Фæрсунцæ ’й, ци бабæй нæбæл æрцудæй, зæгъгæ. 
И фæдесон лæг дзурдгъон дæр нæбал адтæй. Адæн, сæ ка- 
таййи, бустæги исхæлхъой æнцæ. Æрæгиау хабар ниллæдæрд 
тæнцæ. Æма, еци сонтæй æ фæсте будурмæ ниггур-гур кодтонцæ. 
Æрхъæрттæнцæ. Æрбатумугъ æнцæ, æма де ’знаг уæхæн фудмæ 
ку æркæсидæ. Ниухæ-ха кодтонцæ. 
Гъуддаг ци базонуйнаг адтæй. Тугъдон лæг æздахтæй æ гъæу 
мæ. Æхсæвдзо фæккодта, тундзтæй æ бийнонтæмæ. Фал æй æна- 
монддзийнадæ раййафта. Даргъ нæдтæбæл фæццæугæй, æ хæдза 
рæмæ ма ’й къахдзæфтæ куд гъудæй, уотемæй ибæл тогдзух сирдтæ 
исæмбалдæнцæ. 
Æллæх, æллæх, кæбæлти исхумæ æй сæ тохæнуати и зæлдæ! Аци 
хатт æгæр берæ адтæнцæ и тогдзухтæ, нæбал син истухæ кодта... 
Адæни хъурмæн кæрон нæбал ес. Никки тухсунцæ, зæгъгæ, 
гъо, гъæуккаг æй, фал бæлвурд ка уодзæнæй? 
Фæууидтонцæ еуварси æ хурдзин, тоги исæвдулдæй. Баигон 
æй кодтонцæ. Æма си ци: æртæ сæрбæттæни, уæдта æртикъумон 
пъисмотæ фехсудтитæ, æнхъирттæй. Уонæмæ гæсгæ ’й базудтонцæ, 
— Базугти Умæти. 
4 Кънбнртн Амурхан 
49 

Ах, æдта, ци лæхъуæн адтæ! Дæ пелиуан иуæнгти тухæ и 
фæстагдæр æзнæгти фагæ куд нæбал иссæй. Донау дæ дæ исуст- 
бæл, ехау дæ дæ тæнæгбæл феййафтонцæ, æндæра!.. 
Никкудтæнцæ, нимбухтонцæ, никкидæр ма се ’цæгæй адæн. 
Коми ниййазæлдæй кæуæг уоси гъарæнгæ: 
— Уæ, Бæрзгини гъæу! Гъæууатæй ку нæ байзадтæ! Æгуппæг 
ку ниддæ. Æдосæ уи еу уод куд нæ базмалдæй фæдесмæ. Мæрдву- 
нæй ку ниццайтæ. 
Сумах ба — Базугтæ? Уæхуæдтæ дæр æнгæни мæрдтæ ку ра- 
зиндтайтæ. Ци зæрдæй ниссиндзæрху кодтайтæ уæ дуæрттæ? 
Уæ, Кукиуон Нагъуæ, дæ еунæг бундар дæмæ, æ тоги мæц- 
гæй, фæдесгъæр кодтайдæ. Куд нæ ймæ базгули дæ? Ду ба, Зæрæ- 
да, дæ хъазар æнсувæри ергъæв кæнунмæ уæ дуæрттæ куд нæ 
рарæмугътай! Куд нæ ймæ ниллигъдтæ, дæ дзиккотæ бæндзуггай 
тонгæ! Уæд ду ба, Дофга, ци дор разиндтæ! Дæ уарзон æмбали 
ергъæвгæнæг, сагойнæ æргъувдæй, куд нæ ратахтæ! 
А-уæууæйтæ, уæууæйтæ!.. 
Дуккаг бон, Базугти тургъи лæхъуæнтæ раргъувтонцæ æна- 
монд тугъдони марди. Гъæз-гъæзгæнгæ хастонцæ афтед æстгути 
æргъом. Уомæй уæззаудæр кирæ Бæрзгини уæлмæрдтæмæ нæма 
бацудæй. Гъæу, æд цъелæ, æд мелæ, сæргубурæй цудæнцæ кири 
фæсте. 
Уæхæн дессаг цау, уæхæн æверхъау хабар... 
МÆ ФИДИ ХÆЦЦÆ 
ЕУХАТТ ГЪÆДИ 
Мæ фидæ къулух адтæй, хъæбæр къулух. Нæхе скъолай рай- 
дайæн кълæсти ахургæнæгæй куста. Сæрди каникултæ ку ралæу- 
уиуонцæ, уæд æхецæн бауолæфун некæд исаккаг кодта. Уомæн 
æма берæ бийнонтæ адтан æма колхози косидæ. Алли бон дæр ин 
хъазар адтæй. Косидæ бригади, ку æхсæдгути хæццæ, кенæ ба — 
мæнæугæрдæнти рæстæги мосгæс уидæ. 
Еуанз 6а иуонгутæ ахур кодта. Ра ймæ сæ æвардта бригадир, 
зæгъгæ, ис сæ ахур кæнæ уæрдуни цæунбæл, уæдта си дæ хæдза- 
рæн еститæ дæр косæ. Æвæдзи сæмæ уомæ гæсгæ рахицæ кодта, 
æндæра мæмæ абони дæр дессаг кæсуй, еунæг къахбæл лæугæй, 
æзнæт иуонгутæ ахур кæнунмæ æ нифс куд бахаста! 
Куд адтæй, ци адтæй, фал сæ еу сæумæ нæ синхон Афаййи 
галти фæсте бастæй æрбатардта. Еу си — дзæгъар, æ йасæ ци нæ, 
уотæ пакасиутæ. Иннæ ба — талгъæр, сикъо. 
Сæ нæмттæ ба — Дзæгъар æма Талгъæр. 
Æмйасæ цæрдæг иуонгутæ, фал мæллæггомау. Мæ фидæ ба 
фонси æгудзæгдзийнадæ некæд уодæнстæй æма син дзелкъортæ 
февæридæ. Иуонгутæ сæхебæл фæххуæстæнцæ, сæ гъун балигъз 
æй, уæдта сæ сæумæ станæй тухтæрæ кæнун нæбал гъудæй. 
50 

Æййафгæ дæр сæ нæ кæнинæ, уотемæй мæ разæй нæхемæ æрба- 
лæууиуонцæ. 
Дзæбæх ку рараст æнцæ уæрдуни цæунбæл, уæд нин еуизæр 
нæ фидæ загьта: «Исон гъæдæмæ фæууайæн уес æма мехмæ — 
тургьи нæ кауæ нигъзалдæй». 
Æхсæвæ сæдæ игъали радæн, оххай, хусгæ ку байзайон. Сæу 
мæй бæргæ раги раистадан, фал нæбæл сала-уаллайæй æррæфтæ 
æй. Æппунвæстаг уæддæр рандæ ан: æз, мæ мадæ, мæ хестæр 
хуæрæ, мæ фидæ. Уогæ, бæргæ беремæй адтан, фал косунмæ ба... 
Лигъз надбæл уæрдуни бадгæ цудан. Иуонгутæ надæй фæр 
сæрдæмæ ку фездæхиуонцæ, уæд æз уæрдунæй æргæпп кæнинæ 
æма сæ надбæл арæхсгай фæййаразинæ. Мæ фидæ сæмæ зуст æвзе 
дун нæ уагъта, æнахъæл, æзнæт кæнунцæ, зæгъгæ. Ци гъуди кæ 
нун, уомæй æхуæдæг æгомуг фонсмæ цæвгæнæн некæд райста. 
Хæстæггæнгæ цудан гъæдæмæ. Æнцад бадтан уæрдуни, неке ни 
неци дзурдта. Æз цийнæ кодтон æнæдзоргити. Хуæздæр балци мæ 
нæ гъудæй. Уотæ мæмæ кастæй, цума, уæрдуни нæ, фал цæмидæр 
уæлиаути тахтан. Баевгъудан гъæди хурфæмæ. Сатæгадæ нæбæл 
дзæбæх рауолæн кодта. Арф хæссæнтæ си. Исевгъудан еу кæрз хæрди 
æма лигъз рауæн, туппурбæл исуæгъдæ кодтан иуонгутæ. Райдæд 
тан уес æма мех кæнун. Ка ни цæмæ арæхстæй, уомæ æвналдта. 
Уайтæккæ дæр æрбайзæр æй. Хор ранигулдæй, фал махæн 
дæр нæ уаргъ æррæвдзæ ’й. Æр æй æлвастан. Уаргъ дæр ци? 
Уæрдуни гуфæй минкъий уæлдæрмæ хъæрттæй. Исефтигътан æма 
рараст ан. Нур нæ æндæр надбæл ниццæун гъудæй: лигъздæр, 
фал урдугдæрбæл. 
Нæ фидæ разæй хуæстæй иуонгути сæрбонсбæл. Мах ба цудан 
уæрдуни фæсте. 
Дзæвгарæ ку райдард ан нæ бунатæй, уæд мæ зæрди æрбафту- 
дæй: «ЖллæХу мæ къандзол байзадæй». Æной ба дæ ахур ихалд 
тайсæ, зæгъгæ, мæбæл фæттург кодта нæ фидæ. Мæ мади хæццæ 
раздахтан къандзолмæ. Ис æй ирдтан æма æрæздахтан фæстæмæ. 
Арвбæл фæззиндтæй ефстаг æстъалутæ, фал рохсæн неци фæй 
йагъаз æнцæ. 
Рараст ан урдуг надбæл. Нæ фидæ тухуорæд кодта иуонгутæ. 
Фал етæ уæрдун нæбал рауорæдтонцæ æма урдуги дæгæрнагæнгæ 
ратахтæнцæ. Нæ фидæ ма сæмæ «тпу-тпу» бæргæ кодта, фал мæ 
гур къулух лæг ци кодтайдæ. Раевгъудæнцæ хæбболти хаугæ, 
хускъæ къалеутæ æнсæндгæ. Уæдта нецибал игъустæй, гъæдæ нис- 
сæхъсун æй. Æрмæст ма мах кæугæ, æмбохгæ лигъдан уæрдуни 
фæсте. Нæ мадæ «Апон, Апон» гæнгæ æ хъурихæтæлтæ рæдувта. 
Фал нæ фидæн æ удзæл дæр некæцæйбал цудæй. 
Уæд нæ мадæ, туппураубæл лæугæй, æ фурнифссастæй, е 
нæбони æ уæргутæбæл æрхаудтæй æма арвмæ нидздзиназта, нигъ- 
гъарæнгæ кодта: 
— Мæнæ дууæ изæрей астæу куд бахæдзаруат ан. Ци фудбон 
нæбæл ракодта! 
51 

Уалдзигон куститæмæ фурæновудæй нæ цæнгтæ ку бафест 
кодтан. Æма нур ба нæ хуархæссæг, нæ согласæгæй ку байайдагъ 
ан. Дæдæдæй, ци ма кæндзинан, куд ма цæрдзинан! Ци фæууодзи- 
нан хæдзаридзаг бийнонтæй?!. 
Е — гъарæнгæ, мах — цъæхахст. 
Уæдмæ и уæлбилæй нæ фиди æнтъуснæг дзурд æригъустæй: 
«Ниууадзетæ уæ дзæгъæл гъæр!» Нæхебæл дæр нæ баууæндтан, 
æма бабæй нæуæгæй, никки гъæрдæрæй исдзурдта: 
— Мабал гъæр кæнетæ, неци мин адтæй! 
Нæ фурдессагæй имæ уайтæккæ исхъæрттан. Е бадтæй зæн- 
хæндзæр æма кудтæй. Лæг куд фæккæуй, уотæ, дæлиауæй уæззау 
æмбухт кодта. Зæгъгæ, мæнæ дессаг, куд ниви ервæзт ракодтон! 
Иуонгутæ мæбæл ку рахуæстæнцæ, уæд размæ бахаудтæн. Цæл- 
хити астæу фæддæн, уæрдун ратахтæй мæ сæрти. Сæмæни гъæдæ 
мæ, куд мæ нивæн, нæ раргъавта!.. 
Неци ин адтæй, цъæрæмухст дæр нæ фæцæй. Уæддæр, фур- 
гъулæгæй, хæкъурццæй кудтæй. Кудтæй е ’нæбон, е ’гудзæг уавæр- 
бæл. Æргъос ин нæбал адтæй. Мах дæр — æ хæццæ. Дзурдта: «А, 
уæууæй, мæ тугъдон, ме ’сæфтдзаг æнсувæртæ. Ци арти содзгæ 
мæ ниууагътайтæ! Кенæ ба мин ду, уæддæр, мæнæ кизгæ, биццеу 
ку фæцайсæ. Дæ фиди бæсти æнцойнæн». 
Кудтан нæ тухст уавæрбæл, цийнæ кодтан, ке некæмæн ни 
неци адтæй, уобæл. Уæдмæ мæйæ цæлхидзагæй истулдæй. Уой 
дудзирохсмæ гæзæмæ разиндтæнцæ фалдзостæ. 
Дæлиау æндзæрмæ ниууидтан нæ уæрдуни сау æндарг дæр. 
Æрæгиау имæ ниццудан. Иуонгутæ еу бæласи бунгардбæл ис- 
буцæу æнцæ. Е сæ бауорæдта... 
Сабургай рараст ан гъæуæрдæмæ фæндагбæл. Рацох ан гъæ- 
дæй æма лигъзи еугурæйдæр уæрдуни рабадтан. Нæ фидæ ра 
«гъæйс» кодта иуонгутæбæл. Етæ, сабургай, фæлтæрд галтау, ра- 
раст æнцæ гъæумæ фæндагбæл. Еу минкъий ку æревгъудан, уæд 
нæ фидæ, цума æппундæр неци æрцудæй, уотæ нидæнгомауæй 
«Калабедай зар» никкодта. (Гъæдæй, галтæбæл цæугæй, арæх еци 
зар кæнидæ). 
Картула Калабеда, уæрæйдæ-ра! 
Сауи сæри фæццæунцæ дæ фусти къуар, 
Ма рауадзæ, ма рауадзæ, фæттагъддæр кæнæ, 
Кенæ ба дин сæ берæгъ ниццæгъддзæнæй, 
Гъей, уæрæйдæ-ра! 
Æз мæнгард дæн. Дзодзæ, 
Кæсгæ дæр дин сæмæ ку нæ ракæндзæнæн, 
Цалдæнгæ ме ’рдæгфунх инсæй картофи 
Ме ’стонг губунмæ нæ рауадзон, уæдмæ. 
Гъей, уæрæйдæ-ра! 
52 

Æнæстуфæй игъосæн зармæ, хæстæггæнгæ цæуæн гъæумæ. Æз 
байронх дæн фурдессагæй мæ хъурмæ, мæ фæллад. Нимдзаст дæн 
сугъдæг арвмæ. Уордигæй мæмæ рæдзагъд æстъалутæ цæстникъо- 
лæнтæ кæнунцæ. Цума æзмæлди æнцæ æма нæ хæццæ æмдзо кæ- 
нунцæ, уотæ мæмæ кæсуй. 
Хъæбæр исæстонг ан. Зонун æй, хезуй нæ дзæхæрати дзикка. 
Берæ ’й уарзун. 
Дзæбæхæй æрхъæрттан. Иуонгутæн сæ хъуæцæ калдæй. Нæ 
колдуари размæ фæллади футт кодтонцæ. 
ФУНХ ФÆТКЪУТÆ 
Еу анз ба мæ фидæ колхози рæзбунмæ хæстæг мосгæс адтæй. 
Куд цийнæ кодтон, куд! Уогæ дæ бæлæстæмæ æнгæрондæр нæ 
бауагътайуонцæ Гадо æма Дзандар, гъæуи гæбæрдæр дууæ лæги. 
Æнæхатир хъалагъуртæ. Сæ топпити фæттæ цæнхæй ефтигъд 
уиуонцæ. Евгъаугæ 6а нæ кодтонцæ. 
Гъæуи биццеутæ сæ еминæн уидтонцæ. 
Сухæ рæстæг никкодта мæнæугæрдæнти. Косæг адæнæй кус- 
тæй еуварс неке лæудтæй. Будуртæй галтæбæл, бæхтæбæл фæд- 
фæди ластонцæ цæхæри хузæн мæнæуæ æма моси фæзи гуфитæй 
суххуттæй никкæлидæ. Мæнæуæ хатгутæ минут дæр нæ уолæф- 
тæнцæ, æййевæгай фæлгуттонцæ нæуæгласт тиллæг. Кустадзагъд 
адæни дзахъула кумæти игъусидæ! 
Еудадзуг косгутæ си æдеугур дууæ адтæй: мæ фидæ — мосгæс 
æма Æхсарæ ба — вышкæбæл. Уомæн вышки цъонгбæл бадæн ад- 
тæй. Уордигæй гъæуай кæнидæ мæнæуи будурмæ. Оххай, сугъдæ 
йбæл ку бафтуйа. Æхсарæ æ кусти лæмбунæг адтæй. Мæ фидæ ’й 
берæ уарзта. Æнæзийнадæ, хуæрзæгъдау лæппо æй, зæгъгæ. Нур- 
тæккæ ин уотæ ку зæгъай: «Цо, гъæумæ ниууайæ». Фæстæмæ дæр 
нæ фæккæсдзæнæй, фæтътъæбæртласдзæнæй. 
Изæрæй косгутæ гъæумæ рандæуиуонцæ, Æхсарæ дæр. Æз 
мæ фиди хæццæ æризаинæ ами æхсæвеуатæй. Дæргъæй-дæргъæмæ 
гъæмпинсæр мос дууердигæй дæр игон уидæ. Цæмæй си думгæ 
гъазтайдæ, æма мæнæуæ ма нийнод адтайдæ. Нæ хуссæн, нæ гъæм 
пин листæн искодтан мосæн æ еу кæрони. Нæ нивæрзæнтæ буду- 
рæрдæмæ æвæрд. Цæмæй нæмæ моси иннæ кæрон дзæбæх зинд- 
тайдæ. Ка ’й зонуй, ецирдигæй давæг, кенæ ести фонс ку æрбацу- 
дайдæ, уæд æй уидтаййанæ. 
Æрталингæ уидæ, бунтон ниссабур уиуонцæ фалдзостæ. 
Æрмæст цъæрæхснæгутæ æппундæр не ’рæнцойнæ уиуонцæ сæ 
мæтъæл зардæй. Рæзбунæрдигæй дæр хатгай æригъусидæ уги 
хъурмæ уаст. Никки ма еуафони хъалагъуртæ дæр еу дзæгъæл, еу 
тæрсуни æхст фæккæниуонцæ. 
Æрæгиау фанар æрниллæг кæнианæ æма æрхуссианæ нæ гъæм- 
пин листæни. Е мин тæккæ зиндæр уидæ. Атт, куд игетинæ талин- 
53 

гæмæ! Не ’ндиудтон игон арви буни хуссун. Бустæги ба, нæ сæртæ 
итигъд будурæрдæмæ ке адтæнцæ. Цинæ таси нивтæ гъазтонцæ 
цæститæбæл. Фал тæрсгæ ке кодтон, уой куд иской кодтайнæ мæ 
фидæн. Фæххудтайдæ мæбæл. Дæсанздзуд гъæддзау лæг æй, 
зæгъгæ, зæгъидæ. Мæ еци таси уавæри бæллинæ: уæддæр мæйæ 
ку стулидæ арвбæл, зæгъгæ. Нифси хуасæ мин бæргæ фæууидæ. 
Фал кæми ’й? Хъор ма мæ кодтонцæ и хъæбузатæ дæр се ’змæл- 
дæй, нæ буни и гъæмпи хурфи. Ескæд æрæгиаути медарви уорс 
мегъи цъопбæл батулинæ æма азмæцау адгин фунти бæрагæ ба- 
уинæ. 
Ци рахуссинæ? Уайтæккæ дæр æрбарохс уидæ. Сатæг сæуми 
тæнбауæри рагъаридæ рæзбуни хъалагъурти гъæр дзорун. Æма ’й 
мæ медфунмæ игъосинæ. Ба ’й лæдæринæ — æрсæумæ ’й. Урзаца- 
уæй хуссæни мæ фиди райагоринæ. Фал е уæдмæ раистидæ. Мо- 
сæй уоддæр æртуати хускъæ согтæй рандзаридæ. Рæзбунæй фæт- 
къутæ æрхæссидæ. Е ’ рцудмæ арт æртар уидæ æма ’й батумугъ 
кæнидæ. Тæвдæ фунуки фæткъутæ раниуæрдидæ...Мæ раистадмæ 
сехуар — цæттæ: гудун, цæхгун цигъд, фунх фæткъутæ. 
Ах, ци адгин уиуонцæ еци фунх, къуæрæх фæткъутæ. Муди 
хуæрд сæ бакæнинæ. 
Нур дæр еу ескæд исфицун фæткъутæ, фал уæдиккон фæт- 
къути адæ мæ сабийдоги байзадæй. 
БÆХТÆ, БÆХТÆ... 
Биццеуæй бæхтæ ка нæ фæууарзуй. Нæ 
колхози ци берæ бæхтæ адтæй, уонæй ма або- 
ни дæр дууæ бæхи мæ цæститæбæл фæгъгъа- 
зунцæ. 
1. КЪИБИР 
Гагути хæццæ хуæрз синхонтæ адтан. Не ’хсæн уотид каудуар 
адтæй. Æма е дæр æхгæд некæд æййафта. Хæларæй цардан еу 
бийнонти хузæн. 
Хæдзари хецау Беппа цæргæбонти зоотехниккæй фæккуста. 
Асæй рæстæмбес, гурæлвæст, къæсхуртæ лæхъуæн-лæг. Æ куст 
берæ уарзта. Уæдта фонси уавæр базонунмæ уой хузæн неке арæх- 
стæй гъæуи. Хонгæ дæр æй фонси Фæлвæра кодтонцæ. Æ хæдза- 
ри бони рохсæй ефстагмæ уидæ. 
Беппа дуйнебæл бæхтæй фулдæр неци уарзта. Тохгæ дæр ка- 
валерий кодта. Фæстугъд колхозти бæхтæ æма галтæ адтæнцæ сæ 
фæххуæцæн. Хецауадæ дæр бæхти евгед адтæнцæ. Кæмæн бидаркæ 
уидæ, кæмæн ба —саргъи бæх. Беппа хуæздæр транспортмæ нæ 
бæлдтæй. Æма ймæ ци бæх адтæй, ци бæх! Æ ном Къибир хунд- 
тæй. Абони дæр мæ цæститæбæл гъазуй. Бæрзонд, мистрагъ цагъ- 
дий урс. Схъæлсæр. Æ реугудуртæ æнахур фæтæн. Даргъ листæг 
54 

зæнгитæ ин. Раззаг къæхти фадигъолтæбæл уорс æмхузæн тæл 
митæ. Æ фæтæн тæрнихбæл дæр стъалухуз уорс æстъæлфæ. 
Сæумæй колхози разамунд правлений азгъунстмæ æмбурд 
кæниуонцæ. Сæ хуæрзгъудгонд бæхтæ бæхбæттæнтæбæл бафтауи 
уонцæ. Беппай бæх Къибир хецæнæй баст уидæ. Иннетæбæл æ 
тухæ æвзурста. Ку сæмæ баервæзидæ, уæд син сæ рæгътæ нихси- 
нидæ. Сæ реугудуртæ син æ къæхтæй фæххуаидæ. 
Бæхти хуæздæр адтæй Къибир, ци æ рæвдзитæй, ци æ бакас- 
тæй, æма йбæл адæн æртумугъ уиуонцæ. Дзурдтонцæ Беппайæн: 
— Гъæйдæ-уай, догъи æй рауадзæ.Мах 6а ин æ лæгигъæдæмæ 
æркæсæн. 
— Гъай, уомæй цæй догъон ес, уæдта нæ нуртæккæ колхози 
гъуддæгтæй догътæмæ евдæлуй, — дзубанди гиризæрдæмæ раха- 
тидæ Беппа. 
Уогæ ба е ’стурдæр бæллец е адтæй. Уидта, бæхæн æ лæги- 
гъæдæ æййафуй æма æхецæн ниннет кодта, зæгъгæ, гъæуама си 
аккаг догъон рауайун кæнон. Æ кой изæлттæбæл куд райгъуса. 
Æзини хузæн гъуди кæнун, Беппа Къибири сæхемæ ку æрба- 
ласта, еци изæр. Се скъæтæй ниййазæлдæй бæхи тухгин цъæхснаг 
уаст. Беппай фурт Цæликки хæццæ æнойдæр бæхти фæсте æфтуд 
адтан. Еци изæрæй фæстæмæ ба не скъолайæй еугур æсхъæтæг 
фæцан. Уойбæрцæ ’й бауарзтан, æма нæ барæ ку адтайдæ, уæд 
æхсæвæ дæр æ рæбунти зилдаййанæ. 
Беппа æ бæхæн бæхгæстæбæл дæр нæ баууæндтæй æма ин се 
’скъæти искодта гъар, райдзаст бунат. Хуæруйнаг дæр ин лæвард- 
та бæрцæбæл, уæдта еци еу афони: лæхурд,цæкутæ, къæрт сæ- 
кæртæ... Æма уидта, бæх бонæй-бонмæ куд гурæлвæстдæр кæнуй, 
уой. Æ зæрдæ ймæ рохс кодта. 
Беппа уоми кунæ уидæ, уæд æй мах ба Цæликки хæццæ «ра- 
хинцианæ», багъуд ’й кæнианæ. Æма ’й цубур рæстæгмæ нæхебæл 
æрæллау кодтан. Лæдæрдтæй нæ æма нæмæ æ сæр æруадзидæ. 
Кезугай ин æ хъурибунтæ бæххафæнæй сæрфтан. Æ къах нæмæ 
не ’ргъувта, æма ймæ уотемæй исæндиуд ан. 
Беппа нæ арæх æрбаййафидæ, æ рæбунти зелæнгæнгæй. Нæ 
нæбæл низзуст кæнидæ, æрмæст зæгъидæ: «Æзнæт бæх æй, æма 
ймæ æгæр æндиуд ма уотæ...» 
Еу рæстæги фæсте Къибир æстойни берæ нæбал сабур кодта. 
Фæлтæрун æй райдæдта Беппа сабургай: хæрдтити, урдгути, даргъ 
уади, цубур уади. Æ къæхтæ йбæл ку æрбангон кæнидæ, уæд тæл- 
тæг бæх фатау ратæхидæ. Бауорамæнтæ ин нæбал уидæ. 
Мæ цæститæбæл рагъазуй, фиццаг хатт ибæл гъæунгти куд 
рæсугъд æрсирдта, е. Уони федауцæн барæг æма æфсоргъ нæ 
фæууиндæй! 
Æма æрхъæрттæнцæ æ лæгигъæдæ æвдесуни бæнттæ. Фиццаг 
хатт æрлæудтæй догъон бæхти рæнгъи райони еристи. Æ руги дæр 
неке нифсардæй. Уоййадæбæл цæугæ рацудæй æ кади фæндаг- 
бæл. Нæ республики, уæдта ин Уæрæсей бæхти догъти дæр цал- 
55 

дæр анзей дæргъи æ раз неке иста. Фал, хумæтæги нæ фæззæ- 
гъунцæ: догъон бæхи цард цубур æма трагикон фæууй. Раст еци 
æнамонддзийнадæ æрцудæй Къибирбæл. 
Цудæнцæ еристæ Уæрæсей хуæздæр бæхти æхсæн, æма бабæй 
бæргæ æрразæй æй, фал ма ’й финишмæ цалдæр гæппи куд гъу- 
дæй, уотемæй æ къах цидæр хъулфауи рахастæй. Бæргæ ’й неке 
раййафта, фал е адтæй æ фæстаг устур æнтæст. 
Бæхæн æ фадигъолæ расастæй æма тæккæ финиши ханхæбæл 
гупгæнгæ рахаудтæй. Нирдеуагæ кодта Беппа... Ци нæ мадзал ин 
фæккодтонцæ уой фæсте, фал къах нæбал æррæвдзæ ’й. Дзæбæх 
æрлæуунгъон дæр ибæл нæбал адтæй. 
Уа-рæхги адæнæй байронх æй номдзуд догъон Къибири ном. 
Фал æй Беппа æгади уавæрмæ не ’руагъта. Ферми ин дзæбæх 
бунат искодта, æма ’й еу рæстæгути колхози урсæн дардтонцæ. 
Беппа æй алли бон дæр уордæмæ бæрæг кодта. Æма ймæ стой- 
нæмæ ку бацæуидæ, уæд сæ цийнæн кæрон нæбал уидæ. Лæг ин æ 
гъосмæ цидæртæ дзоридæ, æма ин бæх æ сæр æ къохтæмæ æруа- 
дзидæ. Нийгъосидæ ймæ, уæдта, цума, растдæр ходгæ кæнидæ, 
уоййау имæ дзæвгарæ фæммур-мур кæнидæ. Лæги къæбæлдзуг сæ- 
ригъунтæ бæх æ фæлмæн билтæй радауæ-бадауæ кæнунæй нæбал 
æфсæдидæ... 
Уæдмæ Къибир исæдзæллаг æй æма нецибалгъон адтæй... 
Низзæрдмæгур æнцæ лæгæй, бæхæй. Аци уавæри дæр ибæл Беппа 
æ хуæст нæ уагъта. 
Нур Къибир ферми фалдзости кæрдæг æхсидта. Ефстагмæ ма 
хъæбæр ниллæг хъурихаттæй бамур-мур кæнидæ. Æ сæр уæлæмæ 
не сæргъувгæй, æ билтæ кæрдæгбæл даугæй... 
Рамардæй Беппа, æ тугъдон цæфтæ йбæл æртæфстæнцæ. Æ 
бийнонтæй рахезгæй, Къибирæй хъæбæрдæр некæбæл фæббæрæг 
æй Беппай рамæлæт. 
Еу бон мæмæ Цæлик, фæдеси уайæгау, фелвæстæй: «Цæуæ- 
най, уæртæ колхози рази, Болай машийни, цума, Къибир æй. 
Æвæдзи ’й фидмæ дæттунцæ». 
Бахъæрттан ймæ æма ймæ фæууæлбилæ ан машийни гуфæмæ. 
Гъай-гъай нæ бафæсмардта, фал нæмæ, фиццæгти хузæн, æ сæр 
нæбал фергъувта. Æма нæмæ æхцул мур-мур нæбал никкодта. Е 
’гас гурæй ниррезидæ, æ суггатæ ба æставд цæппозуртæй æгъзал- 
дта. Ниддæлгоммæ ’йбæл ан фурхъурмæй мах дæр. Нæ цæсти- 
сугтæ æгъзалдæнцæ æ пихцил барцæбæл. 
Уæдмæ ба раевгъудæй машийнæ... 
2. ПАХАР 
Атæ дууæ бæхи адтæнцæ — сау æма бор. Тугъди рæстæги нæ- 
хеуон æфсæддонтæн дзармадзан ластонцæ. Нæ гъæуи разæй, «Мин- 
ное поле» ке худтонцæ, уоми сæбæл еу карз тохи минæ фехалдæй. 
Фæммард æнцæ дзармадзан ефтиндзæг дууæ æфсæддони, уæдта 
56 

сау бæх дæр. Бор бæх ба фæййервазтæй, фал æ бæрзæй фæццæф 
æй æма ’й цæргæбонти зулун дардта. Уотемæй æризадæй нæ гъæуи. 
Тугъд ку æргъос æй, уæд æй колхози завхоз Хамбийи бæрагæ 
бакодта. Уомæн æма е æнæсайд косæг адтæй, хæдзаргин. Хамбий 
имæ дзæбæх базилдæй, æма æдзæллаг бæх æхебæл фæххуæстæй, 
æ гъун балигъз æй. 
Хуми рæстæг адтæй, æма йбæл Хамбий хумæмæ рацудæй. Дзæ- 
бæх фæтæн хумтæ ку æркодта, уæд ибæл ном дæр исæвардта — 
Пахар. 
Пахар разиндтæй дессаг хаир фонс. Бакосунмæ хъæбæр тух- 
гин, уæзбун уогæй — фæразон. 
Хумæгæнæнти ин еунæгæй цуппар бæхей бæрцæ бантæстæй. 
Фал ин уой фæсте дæр — куст берæ. Къæхæниасæ бæхæн е ’мхъаурæ 
бæх кæми адтæй, æма ин æхецæн бричкæ искодтонцæ. Цæйбæрцæ 
рампъохидæ еунæгæй. Æрмæст кæрз хæрдтæ æма урдгутæ нæ уар- 
зта. Гъæдæй сог ласунмæ нæ бæзтæй. Æгæр егъау,æнарæхст ад- 
тæй. Фал лигъзити ба вагонидзаг уæзæгтæ дæр ранхуæрстайдæ. 
Фулдæр куста халсарти бригади. 
Уæдмæ колхоз Даргътаги исаразта агоригæнæн завод. Æма уоми 
æрбунатон æнцæ Хамбий æма Пахар. Лæхудзæ æзмæнтæн агре- 
гатбæл æй баефтигътонцæ. Æма син ци бантæсидæ сæумæйизæрмæ 
зелдох кæнунæй! Заманай агори си кодтонцæ. Æндæр гъæути дæр 
æй æхсидзгæ агурдтонцæ. Абони дæр ма нæ гъæуи цæргутæй бе- 
ретæ гъуди кæнунцæ уруссаг лæг Филиппи агори... 
Фал Пахарбæл рацудæй æнзтæ дæр, уæдта фургуст адтæй æма 
хъæбæр исæнæхъаурæ æй. Нæбал фæразта æма ’й нæбал ефтигъ- 
тонцæ... 
Агоригæнæни фалдзос туппурмæ цоттæ-моттæй исцæуидæ, 
цума ’й фæлгæсæн риндзæ гъудæй, уоййау. Уогæ ба ’й нецибал 
гъудæй, ниммæлунæй æндæр. Кæрдæги халæ истонунгъон дæр 
нæбал адтæй. 
Кæдæй Хамбий æрсæйгæ, æруатон æй, уæдæй ба ’й æгирид 
гъуди дæр некебал кодта. Æ уавæр исбæрæг æй: æ фæстаг балци а 
рæхги кæркити фермæмæ уодзæнæй... 
Зумæги фиццаг бонти еу æхсæвæ мет дзæбæх рахафæ кодта. 
Сæумæй ба хор ракастæй. Æ фæлмаст тунтæй барохс кодта кæр- 
кити ферми фалдзостæ. 
Тургъи бæрæгастæу дзой-дзой кодта Пахар, — ка й исласта, 
ма-гъа? Кæддæри æмвæтæн, уоййасæ гура бæхæй ма уотид æстæг- 
дар байзадæй. Æ суйни æстгутæ къæхæни циргъитау зиндтæнцæ, 
æ рагъи сес ба растдæр хирхи дæндæгутæ. Айдагъ цар æма æстгутæ 
иссæй. Æ тæнтæй хори рохс æхсидзгон гъардта. Лæудтæй æнæн- 
къусгæ цавддори хузæн. Уæдмæ гъæуæй æ брички дæгæрнагæнгæ 
фелвæстæй Садуллæ. Ферми хецау Мария, тугъдон силгоймаг, 
зундгин, хийнæйдзаг бацийнæй Садуллæбæл. Зудта — гъæдæмæ 
ин нæ бакомдзæнæй ауæхæн бони, фал уæддæр аци мæлуйнаги ку 
ниййеуæрдæмæ кæнидæ. Дзоруй имæ: 
57 

— Ай, Садуллæ, заманай хорбон æй æма мæнæ Тотурбегæн сог 
ку æрласисæ. 
— Нæ, неци си уайуй. Мæнæ мæ дзæгъар бæхи къах цидæр 
кæнуй, æма фæстæмæ гъæумæ фонси дохтурмæ æздæхун. 
— Мадта уæддæр мæнæ аци бæхи гъуддаг бакæнæ, цалинмæ 
ма кæркитæ медæгæй æнцæ, уæдмæ. 
— Уой ба мæ бæрагæ уадзæ... Фæрæт райста, бæхи æ идонæй 
согвадæн къудурмæ æрбайвазта. Исхизтæй къудуронмæ æма ймæ 
фæрæтæй равзиста. Фал бæх æ сæр æнкъусун дæр нæ фæккодта, 
кæд имæ аци цардæй рамæлун хуæздæр кастæй... 
Уæдмæ ин Садуллæ фæрæти мæкъурæй æ тулæ баргъавта. Тог 
æрзаха кодта æ тæрнихбæл. Нидздзой-дзой кодта, уæдта, хонх 
рафæлдæхæгау, гур-гургæнгæ рафæлдæхтæй салд зæнхæбæл Па- 
хар. 
Тогдзух кæркитæ рапæр-пæр кодтонцæ игон дуарбæл æма уай- 
тæккæ ратумугъ æнцæ бæхи мардбæл... 
Ах, æхе адзалæй мæлун куд нæ бауагътонцæ и хъиамæтгун 
бæхи!.. 
АДÆНИ ХУАРЗÆНХÆ БЕРÆ Й 
Зæрийнæ æй æвзонг, цардбæллон кизгæ, университети ахур- 
дзау. Фæцæй каст æртиккаг къурс. Исфæндæ кодта: аци анз сæр- 
ди, мæ уолæфти рæстæги, еудадзугдæр гъæуи фæууодзæнæн, 
зæгъгæ, бауолæфон мæ бийнонти хæццæ, ести æнхустæ дæр син 
ракæнон. Цийнæ йбæл кæнунцæ бийнонтæ, бустæгидæр — ба æ 
нана Зæирæ. 
Еубон имæ Зæрийнæ æхе бакъолæ кодта: 
— Нана, уæ нана! 
— Ци кæнис, нанай зæрдтаг? 
— Нæ литерæтури ахургæнæг нин байхæс кодта, цæмæй ни 
алкедæр æ нана, кенæ æ бабай цардиуагæй ести дессаг цаубæл 
ниффинса радзурд, кенæ ба æмдзæвгæ... 
— Цæмæннæ. Берæ дзоруйнæгтæ мæмæ ес. 
Æрдзордзæнæн дин дууæ цæстуарзон, парахатзæрдæ силгой- 
магей хуарзæнхи туххæй, абони мæхе нивгун ке фæрци хонун. 
Мæ зæрдæй нæ цох кæнунцæ. Нæбал æнцæ. Мæрдти сугъзæрийнæ 
талатæ исуадзæнтæ. Зонæ ’й, уони хабæрттæ лæмбунæг æрмæст- 
дæр дæуæн кæнун. 
Хуарз дин бантæсæд, мæ зæрдтаг. Игъосæ мадта: — Горæтæй 
цæуæг автобус æрлæудтæй Узнæййи гъæумæ æздæхæни. Раззаг 
дуарæй рахизтæй рацæргæ силгоймаг — къæсхуртæарæзт, гурæл- 
васт. Цидæр уæззау æрхунæг, хæрæмегъау, бадтæй æ цъæх цæсти- 
тæбæл. Фæстаг дуарæй ба æрхизтæй æвзонг силгоймаг — тумбул- 
дзæсгон, уорсцъарæ. Е дæр — сагъæсхуз. 
Автобус раевгъудæй идарддæр. Силгоймæгтæ се ’ргом ракод- 
58 

тонцæ гъæуæрдæмæ. Фæсмард дууæ адæймаги, еу автобуси цæу- 
гæй, кæрæдзей нæ фæууидтонцæ æма нур десгæнгæ, хъæбæр них- 
цул æнцæ. 
Рацæргæдæр — Зæрæда цъæх арви зилдбæл æ цæстæ рахаста. 
Десæ кæсæ ракодта æ фалæмбулайтæмæ æма дзоруй æ кæстæр 
Зæирæмæ: 
— Заманай хорбон æй. Уалдзæг æма сæрди æхсæн арæни. 
Кæсай, цæстæ цидæр æргъæвуй — будуртæ, фæзтæ, гъæди рæгътæ 
— еугурæйдæр цъæх дарæси. Надгæрæнтти акъацитæ тæккæ деден- 
æфтудбæл. Сæ мудадæ тæф син уолæфæнтæ ци æхцæуæнæй æнкъа- 
рунцæ. 
Гъæйдæ, кæд дæ фæндуй, уæд фестæгæй цæуæн сабургай, 
бæлæсти æхсæнти — къахнадбæл. Хæссуйнаг дæр нæмæ уоййасæ 
берæ ку неци ес. Гъæумæ, хабæрттæгæнгæй, уайтæккæ дæр ба- 
хъæртдзинан. 
Æма рараст æнцæ. Еу усми си неке неци дзоруй. Уæдмæ ба 
Зæрæда, тергадигæнгæй, райдæдта: 
— Рагæй мæ фæндадтæй дæ уинун. Æма, мæнæ, мæлæти хуарз 
фæййеу ан. Мах еу тогæй æнтæст ан, уæдта, рагæй ардæмæ дæр, 
гъама-гъома цæрдтитæ нæ фæккодтан. Æма дæбæл, мæхе мæгур- 
бонмæ гæсгæ, мæ зæрдæ ресуй. Цæбæл дзорун, уой мæ лæдæ- 
рунйау дæ. Силгоймагæн æхе губунæй сувæллон ку нæ рацæуа, 
дуйней еугур хуæрзтæ ба уой ку уонцæ, уæддæр ин донадæдæр не 
’скæндзæнæнцæ. Баæууæндæ мæбæл! 
Дæхе дин некæд уинун. Дæ мадæ Борæтиййи ба дæбæл арæх 
рафæрсун. Фæййеу уæн е зиани, е æндæр ести гъуддаги. Дæ ха- 
бæрттæ мин ракæнуй. Тухсуй, мæгур. 
Зæгъуй, зæгъгæ, хуарз ин æнцæ æ бийнонтæ. И лæги хæццæ 
кæрæдзей дзæбæх лæдæрунцæ. Æфсийнæ дæр ин æ уавæр зонуй. 
Æ бæсти еститæ ракосуй, разуай ин кæнуй. Фал кæдмæ уотæ уо- 
дзæнæй? Нур цуппар анзи æма сувæллон... 
Æз, дан, ин хъæбæр фæззæгъун: «Кæд дæ бæргутæ базудтай, 
æма неци уайуй гъуддагæй, уæд дæ дивилтæ истохæ æма дæ мæ- 
гур къæсмæ исцо. Еске хæдзарæ ма фудевгед кæнæ». 
Мæ дзорунмæ æхе нигъгъос кæнуй, æ цæстисугтæ ба æргæр- 
гæр кæнунцæ. Ци ин кæнон? 
Уинис, Зæирæ, мади зæрдæ куд тæнæг æй бæдолæн. Куд изæлт- 
тæбæл гъуди кæнуй. Ескæд бони ду дæр гъæуама дæ бæдолæбæл 
уотæ батухсай. Æндæра ци æй цард! 
Зæирæ, æвæдзи зæгъис: а мин ци исзундамонæг æй. Мæхуæ- 
дæг мæ гъуддаг нæ зонун, æви. Фал, ку зæгъун, мæ зæрдæ дæбæл 
ресуй. Æма мæ фæндуй: маймайиддæр мæн рæдудтитæ ма ’руа- 
дзæ! 
Мæхецæй дин зæгъон: мæнæн мæ реу дорæй хъæбæрдæр æй. 
Æнамонд дæн мæ уоди къоппайæй. Ци кæнон, Хуцауæн уорс галтæ 
искувдæуæд! 
Гъо, æз дæр мæ бийнонтæй рагъаст кæнунйау нæдæн. Хуарз 
59 

мин адтæнцæ. Фал царди медæгæ зæфци фудæй берæ гъуддæгтæ 
раервæзуй. 
Æрæгйау æй балæдæрдтæн: æгудзæг мæхуæдæг разиндтæн. 
Уæззау кустмæ берæгъау æгæр лæбурдтон. Ресгæй «уау» некæд 
исзагътон. Кæд мæ еу минкъий цидæр æнхус гъудæй фæрраст унмæ 
æма мæ еу бæдолæ фæцайдæ, уæддæр неци мадзал искодтон. Дох- 
турмæ рацæунмæ, е æндæр æнхус байагорунмæ не сразæнгард дæн. 
Мæ къæхтæ еугур баст адтæнцæ. Фæййаразæг ба мæ нæ фæцæй. 
Алке ба, уæхæн гъуддаги хуасагор арви кæронмæ дæр рахъæртуй. 
Нæхемæ дигорон æфсæрмитæ гъæладзийнадæ æй. Уæдмæ ба цъаййи 
дон еугур исуст бакодта... 
Ци кæнон, гъа, Хуцау бæдолæ нæ равардта. Фал, æппунфæс- 
таг уæддæр уæхæн хабар ку райгъустайдæ: уæлæ Зузути Сослæн- 
бег æма Зæрæдай сабий- сувæллон рамардæй. Адæн нин уæддæр 
уой мард нæ тургъæй ку рахастайуонцæ. Æ тæходуй, цæргæбонти 
мæнау дзæгъæл догъи маке фæууайæд!.. 
Надæндæргъцæ сæ дзубанди не’ ргъос æй дууæ силгоймаге- 
мæн. Уогæ, дзорæг Зæрæда адтæй, Зæирæ ба — игъосæг. Цума ин 
æ зæрди арфмæ айдæни кастæй... 
Игъуста Зæирæ. Еунæг дзурд дæр си нæ раервазтæй. Лæдæр- 
дтæй, Зæрæда æ мæгурбæнттæ дзоруни фудæй ке нæ мæлуй, фал 
сæ уомæн, ести пайда фæууни туххæй ке дзоруй. 
Игъуста Зæирæ. Цæстисугтæ ин æ хъур рахгæниуонцæ. Хат- 
гай ба фемæхсиуонцæ æма æ фæлорс ростæбæл æрзаха кæниуонцæ. 
Фал æй Зæрæда нæ уидта. Æ дзубандий карзи уой нæ гъуди код- 
та. Уотемæйти гъæугæронмæ æрбахъæрттæнцæ. Æрлæудтæнцæ. 
Уæдмæ изæр æ таргон пæлæз райтудта. Рæсог арвæй къæлос 
мæйæ æридзулдæй. Зæрадай æнгаси фæцæй æма искувта : 
— Хуарзи мæйæ, дзæбæхи мæйæ фæууо! Йа, Задæлески Нана 
— нæ зæнхон изæд! Дæ рохс ковæндони фалдзосæй рацæуæг ан 
æма нин байагъаз кæнæ. Ду — нæ ергъæвгæнæг. Мæнæ еу раст уод 
бæдолагор æй арвæй, зæнхæй. Фæйагъаз ин кæнæ!Уæлæ Уазай 
сæрмæ нæуæг мæйæ дæр уой коруй. Хумæтæги нæ ниййирд æй. 
Зæирæ, мæ дзубанди дин фæккодтон цæстуарзонæй. Базмæлæ, 
гъосæй ма лæууæ! Кæдимайдима нæ аци фембæлди фæсте æвда- 
дзи хуасæбæл исæмбæлисæ. 
Нур хуæрзизæр загътонцæ кæрæдземæн дууæ силгоймаги. 
Гъæугæрæнтти Зæрæда уæллаг синхмæ исраст æй, Зæирæ ба — 
гъæуи думæгмæ. Зæрæдай фæсте тæрегъæддаг каст кодта Зæирæ, 
цалинмæ бунтон нæ ранигъулдæй тари, уæдмæ. 
Зæирæ хæдзарæмæ нæ тагъд кодта: рараст уидæ, æрлæууидæ... 
Куддæр æнахур азæлдæнцæ æ гъостæ. Æмбогъула кодтонцæ гъу- 
дитæ æ сæри: «Мæнæ дессаг, аци адæймаг мæ ервæзунгæнæг æй 
æви мæ исафæг? Тæккæ айсоми дæр ма мæ фиди хæдзарæмæ æрæз- 
дæхунбæл адтæн. Мæ мадæ мин кæдæй нурмæ дзоруй. Нур ба, 
гъæйдæ-гъа...» 
Зæрæдай дзубандити фæсте, цума, æндæр уод бацудæй Зæири 
60 

бауæри, гъе уотæ нур федарæй æхецæн искарста: «Абонæй фæс- 
тæмæ ме’ гас тухтæ дæр исараздзæнæн еци еу гъуддагмæ: мæ нивæ 
æвзардзæнæн кæронмæ. Зæнхи хъæбæр мæ дæндагæй æхсиндзæ- 
нæн. Агордзæнæн æнхус. Кæдимайдима аккаги дохтурбæл исæм- 
бæлинæ. Мæ бийнонтæ, уæлдайдæр ба — ме’ фсийнæ, уæхæн гъуд- 
даги туххæй нæ хæдзарæ дæр бæргæ рауæйæ кæнидæ. 
Мæ мади хуæрæ Даска мин кæдæй ардæмæ дзоруй: уæлæ, 
дан, горæти æрцардæй еу дохтур, уомæн ци дессæгтæ æнтæсуй! 
Рацæргæ силгоймаг —Баделиати ахилæй. Кæддæр æ гъæздуг фид- 
дæлтæ ардигæй фæййазахъ æнцæ. Бакуй æрцардæнцæ. Уоми аци 
силгоймаг иссæй номдзуд дохтур. Зæгъунцæ, е цæйбæрцæ силгой- 
мæгтæ иснивгун кодта, уони банимайун неке бон æй. Æппун ка 
нецибал æнгъæл уидæ, етæ дæр иссувæллонгинтæ æнцæ. Нур ис- 
каргун æй. Æма загъта, зæгъгæ, байагорон нæ фиддæлти бæстæ. 
Ме’ стгутæ уæддæр æрæнцайонцæ нæ рагон уæлмæрдти.... 
Ардæмæ ке исцудæй, уой адæн уайтæккæ дæр разудтонцæ. 
Æма ймæ цæунцæ алкуцæйти. Хонгæ дæр æй дуккаги Задæ- 
лески Нана кæнунцæ. Косунгъон ма æй æма агъаз кæнуй адæнæн. 
Фæццæуæн, бавзарæ дæ нивæ, зæгъгæ». 
Тæккæ и дуккаг бон Зæирæ Даскай хæццæ иссердтонцæ дох- 
тури хæдзарæ. Уонæй уæлдай ма си адтæй адæн. Хезун сæ багъу- 
дæй... 
Дохтурмæ цæугæй, Зæирæн тæссæй æ къæхтæ ризтæнцæ, тух- 
стæй. Фал ин медæгæй, æцæг уæздан, идзулдцæсгон силгоймаг 
аййевæй æгæсцæуай ку загъта, уæд æ тас фæццидæр æй. 
Дохтур æй æхемæ хæстæг исбадун кодта æма’ й цума гипноз 
кодта, уоййау имæ комкоммæ никкастæй. Загъта ин: «Дæ цæститæ 
дзæбæх æрттевунцæ. Е хъæбæр хуарз æй!» Уой фæсте ин æ бæгъ- 
нæг бауæрбæл арæхсгай æ урзтæ æрдардта. Расгаридæ зæрдæх- 
сайгæ рауæнтæ. Зæирæ ин æхцæуæн æнкъардта æ урзти тафст. 
Каргун силгоймаги урзти гъардзийнадæ æ бауæрæн цидæр æхцæ- 
уæн адтæй. 
Дохтур ин фæстагмæ загъта: «Алцидæр уодзæнæй хуарз! 
Æрмæст дæ гъæудзæнæй бабухсун, бафæразун, мæ дзурдмæ игъо- 
сун». Е’ хсицгон уозæлдæй, цума, Зæирæбæл базуртæ басагъта, 
уоййау си зæрдрохс æма иуонгрæуæгæй рацудæй. Æздахтæй æ 
хæдзарæмæ фунти бæстæй æздæхæгау. Æ цæстити разæй нæ цох 
кодта и дохтур Меретхани исконд. Уидта — рацæргæ силгоймаг, 
зæрдесгæ. Æ уæзгæ исдзурди, æ уотид фезмæлди дæр зиндтæй 
æнæсайдт уæздандзийнадæ. Æ дзурд — лæдæрд æма зæрдæмæ- 
гъаргæ. 
Райдæдтонцæ æнгъæл кæсуни рæстæгутæ. Зæирæ æнхæст кодта 
Меретхани фæдзæхститæ. Æстæнæй-астмæ имæ цæугæ дæр искæ- 
нидæ... 
Рацудæй мæйтæ. Зæирæ еу æхсæвæ æнахур фун рауидта. 
Цæветтонгæ, цидæр цади билæбæл фестадæй. Кæсуй, æма е ’рдæмæ 
бæлæгъ æрбанакæ кæнуй. Бадуй си, æ къахбæл истунгъон ка фæ- 
61 

цæй, уæхæн дууæ хъуригънæги хузæн сувæллони: цъæхцæстæ, 
бордзалуг кизгæ æма тункулрос, саукъубарæ биццеу. 
Уидта сæ асæгæй уинæгау, Зæирæмæ цийнæгæнгæ сæхе ива- 
зунцæ. 
Фал е, а ци уа, зæгъгæ, æ фурдессагæй, æ бунати ниндзуг æй. 
Уæдмæ æд бæлæгъ сабийтæ æрбацидæр æнцæ. 
Еци тухстæй райгъал æй Зæирæ. Æ хуссæни фæрратулæ-ба- 
тулæ кодта, фал нæ равзурста, ци униау адтæй уæхæн фун? 
Дуккаг æхсæвæ дæр бабæй раст еци фун исæцæг æй. Нур бæ- 
лæгъ билгонбæл исæмбалдæй. Зæирæ е ’ндæргъцæ исистадæй; идзу- 
луй сабийтæмæ, æхемæ сæ хонуй. Етæ ймæ цодтæ-модтæй уа- 
йунцæ. 
Æ гъæбесмæ исгæпп кодтонцæ æма ин æ реутæ æсгарунцæ — 
дзедзеагор. 
Фесхъиудтæй, фегъал æй Зæирæ. Æ бауæр цидæрхузи диз- 
диз кодта, сæр кинау зилдæй. Цийни æнкъарæн игурдæй зæрди 
къуми. Фал æ фун кæмæн радзора? Лæг дæр нур дуккаг къуæре 
Сурхи æхсæвеуатæй хуасдзау æй. 
Рæфти рæстæги нийевгъудæй æ мади хуæрæмæ, раззаг синхмæ. 
Æ цæститæ, римæхсунгъон ке н’ адтæй, уæхæн цийни рохсæй 
æрттивтонцæ. Æ ростæ пæрт кодтонцæ фуртæвдæй. 
Ралæдæрдтæй æй Гуарæ: æнгъæлдæн, цидæр хуарз хабар æрцу- 
дæй... Зæирæ ин æ фуни къубулойнæ райхалдта. Ниццийнæ ’й 
Гуарæ. Ци балæдæрун ма ’й гъудæй фуни хъаппæ базонунмæ. Фал 
ма ’й хинцфæрсæ ракодта: «Ескæмæн ма ’й загътай? Æндæра еуети 
цæстæ содзгæ кæнуй...» 
Æрæгиау, Хуцауи хуарзæнхæ исæмбалдæй Хамæзати Нохта- 
ри бийнонтæбæл. Бундорбæл исæнтæстæй заманай дууæ хъæболи: 
кизгæ æма биццеу. Æма ци кувд низзилдтонцæ: уогæ, дессаг дæр 
син н’ адтæй!.. 
Устур тургъидзаг иуазæг адæнæй Зæирæн уæлдай æхцæуæн- 
дæр адтæй дохтур Меретхан æма хеуон-гъæуккаг Зæрæдай уиндæ. 
Сæ цийнæйдзаг рохс цæсгæмттæмæ син кæсунæй дæр не ’фсас- 
тæй. Сæ разæй нæ цох кодта. Уозæлдæй сæбæл уæлдай æхсидз- 
гондæрæй. 
Æма, куд нæ!.. 
Меретхан æма Зæрæдай цийнæн кæрон н’ адтæй: æрвирайæ- 
гау ирадæнцæ. Фæстагмæ финги хестæрæн Зæирæ æ гъоси ба- 
дзурдта: «Мæнæ Меретхан æма Зæрæдай хъæбæр фæндуй ном- 
æвæргутæ куд уонцæ». Сæ фæндонбæл син, гъæуама, ка не ’сара- 
зи адтайдæ!.. 
Бæрæг адтæнцæ сæ нæмттæ: Сæууай æма Саусатæг. 
Дессаг ба куд нæ ’й: и дууæ силгоймаги сæхуæдтæ ба адтæнцæ 
æвæстаг. Фал син уой хигъд, Хуцау равардта парахат, хæлар зæр- 
дитæ. 
Адæни хуарзæнхæ берæ ’й. Адæн кæрæдзей нифсæй цæрунцæ. 
62 

СÆЛАФИРИ ФÆСТАГ ЦАУÆН 
Ка нæ фегъуста Дигоргоми Айтегти Сæлафири кой. Уой рæст- 
дзæвийнæн цауæйнон нæййес. Цæлкости Гуйманау, е ’хсæн кумæ- 
дæр радара — евгъаугæ нæ кæнуй. Хонгæ дæр æй дуккаги Гуйман 
кæнунцæ. Ци адагæ æма ци ком нæ басгарста... 
Æ карæ исцудæй, уæддæр ма еу ескæд ба æрзелуй æ хæтæнти. 
Цалдæр бони бæбæй æхецæн бæрæг бунат нæбал еруй. Хæдза- 
ри дæр ибæл катай æфтуйуй. Еци тухстхузæй рацæуй нихæсмæ. 
Æ цъухидзаг си дзорæгмæ не сдзоруй. Минкъий рæстæг гоби бадт 
ракæнуй лæгти рæнгъи. Уæдта фестъæлфæгау кæнуй. Æппун æнæ 
дзоргити фестуй æма, губурти-губурти, исевгъуйуй сæ хæдзарæмæ. 
Нихæси лæгтæ ин рагæй зонунцæ æ уагæ. Балæдæрунцæ’й: 
цауæни цæуни зæрди бабæй æй, æма катайгæнгæ, æ цæуæнвæдтæ- 
бæл сагъæс кæнуй. Неке ймæ неци исдзоруй. 
Сæлафир нихæсæй сæхемæ исевгъудæй, фал медæмæ нæ 6а- 
цудæй. Сæ фæсдзæгат сире-къелабæл æ уæзæ æруагъта. Сугъдæг 
арвбæл æ цæстæ рахаста. Сгарæгау нигъгъæуай кодта хуæнхсæрт- 
тæмæ. Бор æрфгути бунæй, æ листæг цъæх цæститæ тæбар-тубур- 
гæнгæ, ниййирд æнцæ Уазай цъонгмæ. Уинуй — æнгæрон дæр имæ 
мегъи цъопп нæййес. Æхцæуæн ин æй и сугъдæг арвмæ кæсун æма 
байдзулдæй: рæстæг нæ фехæлунйау æй. 
«Цæугæ ’й тæккæ сæумæ, — зæгъуй æхецæн, — мæ фуни ба- 
бæй мæбæл æдосæ Æфсати дзæбодурти æруæз æрæздахта. Зæгъгæ, 
гъа, Бигиййи фурт Сæлафир, дæ лæгигъæдæ æвзарæ. Дæ хай си 
райсæ, уæлдай си ма бакайæ». 
Рабадтæй еу рæстæг, æ гъудити тухсгæй, уæдта, рæуæггомау 
фестадæй æма медæмæ бараст æй. Лæмбунæг рæвдзæ кæнун рай- 
дæдта рагацау æ дарæс, е ’хсæнтæ. 
Нур, Сæлафир нихæсæй сæхемæ ку исевгъудæй, уæд бабæй 
лæгтæ ба æ кой кæнун райдæдтонцæ. Куд фæззæгъунцæ: æлдари 
кой — гъæдбуни. Уогæ ин æ хуарзи хабæрттæ кодтонцæ. Берди 
зæгъуй, гириз æмхæццæй: 
— Æвæдзи бабæй æдосæ æ фуни къæхæни билæбæл дзæбо- 
дуртæ сиуæй тохгæ рауидта. Мах еумæ берæ æрцауæн кодтан, 
цалинмæ Бæртуй коми мæ зæнгæ нæ ниббуройнæ ’й, уæдмæ. Арт 
бахуæридæ: мæ цауæн фæррæстмæ уодзæнæй, æви нæ, уой раз- 
дæр мæ фуни фæууинун... Уобæл искатай унйау æй. 
Гъо, агъазгæнæг дæр ин фæууæд изæдти æрдигæй. Фал, ций- 
фæнди ку дзорæн, уæддæр а кæмтти нæхе Сæлафири рæстдзæвий- 
нæн цауæйнон нæййес. Уæдта, катæ-куддау, æ амæттаг дæр еунæ- 
гæй нæ бакайуй. Нимади дæр имæ нæ ’й еци урнундзийнадæ, гъо- 
ма, цауæйнон сирди фидæй æндагони ку хинца, уæд æ арми неци- 
бал фефтуйуй, зæгъгæ. 
Æ дзурд ин райста Куцук: 
— Мадта уи Сæлафирæн æ ходæги хабар 6а ка нæ гъуди кæ- 
нуй. Еуанз мæнæ нæхе Дзатдзей фурт Виктор, горæтæй е ’мбал 
63 

богалти ку æрхудта, цауæни фæццæуæн, зæгъгæ. Заманай къобор 
лæхъуæнтæ и сæумæ еу рауæн нæбал лæудтæнцæ: цæуæн, цæуæ- 
нæй. Сæ хæццæ æмбалæн гъæуама Сæлафир цудайдæ. Е ба сæ 
цæун афонæ зудта æма нæма зиндтæй. 
Уæдмæ сабургай æрцæйцудæй нихæсæрдæмæ. Æрхæццæй æма 
цауæйнон иуазгутæбæл бацийнæ ’й. Алкедæр си къахæй сæрмæ 
«æрæсгарста» æ налат цъæх цæститæй. 
Иуазгутæ фæууидтонцæ ниллæггомау, губурсунтæ, борхелæ, 
сурхцæсгон, рацæргæ лæг. Æ къохи æхе дæргъцæн бæрзæ лæдзæг. 
Æ рагъи — е ’хсæн, уæдта æфснæйд хурдзин. Иуазгутæн, и хъозо- 
ни уиндæй, сæ зæрдæ ке нæ барохс æй, е бæрæг адтæй сæ цæстин- 
гас, уæдта сæ рахастбæл. Цума сæ цийни мондаг фæццидæр æй. 
Гъуди кодтонцæ: «Аци хæрхæмæ хæссуйнаг «хъæлнæгъи куреси» 
хæццæ кунæг дессаг цауæн нæ фæккæндзинан. Æхуæдæг нин 
фæлхæссаг ку нæ фæууидæ!..» 
Виктор е ’мбæлтти зæрдиуагæ куд нæ балæдæрдтайдæ. Неци 
исдзурдта, фал сæмæ æ меднимæр 6а бавзиста: «Барæнтæ, мæнæ 
ку исхард кæнайтæ, уæд уæмæ æркæсдзæнæн...» 
Рараст æнцæ. Фахсбæл берæ нæма исуадæнцæ, фал нæ ца- 
уæйнонтæ, хъурройти къуари хузæн, радаргъ æнцæ. Фæстæдæр 
ба еугайгæнгæ цудæнцæ. И «хъæлнæгъи куресæй» дзæвгарæ фæс- 
тйау райзадæнцæ. Æмбес надбæл ба си еуетæ ниддузæрдуг æнцæ: 
идарддæр ма цæуонцæ, æви мабал цæуонцæ. Дзорунцæ Виктормæ 
лигъстæгæнæгау: «Бауорамай æй еу минкъий, дæ Хуцауи туххæй. 
Аци зæронд циуавæр æй, æ сидзæги мотор æвæрд ес?..» 
Еци богалти цауæн æгас коми ходæги хабарæн ку байзадæй... 
Раздæрти Сæлафир къуари хæццæ цауæн кæнидæ. Еу-дæс 
анземæй ардæмæ ба еунæгæй зелуй. Магъа, уотæ ймæ хуæздæр 
фæккастæй... Фæккаргун æй: æ хæтæнти æрзелунмæ ймæ раздæри 
хъаурæ æма разæнгарддзийнадæ нæбал ес. Бийнонтæ дæр ибæл 
дугъ-дугъ кæнунцæ, зæгъгæ, макумæбал цо, еунæгæй ести бæлахи 
бафтуйдзæнæ. Сæ еци дзубандитæбæл син хæзна уоййасæ не ’ууæн- 
дуй. Зонуй сæ — сирди фид берæ уарзунцæ... 
Фарæ фæззæгæй ардæмæ ма нур исразæнгард æй цауæни 
фæццæунбæл. Нур дæр раст сифæгъзæлæнтæ æй. 
Рагæй нæбал адтæй цауæни æма тæрсуй, сæумæ хусгæ ку рай- 
зайа, уомæй. Æ дзаумæуттæ хуæрзрæвдзæ æнцæ. Гъæуама фиццаг 
кæркуасæнти фæннæхстæр уа. 
Æхсицгон талингæ ма адтæй. Гъæуи некема базгули æй, раст 
еци афони фæннæхстæр æй. Æ удзæлмæ æрмæст синхи куйтæ рай- 
гъал æнцæ... Цæуй æ зонгæ къахнадбæл. Уойбæрцæ ибæл фæццу- 
дæй æма, æвæдзи, цъундити дæр æргъæвдзæнæй æ рафсæрæн. 
Бон æ кæнон кодта: арв æ хизæ есгæ цудæй. Дзæбæх имæ 
разиндтæнцæ фалæмбулайтæ. Уæлæмæ туппурбæл исуидта ца- 
уæйнонти уосонгæ... Мæнæ-ма, кæдæй-уæдæй, цауæйнонти бунати 
æй. Уосонги фалдзостæ — æфснайд. Медæгæй дæр, киндзи уати 
хузæн — сугъдæг. 
64 

Æндзарæнæй, дзаумауæй — алцидæр цæттæ. Æхцæуæн ин ад- 
тæй уæхæн уавæр, æгайтима нурма цауæйнони фæткитæ федар æнцæ. 
Ами æй расабур ун гъæуй, хор лæдзæгбæрцæ цалинмæ иссæуа, 
уæдмæ. Æма бал ниццудæй дæлбилæмæ къахнадбæл. Æхе сатæг 
сауæдонæй дзæбæх æрæхснадта, е уонг фæррæуæг æй. 
Зæрдидзæбæхæн нийгъуста сæууон мæргъти фæззигон-хуæрз- 
бойнон зартæмæ. Æ зæрдæ цийни ранигъулдæй æма рагъуди код- 
та: «Гъе, а дин дзæнæт, растдæр — уæлæбæл дзæнæт». 
Исиста æ кæсæнтæ æма дзæвгарæ, мондаги каст фæккодта æ 
зонгæ рауæнтæмæ. Армитъæпæнмæ кæсæгау, кастæй æрдзи дессаг 
нивтæмæ. Уæдта æхе æруагъта уосонги рази къелабæл æма сагъæ- 
сти ниннигъулдæй. Куд фæззæгъунцæ, Кæнтæй Кæсæгмæ ра- 
хъæрттæй æ гъудити. Уæд ци тæссаг уавæрти ба нæ бахауидæ, 
цауæни уогæй. Фал, æ арми ести ку бафтуидæ, уæд и зиндзий- 
нæдтæ æрбайронх уиуонцæ. 
Хуарз ма гъуди кæнуй: еуанз мæнæ ардæмæ хæстæг, тæрфи 
мадæл арси хæццæ хæрхæмбæлд ку фæцæнцæ. Ниббогъ-богъ код- 
та арс. Æ топп ин æ усхъæй æрæскъафта æма ин æй дорбæл нип- 
пурх кодта. Ци ма ракодтайдæ лæг! Æнæбари фæгъгъæбесæй æй 
арси хæццæ. Дзæвгарæ фæттохæн кодтонцæ. Æрæгиау лæг фæй- 
йарæхстæй æма ’й кардæй æрмардта. Сæлафир æхуæдæг дæр нихи 
къæрцбæл раервазтæй. Арси дзæмбуй фæд ба уæддæр æносмæ æ 
рагъбæл агъазиау тангъайæй байзадæй. Берæ цаутæ ма имиста еци 
сæумæ... 
Бадуй къелабæл æма æхецæн дзорæгау кæнуй: «Дессагæн, 
цæйбæрцæ фæззилдтæн цауæни, — мæ хæдзарæмæ ревæдæй не- 
кæд æрцудтæн. Æма идзагармæй ку бахезинæ дуарæй, уæд мæбæл 
бийнонтæ уотæ нихцул уиуонцæ, цума сæмæ изæд батæхидæ, цума 
афæй балций уинæ. Сæ фур дессагæй мин, цит, бæрæг ци кодтай- 
уонцæ, уой нæбал зониуонцæ. Исбоц мæ кæниуонцæ; уосæ мин 
уарæхги идзаг фингæ ракæнидæ, цивзгун арахъ æрбагъар кæнидæ. 
Кизгуттæ мин мæ цъифæ дарæс æййивтонцæ, мæ къæхтæн мин 
гъар дæнттæ кæнгæ. 
Дууæ биццеуи ба мин мæ дзаумæуттæ курухон лæгти хузæн 
æрбафснаиуонцæ. Гъе уотæ мæбæл бауозæлиуонцæ, æма мæхемæ 
дессаг æркæсинæ. Мæ фæллад нецæмæбал æрдаринæ. 
Сæ еци æгæр цийнæ мæ рагæй гурусхи æфтауй. Лæдæрун æй: 
зæрдиуагон нæ фæууй. Æма, Хуцауистæн, мæ арми ести ку баф- 
туйа, уæд мин, аци цуди, мæ бийнонти æнæ бавзарун нæййес. 
Фæндуй мæ базонун: ацал-ауал анзи, мæнбæл фæууй сæ цийнæ, 
æви — мæ амæттагбæл? 
Уогæ фæстаг хатт рацудтæн цауæни. Æнгъæд фæууæд! Фал 
ма уæддæр мæ бийнонти рахаст фæууинон. Æма син сæ мæнгæ 
цийнæ сæ цæстæмæ бадарон. 
Фиццаг бон Сæлафирбæл ревæд зелæй фæцæй. Дуккаг бон ба 
агъазиау цæу-бодзо æртулун кодта. Раст сауæдæнттæмæ хæстæг. 
Уогæ æ фæдбæл берæ зелун багъудæй. Ра ’й кæстау æма ’й ра- 
5 Къибнрти Амурхан 
65 

иуæнгтæ кодта. Фæсарæфтæ урдуги ниннæхстæр æй гъæумæ уæз- 
зау уаргъи хæццæ. Уогæ, хæдзарæмæ уæззау нæййес. Хуæрз та- 
лингæ йбæл æрцæй. Фал æ цæстæ æргъæвуй фæндаг. Е уæнгтæ 
æхецæй нæбал æнцæ, уотæ ниффæллад æй. 
Æрхъæрттæй лæг, сæ дзæхæрай меддуар фæцæй. Æ фæндæ 
нæ раййивта... Æнæ удзæлæй бацудæй æфтауцæмæ. Астæуккаг 
ласæги буни хуаси цъоппитæй дзæбодури мард рамбарзта. Кæсуй 
медæмæ, — хæдзари цирæгътæ цæфсунцæ. Бæрæг æй, — бадунцæ 
ма бийнонтæ. 
Фæццæуй хæдзарирдæмæ. Е ’рфгутæ нилхий кодта, уотемæй 
тузмæгæй, уæззау æфсардгæнгæ бамеддуар æй. Зæнхæмæ кæсуй, 
Неке ймæ неци дзоруй. Кæстæр биццеу — нæрæмондæр, — е 
йæй рафарста: 
— Ци рамардтай, баба? 
— Ай, мæ зæрдтаг, неци! Мæ къæхтæ рамардтон, мæ къæхтæ, 
æндæр неци. Тæхгæцъеу дæр аци хатт мæ арми нæ бафтудæй. 
Æцæгæй базæронд дæн. Цауæни цæугæ мин нæбал æй! 
Иннæ хæттитау нæ низгули æнцæ бийнонтæ. Уосæ ин, цурдго- 
мау, не ’рбафингæ кодта. Кизгуттæ сæхе гъуддæгти зелæнтæ код- 
тонцæ. Биццеутæ ймæ уотид сахæй кастæнцæ. Хæдзардари уодæн- 
цойнæн бийнонтæй неке исæнкъустæй æ бунатæй. Неке йбæл си 
бауозæлдæй. Еу хатт ма сæмæ рагъæуæйттæ кодта, уæдта тузмæ- 
гæй, гъæргомауæй райдæдта: 
— Гъай, гйауртæ, гйауртæ! Рагæй дæр æй зудтон: цауæнæй ку 
æрæздæхинæ, уæд мæнбæл ке нæ бацийнæ уиайтæ, фал — мæ амæт- 
тагбæл... 
Дзоруй биццеутæмæ: 
— Цотæ, астæуккаг ласæги рæбунæй и фидтæ æрбайесетæ. 
Дууæ биццеуи туххæйти æрбанхуæрстонцæ хæдзарæмæ дзæ- 
бодури мард. Æ сиутæ дуарбæл туххæйти арæхстæнцæ. 
Гъенур æй базонетæ: 
— Уой адæбæл мæн цауæнтæ фæцæнцæ. Хæлар уин фæууæд 
мæ къæхти хъиамæт. 
БЕРÆ ÆНЗТИ ФÆСТЕ 
Æнзтæ ку рацæуй, уæдта лæг цитæ не’ ргъуди кæнуй. Уомæй 
ба, фулдæр рагон хабæрттæ æримисуй. 
Æрæги горæти æнæнгъæлти фембалдтæн нæ гъæуккаг Ман- 
сурти Гуатдзауи дууæ фуртебæл. Къæхæни æстæ рахастонцæ, сæ 
фиди хузæн. Ниццийнæ мæбæл æнцæ. Æз ба сæ æваст нæ рафæс- 
мардтон. Уогæ, дессаг дæр нæ ’й, кæдæй ардæмæ сæ нæбал фæу- 
уидтон. Æнсувæртæ дууемæй дæр, рагæй ардæмæ, Магадани фæ- 
уунцæ. Хабæрттæмæ гæсгæ, хуарз бунæтти косунцæ. Сæхуæдтæ 
ба, алли анз дæр æд бийнонтæ Дигоргоми фæууолæфунцæ. Хъа- 
зар æй райгурæн бæсти зæнхæбæл æрæфсард. 
66 

Дзæбæх зæрдиуагон дзубанди фæккодтан, уæдта мин зæгъунцæ, 
зæгьгæ, цæуæн ескæми ресторани уарзон бадт ракæнæн. Миййаг, 
алли бон ку нæ фембæлæн. 
Хуцаубæл бафæдзæхсæн нæхе. Никкидæр ма феймисæн не 
’ригон бонтæ. 
Не сарази дæн сæ хæццæ. Фал, ку раевгьудæнцæ, уæдта ра 
фæсмон кодтон. Балæдæрдтæн æй — фæррæдудтæн. Æцæгæй дæр, 
уæхæн зæрдиуагон фембæлдтитæ арæх нæ фæуунцæ... 
Сабургай фæццæун еунæгæй æма æргьуди кодтон, минкъий 
биццеутæ куд адтæнцæ, уой. Кæстæр адтæнцæ махæй еу къуар анзи. 
Мансуртæ гъæуи разæй, будургæрон цардæнцæ. Сæ фидæ Гуат- 
дзау колхози куста. Уалдзигон-будурон кустити рæстæги галгæс 
уидæ. Косæг галтæ æхсæвæ хезгæ кæниуонцæ, бонæй ба — уæззау 
куст: хумæ, похци кодтонцæ, сог ластонцæ. 
Гуатдзауи хуарз гъуди кæнун: дæргъæлвæс, къæсхуртæ, бор 
бецъо, хъоппæгъдзæстæ лæг. Дзæбæх адтæй, алкæддæр ходæндзаст 
уидæ. Мети хъæпæнау уорс буйнаг ходæ даридæ. Æ фарсбæл ба 
устур кард дардта. Æнæ уомæй, æвæдзи, федаугæ дæр нæ код- 
тайдæ. 
Æ уосæ — фуд налат силгоймаг. Хонгæ дæр æй сайтани къæ- 
дзелæ кодтонцæ. Хъæбæр сауцъарæ, тъæпæн, фудуиндæ силгой 
маг. Хилкъах: нецæбæл-естæбæл дæр уайтæккæ синх æрбазмæн 
тидæ. Еу рауæн не ’нцадæй — гъæузелæ кодта. 
Фондз сувæллони син адтæй: дууæ биццеуи æма æртæ кизги. 
Кизгуттæ кæстæртæ адтæнцæ, и биццеутæ — Солтан æма Са- 
ламон ба — хестæртæ. Æллæх, æллæху еу рауæн æрæнцойнæ син 
н’ адтæй. 
Æрвгити хузæн цæрдæг, æзмæлагæ. Содзийни цъаси дæр фæм- 
медæг адтайуонцæ. 
Сæ фидæ Гуатдзау косæг лæг адтæй, æнæхæран мугъæ. Гъæу- 
бæсти медæгæ е ’ гъдау рæсугъдæй хаста. Фал æй, æ уосæ налат 
куд адтæй, уомæ гæсгæй ескæд фæкъкъуæзун кæнидæ. Лæг сæу 
мæй хуссæггъæуагæй æрæздæхидæ хезнæй. Галтæ баздахидæ бри- 
гади стойнæмæ. Æма еци фæдæй исевгъуидæ сæхемæ. И уосæ, 
гъæубæсти ести дзæбæхдзийнадæ ку уидæ: е — киндзæхунд, е — 
кизгæрвист, уæд сæ дуармæ рацæуидæ æма лæгбæл уæлдай ниц- 
цийнæ уидæ. Æ тасагæ æвзаг ниссæттидæ æма ймæ никъуæт-къуæт 
кæнидæ: 
— Урустантæ кизгæ æрветунцæ. Хæдзарæн хъæбæр хеуонтæ 
æма дæ зелæнгæнæг агорунцæ. (Æппун хонæг имæ ку нæ уидæ, 
уæддæр). Ка ’й зонуй, фидти сæргъи ку уай, уæд мин суйни тъæ 
пæнæй еу хунæ фæккæндзæнæ. Еу афони дæмæ биццеути фервет- 
дзæнæн... 
Ме ’мбæлттæ, Аля æма Пуций хæццæ син мах, уæхæн бони сæ 
хабæрттæ хуарз зудтан, хæстæг нæмæ цардæнцæ. 
Солтан æма Саламон, рæфти рæстæги хецæнтæй исевгъуиуонцæ 
киндзæхсæвæрмæ. Мах ба сæмæ нæ цæстæ дардтан. 
67 

Æма, минкъий фæстæдæр, асхъоттæй сæ фæсте исевгъуианæ. 
Фæстæмæ кæбæлти рацæуниау адтайуонцæ, уоми арæсæни исба- 
дианæ... 
Мæнæ си кадæр зур-зурæй нæ рæзти æруайуй. Æ дæлмус ци- 
дæр тухтонæ æма йбæл æнгон хуæцуй. Расæррæттитæ ймæ кæ- 
нианæ. Æма, дæ фудгол уотæ, цæргæс карки цъеу куд райахæсса, 
уотæ ’й райахæссианæ. Æ хунæ ин, гъар-гъаридæй фæцъцъорт 
кæнианæ. Æма ма ймæ бавзедианæ: «Ку исардауай уæхемæ, уæд 
дæбæл мæгури бон кæнуй!» Е никкæуидæ æма, æ цæститæ 
æууæрдгæ, фæстæмæ æ фидæмæ исевгъуидæ. Мах ба и хунæбæл 
æрбадианæ æма дзæбæх фæмминасæ кæнианæ. Ци си уидæ арæх- 
дæр: гахгун æхцин дудагъгондæй, æ медæг ба дзæбæх фиди хай. 
Хуæздæр ма нæ ци гъæуидæ! Сæ раз син ке хезианæ, уой и налат 
биццеутæ, еухаттæй иннемæ, гъай-гъай, зониуонцæ. Уомæ гæсгæ 
арæх æндæр ескæбæлти ниххуаиуонцæ æма нин раервæзиуонцæ... 
Фудуаг адтæнцæ Солтан æма Саламон. Фал, куддæр сæхе зун- 
дæй, ахурбæл фæццæфстæнцæ. Исахур кодтонцæ æма царди над- 
бæл дзæбæхæй рацудæнцæ. Заманай лæгтæ си рауадæй. 
ХЪИСМÆТ 
Дзабе гъонгæс фæууй гъæуи, — уæллаг синхи æргъауæн. Уолæ- 
фæн бон ин ку раййафуй, уæд уарзуй сæ рази къелабæл бадун. 
Æнæнкъусгæй баддзæнæй сахæттæ еунæгæй, раст, цума, фунæй 
бауй... 
Æнæзонгæ адæймаг, лæгти тумугъи, Дзабей гъуди дæр не ’ркæ- 
нунйау æй. 
Мæнимæллæг — нæ æ йасæ, нæ æ басæ. Æ цъæрнатæ цæсгон- 
бæл къуæлæги асæ фудконд фий, лæкъундзаст, мадзора, тарæр- 
фуг. 
Фал Дзабе æ царди бонтæ ке хæццæ рарвиста, еци гъæуккæгтæ 
ба ин аргъ кæнунцæ æ лæгигъæдæмæ гæсгæ. Аци гъæуи уой бæрцæ 
киунугутæ неке бакастæй. Мадта дин е аргъау ма ракæна! Зиани 
гъуддаги хæлар кæнунмæ, цийнæдзийнади раковунмæ — уой дзурд- 
арæхстæн ка ес! Æ лæхъуæни дзамани, уæдта нур дæр ма, а гъæуи, 
ке цийнæдзийнадæ не ’срæсугъд кодта æ аййев кафтæй! Нур дæр 
ма, æ кафæн цулухътæ ку ракæнуй, æ бухар ходæ ку æркæнуй, 
уæд ин адæн æ дæсни кафтмæ усхъити сæрти фæккæсунцæ. 
Бадуй Дзабе сæ рази къелабæл. Зæнхæмæ сæццæ каст кæнуй. 
Æвæдзи бабæй æ цардвæндаг имисуй: «Æзинæ мæбæл фондз æма 
дууинсæй анзи исæнхæст æй. Мæхе лæдæрунгъон кæдæй фæд- 
дæн, уæдæй нурмæ æнæ уодуолæфтæй æрветун мæ бæнттæ. Æз, 
æвæдзи, гъезæмарæ æма ухерийæн æнтæст дæн. Фал уæддæр мæ 
хъисмæт нæ рæгосун. Адæймагбæл алкæд уарун бæнттæ нæ цæуй, 
хор бæнттæ дæр ибæл искæнуй. Æма ин етæ дæттунцæ зæрдирохс. 
Ци адтæй мæ цард? Мæ фиди цæсгон нæ бафæсмардтон, — тугъди 
68 

арти басугьдæй. Мæ мадæ, кизгæ-кизгæй, еунæг мæнæн ниббад- 
тæй. Игъустои æй, ести косгæй, æхецæн гум-гумæй куд гъарæнгæ 
кæнидæ. Мæ зæрдæ мин карста æ гъарæнгæ. Æма гъе уæд, мæ 
биццеуи зæрди еци гъуди бацудæй: «Мæнæн аци мæгур адæймаги 
бафхуæрæн некæд, нецихузи ес! Æ дзурд, æ фæнди сæрти некæд 
рахездзæнæн!..» 
Ци берæ уарзтон мæ фиццаг ахургæнæг Михали! Æ алли 
дзурдмæ дæр ин мæ гъæлæс хæлеуæй дардтон.Цуппæрæймаг къласи 
мин скъоладзаути еумæйаг æмбурди «Похвальный лист» равард- 
тонцæ. Мæхецæн гъе уæд равзурстон ахури фæндаг. Уогæ ба, ка- 
фуни бæрцæ неци уарзтон. Куддæр ескæми фæндури хъист фæц 
цæуидæ, уотæ уайтæккæ уоми бавзуринæ. Алкæддæр си ерисæй 
кафиуонцæ гъæуи гъæйтдæр лæхъуæнтæ Гетæ æма Дуге. Уони 
дæсни кафтмæ кæсунæй не ’фсастæн. Мæнбæл дæр ескæд, биц- 
цеу-биццеуæй, кафти радæ æруаидæ. Æма фæнзтон уони кафти 
æздæхтæ. Фур кафунæй мæ дзабурти бунтæ уайтæккæ дæр фæх- 
хауиуонцæ. Цар æстæн адтæй æма Киндзæ мæ хæццæ исхилæ уидæ. 
(Киндзæ, уотæ худтонцæ мин мæ мади еугурæй дæр. Уогæ ба Гуæ- 
сæнагъуæ хундтæй). Коммæгæс адтæн æма мæ нæмгæ нæ кæнидæ... 
Æвдæймаг кълас каст ку фæддæн уæд, сæрди нæ гъæумæ æрцу- 
дæй нæ республики кафгутæ æма заргути ансамбль. Фиццаг хатт 
фæууидтон уæд æцæг артисттæ. 
Ци хъæбæр рæсугъд адтæнцæ еугурæй дæр! Нæ гъæуи парки 
син фæйнæгутæй кафæн фæзуат искодтонцæ. Концерти бони еугур 
гъæу дæр æд цъелæ-æд мелæ уоми адтæнцæ. Нæ синхи биццеути 
хæццæ, сценæмæ хæстæг, тæккæ разæй исбадтан. Райдæдта кон- 
церт: еу хатт кафгæ ракæниуонцæ, иннæ хатт ба — заргæ. 
Кафгути къуари хæццæ мæ медзæрди сцени февзуринæ. Лæ- 
дæргæ дæр æй нæ кодтон, уотемæй, се ’змæлдмæ гæсгæ, фестинæ 
— æрбадинæ, фестинæ — æрбадинæ... 
Концерт фæуунтæбæл ку иссæй, уæд гъæуи сæрдар Фæхъо сæ 
разамонæгæй хатир ракоргæй, загъта: «Мæнæ ами ес еу исуйнаг 
артист. Æ лæгигъæдæмæ ин ку æркæсиайтæ». — Æма сценæй мæнмæ 
ниййамудта. Сæ разамонæг бацийнæ кодта: «Цæмæннæ, цæмæннæ, 
мах ба уæхæнттæ цирагъи рохсæй ку агорæн!» 
Æз ракуддæр дæн. Фестадтæн æма ледзунмæ рагъавтон, фал 
мин адæнæй размæлæн не ’ссæй. Ме ’мбæлттæ мæ уæдмæ сце- 
нæмæ фæууæлбилæ кодтонцæ. Æз мæ медбунати ниццавддор дæн. 
Мæ сæр не ’ргъувун. Адæн æскъот, æрдзæф кæнунцæ. Гъуди кæ- 
нун: нур ци фæууодзæнæн? 
Уæдмæ ба райгъустæй фæндури кæлæнгæнæг цагъд. Мæ размæ 
уæзданæй кафуни рæвдзæй рацудæй артист кизгæ разкъæртти. Мæ 
тас æрбацидæр æй: мæ къохтæ исæргъувтон кафунæрвонг. Уой 
адæбæл музыки бæрагæ бадæн. Уотæ исрæуæг дæн, æма ми, цума, 
пакъуй уæзæ дæр нæбал адтæй. Кафтан фиццаг «Хонгæ», уæдта — 
æнгулдзæхтæ. Идарддæр, ци фæддæн, уой нæбал балæдæрдтæн. 
Æрæгйау ма игъустон сæ разамонæги дзубанди: «Аци курдиадгин 
69 

адæймагæн устур федæн ес. Исони бони уин уæ гъæуæн кади нон 
æрхæсдзæнæй. Нур бал дзæбæх ахур кæнæд, уæдта æ бунат аци 
ансамбли уодзæнæй». 
Уæдæй фæстæмæ кафунæй æндæр мæ гъуди нецæбæлбал ад- 
тæй. Мæ фуни дæр æрæнгулдзæхтæ кæнинæ. Фал, Блашкай загъ- 
дау: «Уодæн нивæ æ хæццæ игуруй». Мæ мадæ сæйгитæ кæнун 
байдæдта. Хæдзари куститæ мæ рагъмæ тулгæ цудæнцæ. Сæри 
тумугъ кодтонцæ зæрдмæгургæнæн гъудитæ. Уæддæр не ’ртæстæн 
кафуни фæндæй... 
Фæддæн каст скъола, фæлварæнтæ равардтон. Уæдмæ 6а мæ 
мадæ бунтон æруатон æй. Хуарз æма, мæ фиди хуæртæ медгъæуи 
цардæнцæ. Етæ ин нифс адтæнцæ. Махмæ ку уиуонцæ, уæд сæ 
арæх дзоргæ баййафинæ. Дессаг, мæн бацуди 6а сæ дзубанди æндæ- 
рæрдæмæ фездахиуонцæ. Балæдæрдтæн сæ: цидæр сосæггаг гъуд- 
даг ми римæхсунцæ. Æппунфæстаг мæ еубон сæ рази æрбадун 
кодтонцæ мæ фиди хуæртæ Дзиллæ æма Фæрдæ, уæдта нæ мадæ 
— æ хуссæнуати. Дзиллæ арф нийнæфтæй, уæдта куд æхсаргин- 
дæр æма хестæр уотæ райдæдта: 
— Ай, биццеу, не ’стур æнгъæлдзау, нæ еунæг къаццеу, баи- 
гъосæ нæмæ. Тæходуй, мæн бæсти дæмæ дæ уонæхсар фидæ ку 
дзоридæ, фал ци кæнæн? Хуцауæн уорс галтæ искувдæуæд! 
Уæхæн тауæрæхъ байзадæй нæ муггагбæл: бæрæгдæр ба — мах 
хъаунбæл. Кæддæр нæ рагон фиддæл Гано фæззæги хонхмæ хуар 
ласта. Æхсинттæмæ ку бахъæрттæй, уæд æ гъосбæл силгоймаги 
нæтунгъæр æрцудæй. Дессаг, е ци уа, зæгъгæ, æ галтæ бауорæдта, 
хъамилмæ бацудæй. Æма си сайтан зайгæ фæууидта. Æ фудинд- 
дзийнадæмæ ин баилгъ кодта Гано æма йбæл нитту кодта. Æфхъæ- 
ди бадæг сайтан ймæ раздахтæй æма ймæ, хъурмæгæнгæй, карзæй 
дзоруй: «Цæмæн мæбæл нитту кодтай?». «Илгъаг дæ æма уомæн», 
— зæгъгæ, йбæл фæттурк кодта Гано. 
Уоййадæбæл æй сайтан ралгъиста: «Æ мадта,мæ тæрегъæдæй, 
уæ ахил, уæ къабазæ авд фæлтæремæ еуæй-еумæ фæццотæ». Гъе 
уотæ нæ раргъавта сайтани фудæлгъистæ. И авд фæлтæри раевгъу- 
дæнцæ. Хуцауæй боз,дæу нæбал æргъæвуй еци æлгъистæ. Зонæн 
æй: дæ зæрдæ берæ рæсугъд æма хуарз гъуддæгтæмæ æхсайуй. 
Фал, нур лæг дæ æма дæ хæдзари уавæр уинис. Балæдæрæ мæнæ 
дæ мæгур мади, дæу номбæл ами ка нитътъæхстæй. Мах дæр дин 
еске нæ ан. Бийнонти гъуддаг дин гæнгæй æвæстеуатæй. Ци кæ- 
нуй дæлæ Гегийти Нæуæги кизгæ, дохтур. Дони рæсоги ’й бани- 
уæзт уодзæнæй. Æмбесæхсæви дæр, багъуди сахатти, сæйги сæр- 
гъи ка æрбалæууй. Куд æнгъæл дæ, дæу рази баддзæнæй. Фæау- 
уон æй кæндзæнæй саубецъо лæхъуæнтæй еу еске... Нæуæг дæ нæ 
раздахдзæнæй, — дæ бæхмæ дзорæ. На-нæуа ба æндæр еске дæр 
уæд. 
Æ сæр æруадзгæй сæмæ игъуста Дзабе. Еу æстуф дæр не ’скод- 
та. Æ цæстисуг ба фегъзалдта пъолмæ. Фестадæй æма рацудæй 
тургъæмæ. Сугъдæг арвбæл æрбауолæн кодта сау мегъæ æма хо- 
70 

рæй тæпп дæр нæбал райзадæй. Нæбал дузæрдуг кодта Дзабе: цард 
имæ æ кæрцæ усхъуммæ исхатта... 
Еци дзубанди раги кæддæр адтæй. Уæдæй нурмæ æ мадæ, æ 
фиди хуæртæ «нарти дуйнемæ» рандæнцæ. 
Уæд Дзабе байгъуста сæ унаффæмæ. Æма, кæд хъæбæр зин- 
тæй банигæдта æ рохс бæллецтæ, уæддæр имæ иннердигæй ба нивæ 
ракастæй: хæдзаридзаг бийнонтæ иссæй. Нур кадгин баба æй. Æ 
дууæ кизги æнæзæрдæхсайгæ рауæнти æнцæ. Ес син дзæбæх кæс 
тæртæ. Æ хестæр фурт Анзор æ тæккæ фарсмæ исхæдзарæ кодта. 
Дууæ фазон биццеуи син арси хъæболти хузæн. Иннæ дууæ фурти 
нурма ахури фæндагбæл лæудт æнцæ. 
Кæд æй цард дзæбæх низдирвта, уæддæр Дзабе æхе æнæ нивæ 
нæ хонуй. Уогæ, еугур нивтæ еунæг адæймагмæ не ’рхаунцæ. Æ 
зæрдæ нæ ниддор æй. Æма дзæбæхдзийнади нур дæр ку æркæф- 
тæлтæ кæнуй, уæд берæ кæстæртæ æрхицæ кæнунцæ æ цæрдæг 
æзмæлдмæ. 
Дзабе гъæуæй некумæ ранкъустæй.Куста галтæбæл, бæхтæбæл, 
будуйрон бригади хигъдхæссæгæй. Нур еу-дæс анзи 6а гъæуæн 
гъонгæс æй. Нæ, нæ басастæй царди зин уавæртæн Дзабе. Айдагъ 
æ гириз дзубанди, æ игъæлдзæгдзийнадæ дæр цæй аргъ æнцæ. Ке 
хæццæ фæккосуй, етæ ймæ хицæй фæммæлунцæ, зæгъгæ, тæхо- 
дуй, уой зæрдæй дæ еу морæ уæд! Хусфæрæки хезни, уолæфæн 
туппуртæбæл æ кафæнти кæрдæг ирæзун нæ уадзуй. Уайтæккæ 
дæр си æркафуй ахъ-мардзæй, кинау низзелуй. 
Айзæри рагиау ниххустæй, бауолæфон, зæгъгæ. Исон ин Цæ- 
раййи хæццæ косгæй: уони кезу æй. Æрсæумæ ’й, раистадæй æма 
тургъæмæ рацудæй. Арвмæ гъæуæйттæ кæнуй, — аллирдигæй ирд. 
Æ зæрдæ барохс æй. 
«Мадта нур дууæ бони мæ уæргутæ цæмæн исастдзæгъдунцæ? 
Уæлæ Уазай хонхи сæрмæ дæр сæнтуорс мегъи цъопп ку бабад- 
тæй. Е ба — бæлвурд уаруни нисан æй. Æной ба, сæрддон гæкко 
гуасæн бонсауизæрмæ ци рауодзæнæй, магъа?» — Уотитæ гъуди- 
гæнгæй, медæмæ баздахтæй. Æхе æррæвдзæ кодта æма рараст æй 
æ кустмæ. Рамбалдæнцæ йбæл раззаг синхи уоститæ (сæ гъоцитæ 
раздахтонцæ æргъаумæ.) Ра сæумæ хуарз кодтонцæ, уæдта Дзабе 
дзоруй: «Нæкæси, Зæрæда, уæ сау гъог æ сагæхтидзаг æррæдис- 
тæй. Еу-æртæ бони ’й мабал рауадзетæ. Æндæра будури ескæми 
ку низзайа, уæд гъуддагаг исуодзæнæй». 
Дзабе раевгъудæй,уоститæ ба дзоргæ фæццæунцæ: 
— Дессаг, æнæгъæнæ æргъауи Дзабе зонуй, ка ке æстор æй, 
уой. 
Изæрæй æргъау ку æрæскъæрунцæ, уæд алкæд сæхемæ нæ 
батагъд кæнуй. Фал, кæмæндæр æ гъог фæссæйгæй, кенæ ба ке- 
дæр гъог исгъазта. Уæд еци хабар æ бийнонтæн базонун кæнуй. Еу 
дæр сæмæ раниуазуй, мадта. Гъæуи алкедæр зонуй: Дзабе æгомуг 
фонсмæ æнаккаг цъухи уагæй некæд исдзурдта. Уæдта, æнæхати- 
рæй, фонс ниццæвунмæ, æ лæдзæг некæд раргъувта. Гъонгæси 
71 

лæдзæг æррæстæ фæткæн даруй. Уоститæ фæссоми кæнунцæ, 
зæгъгæ, Дзабе ци бон фæууй гъонгæс, еци бон æхсири æрдугъд 
зингæ рæвдзæдæр фæууй. 
Æргъау æртумугъ æнцæ Гакъаети дæлбилæ, и фæзи. Гъонгæстæ 
сæбæл рагъæр кодтонцæ, æма фонс базгули æнцæ. Дзæбæх сæ ба 
сæпп кæнун гъæуй Хусфæрæкмæ.Уоми нуртæккæ кæрдæг æ сой- 
ни, æ бæзди æй. Æма сæ тухтæрæ кæнун нæ гъæуй. 
Мæнæ æнцæ Хусфæрæки. Æргъау тæрфæмæ низдахтонцæ. 
Ами, хезгæ-хезгæй, еу-дууæ сахатти баллау унцæ. Уæдмæ сæх- 
уæдтæ ба, сæ уолæфæн бунатмæ — рагъмæ иссудæнцæ. Гъæддаг 
кæрдту бæласи буни нимæт райтудтонцæ æма йбæл сæхе æруагъ- 
тонцæ. Уордигæй æргъаумæ се ’нгæс дарунцæ. Кæсуй Дзабе ур- 
дугмæ, уинуй, и фонс цидæрхузи катай кæнунцæ. Дзоруй е’ мбалмæ: 
— Æнгъæлдæн, уарун уодзæнæй. Уаруни размæ и биндзæ ник- 
ки исгъиггаг уй... Æма сæ, æвæдзи, е тухсун кæнуй. 
— Уæй, дæу дзубандитæ! Арвбæл еу мегъи æрдо ку нæ зиннуй, 
уæд цæй уаруни койтæ кæнис, — зæгъгæ ймæ батхалдта Цæрай. 
Нецибал истаус кодта Дзабе. 
Ци ма рацудæй, — еу сахатти бæрцæ, æма фонс никки фезнæт- 
дæр æнцæ. Рахубиндзæ кæнунцæ — уæд еуæрдæмæ, уæд — иннер- 
дæмæ. Бестауæрдигæй ба сау мегъæ æмпурсгæ æрбацæуй, зæнхи 
æндзæрмæ æхе æлвасгæй. Фунуки хузæнæй и мегъæ хори цæсти 
бакалдæй æма зæнхон дуйне нæбал рауидта. 
Цъойти Мæрти сæрмæ арв ку ниццæхæртæ, ку ниццæлхъитæ 
ласуй, уæд зæнхæ нидздзили-ули кæнуй. 
Æргъауæн æруорамæн нæбал ес. Гъонгæстæ истухстæнцæ, — 
ци кæнонцæ, магъа? Цæрай корæгау æ къохтæ хæрдмæ исæргъув- 
та: «А Хуцау, фидбилиз ма æруадзæ! Фудуадæ, фудæртæхæй нæ 
бахезæ!» 
Нерæнгæ ма рæфтæ адтæй, фал гъонгæстæ фонс сæ разæй 
фæккодтонцæ гъæуæрдæмæ. Зæгъгæ, Даргъ-Таги уæнгæ бацæуæн, 
уоми ба уавæрмæ кæсдзинан. Се ’ргъаубæл гъæйгæнгæ цæунцæ. 
Арв ба бунтон ниттар æй. Æ уæззау цæлхъитæй зæнхæ ниттигог 
кæнуй. Цъойти Мæрти æрдигæй и туппуртæ дæр нæбал зиннунцæ 
уаруни фæлмæй. Арв æма зæнхæ исеу æнцæ. Сах уарун хæстæ- 
гæй-хæстæгдæр кæнуй. Уæдмæ 6а е ’цæгæй никкалдта. Уарун уади 
хæццæ лæги фæлдахуй. 
Дзабе хъурасустæй дзоруй Цæраймæ: «Ахæр растадæй, ахæр! 
Ести амалæй фонс ку бауордæг адтайуонцæ Даргъ-Таги донбæл. 
Ду размæ цо æма сæ æздахæ! 
Æз ба сæмæ фæстегæй дзордзæнæн!» 
Дуйне æмбогъула кæнуй. Уотемæй бабæй Дани налат хъуна- 
дзин æхе æргъауæй фæстаг фæууорæдта. Дзабейæн, æ тæккæ фин- 
дзибунæй, нартихуари зæнхи фæммедæг æй. Лæгæн æ сидзæгæй 
æ дон мизтæй. Фал æй уæддæр куд ниууагътайдæ! Фездахтæй 
имæ æма ’й уордигæй ратæрæнга кодта. 
Уæддæр Дзабейæн æ зæрдæ æргъаумæ æхсайдта. Уинуй, фонс 
72 

донуордæг фæцæнцæ. Фахсбæл хæрдмæ гъæуæрдæмæ евгъуйунцæ. 
Ух, ух, зæгъгæ, æнцонæй исуолæфтæй. Уæдмæ билгæрæнттæй 
ракалдæй ивулд дон. Æмбохъула, хургъæргæнгæ ласуй æдкъуала 
бæлæстæ. Раласта фермити дæллæй гъæдин хед дæр. 
Донуордæг ба ма уæддæр катайи дууердæмæ кæнуй Цæрай. Æ 
къохтæ телуй Дзабемæ, фæдес кæнуй: «Æлæ-лæй,туппурмæ ледзæ!» 
Кæцæй æй фегъустайдæ Дзабе? Фал æй, цума фегъуста, уотæ е 
’рух рахатта туппурæрдæмæ, фиййаути уосонгæмæ. Бæргæ си 
фæммедæг æй, фал æй гъæмпинсæр уосонгæ карз уарунæй нæ ба- 
ергъæв кодта. Фал уæддæр цари буни бацæй. Туппурæй кæсгæй, 
дон дæлйау æмбухта. Уæдмæ ба уаддумгæ сау мегътæ гъæдæр- 
дæмæ разилдта. Уарун уодæнсгæ цудæй. Ци ма рацудæй æма, 
Хуцауи дессагæн, арв бунтон расугъдæг æй мегътæй. Таги сæрмæ 
фалдзостæ дзæбæх разиндтæнцæ. Дзабе, æхецæн дзорæгау, бакод- 
та: «Хуцауæй боз,æргъау гъæумæ ке баервазтæй». 
Фæсарæфтæ,цума неци æрцудæй, уотæ сугъдæг арвбæл хор 
идзулдæй. Æрдзæн адтæй æнахур сабур уаг. Дзæбæх æрсатæг æй, 
æма уод фæндон уолæфтæй сугъдæг уæлдæфæй. Æрмæст дон нæма 
æруодæнстæй: æмбухта, æхсидта, сирдау, билгæрæнттæ. 
Дзабе æ дарæс æрлæмарста æма сæ хормæ байтудта — нимæ- 
тæй, æндæрæй. И бони фуд уаг, цума, уогæ дæр н’ адтæй, фал æй 
æ фуни рауидта. Æрмæст е ’уæнгтæ фур фæлладæй, хъæбæр ис- 
уæззау æнцæ. Æной ба мæгурбæнттæбæл раги ниййахур æй. 
Бон изæрæрдæмæ фæххæстæгдæр æй. Дзабе уинуй: дони ивулд 
зингæ фæмминкъийдæр æй. Фал си бæхбæл дæр сæумæмæ бана- 
йæн не ’суодзæнæй. Æ бон базудта æма арт кæнунбæл архайуй. 
Куд Хуцау хуарз, — уосонги æмбæрзæнти буни сор, хускъæ сог 
разиндтæй. Нихъхъуæцæ кодта. 
Уæдмæ и гъæуи адæн фæдеси рагур-гур кодтонцæ Даргъ Та- 
гæмæ: сабийæй, æвзонгæй, каргунæй. Етæ тухстхузæй цидæртæ 
дзорунцæ Дзабемæ. 
Фал сæ и дони гъæрæй кæми игъосуй. Балæдæрдтæй сæ, — 
тухсунцæ йбæл. Æма сæ цæмæй баууæндун кодтайдæ, ке неци ин 
адтæй, уой туххæй æ къохтæ исæргъувта, кафгæй куд фæккин- 
дæуй, уотæ. Æма æ медбунати кинау цалдæр зилди никкодта. Дон- 
уордæгæй ибæл фæдесæнттæ ниццийнæ æнцæ, нирдзæф кодтонцæ. 
Дзабе адæни тумугъи бауидта æ астæуккаг фурт Гæбуси — 
æнæсаргъ бæхи идонæбæл хуæцуй. Дзоруй имæ, амонуй ин къо- 
хæй, — еу хæрани цундт мин рахъæртун кæнæ, зæгъгæ. Гæбус æй 
ралæдæрдтæй, — фæббадтæй æ бæхбæл æма фескъардта гъæумæ. 
Уайтæккæ дæр фездахтæй æ къубуцки хæццæ. И къубуцкæ телæй 
рабастонцæ æма ’й низзурдтонцæ донуордæгмæ, — уосонги тæккæ 
дуармæ фæцæй. Дзабе æй, еци цæттæ рæвдзæй, цæхæрбæл февар- 
дта. Талингæ кæнун байдæдта æма и уордæгмæ адæнмæ амонуй: 
«Цотæ, мабал лæууетæ». Фал си неке æнкъусуй. 
Дзабе арахъ цæхæрæй райста, артбæл ма согтæ байвардта рох- 
си туххæй æма хуæрунбæл бабадтæй. Сæумæй ардæмæ дони гъæстæ 
73 

дæр нæ фæцæй. Æстонг лæг куд, уотæ, дзæбæх адгин хуæрд ра- 
кодта, еу-æртæ гъар арахъи дæр раниуазта. 
Уарæхги ниуæзтæ е ’уæнгти рагъазта. Байгъæлдзæг æй, ка- 
фун имæ æрцудæй. Уосонги рази, фæзи æ лæдзæг зæнхи расагъта. 
Æ нимæт ибæл æритудта. Æ къохтæ фæйнердæмæ фæххаста æма 
«кизги» алливарс нингулдзæхтæ кодта. Раст, лæхъуæнæй куд кафта, 
уотæ хæрдмæ хаудтæй, кинау зилдæй. И уордæги 6а цийни дза- 
хъула арвмæ хъæрттæй. Се ’рдзæфæй дони гъæр баминæг код- 
тонцæ. Еци кафт фæууинун гъудæй. Сор дзубандитæй зин бавде- 
сæн æй. Уæхæн концертмæ гъæубæстæ рагæй дæр нæбал бакас- 
тæнцæ. Æнæнгъæлти уотæ дессаг игъæлдзæгмæ раздахтæй сæ фæ- 
деси цуд. 
Æрæгиаути адæн, цийни дзахъулагæнгæ, æздахтæнцæ гъæумæ. 
Нæбал игъустæй сæ удзæл. Дзабе, еци фæлладæй, æхе нимæти 
æнгом истухта æма фиййаути уосонги фунти дуйнеййи ранигъул- 
дæй. Адгин фунтæ уингæй ибæл бон æрбарохс æй. Рагиау имæ æ 
фурт Сæрмæт (Гæбус) саргъи бæхбæл æрбахъæрттæй. Æма азгæ- 
уозгæй цудæнцæ фидæ æма фурт сæ талгъæр бæхбæл гъæумæ. 
Рафестæг æнцæ гъæугæрон бæхæй æма сæхе гъæунги дæлæмæ 
нирраст æнцæ. Ка сæбæл æмбалдæй, етæ цийнæ кодтонцæ Дзабе- 
бæл, раст цума космосæй æртахтæй, уоййау. 

ТÆЛМАЦТÆ 
Грантп МАТЕВОСЯН 
МАДТÆЛ КЪАМБЕЦ 
Хонхи цъонгбæл рæхцтæй ехи къæрт. Æ усхъæбæл æнцойнæ 
кодта фæлорс мегъи пъæсту. Дæлдæр, еци мегъи буни, игъæлдзæг 
зар нивæнста зæллангхъур маргъ. Æнцад хизтæнцæ фонси æргъæут- 
тæ. Цъеусор арви цъæхи еци-еу бунати пæр-пæр кодта. Хуæнхтæ 
æма гъæдти сæрти гъазтонцæ идардæй бæлццон — кæдзос дум- 
гитæ, сатæг хуæнхтæмæ рæфтон хори æнтæф хæсгæй. 
Гъоцитæ бафтудæнцæ мурттун кæрдæгмæ æма ’й зудæй хуар- 
дтонцæ. Зудтонцæ’й: ами сæ будургæс ку ’рбаййафа, уæд сæ, æ 
бæрзæ лæдзæгæй хинцгæй, ратæрæнгатæ кæндзæнæй. Дзæвгарæ 
фæххизтæнцæ, сæхе дзæбæх æрæфсастонцæ, фал уæддæр будур- 
гæс нæма разиндтæй. 
Хори тавстæй тадæнцæ цъететæ æма хонхи фахсбæл бунмæ, 
къæдзал-мудзултæй игурдæнцæ цъетедæнттæ. Гъоцитæ сæ гъоси 
кæронæй хæстæг кæмидæр ахæстонцæ дони хæл-хæл. Зад кæрдæ- 
ги хезгæй, æнкъардтонцæ, еци дони цуди хузæн сæ бауæрти æхсир 
фæздæнттæмæ куд евгъуйуй, уой. 
Къамбецæн æ хезнæ тæрфи адтæй. Ардæмæ думгитæ нæ хъæрт- 
тæнцæ æма аллихузон деденгути хуæрздæф сæр зелун кодта. Ес- 
кæд еци заманай рауæнмæ гъоцитæ дæр бампурсиуонцæ, фал сæ 
къамбец хæстæг нæ уагъта, ниффуттитæ сæбæл кæнидæ, сиуæй 
истохидæ сæ хæццæ. 
Аци бон ба къамбецмæ еци адгин кæрдæг цæмæдæр гæсгæ æмбуд 
гъæмпау фæккастæй. Къанауи уазал уомæладæ ймæ изолгомау 
адтæй, фал æ рагъ куддæр ехæнрезæ кодта. Æвæдзи, хор мегъау- 
уон фæцæй... Æ рагъæй еци аууон рагæлдзунмæ багъавта, фал си 
неци уадæй. Рагъдзар æ коммæ нæбал кастæй, æмпулдæй... 
Къамбец æнгъæл кастæй, идарддæр ци уодзæнæй, уомæ. 
Æнкъардта — тог бадгæ цудæй е ’уæнгти, уæдта бунтондæр байсу- 
стæй. Рохс ибæл батар æй; маргъ, думгитæ, къанау — бандзуг æнцæ. 
Аци зин уавæри — нуртæккæ мегъæ ниггупп ласдзæнæй, æма уæдмæ 
æваст къамбецæн æ тогдадзинттæ райгон æнцæ, сæххæтгæнгæ си 
фæндон тог рацудæй. 
Ецигъæдонæй исхизтæй тæрфæй, æнахур рæсугъд имæ фæк- 
кастæнцæ будуртæ, рæгътæ, гъоцитæ, æ цæстæ æргъаубæл рахас- 
75 

та, фал си еунæг богъа къамбец дæр нæ фæууидта. Æ тог тæвдæ 
кодта æ бауæри. Цидæрхузон гъар рист ин дзихъи кодта æ уæр- 
гутæ, æ рагъ сугъдæй. Еу рæстæги рараст æй æргъауæрдæмæ, хъæ- 
бæр мæстгунæй, хилæрвонгæй, цæмæй син сæ богъай хæццæ исто- 
ха, фал æ маст исдæрцудæй æма базийнадæ кодта. 
Æнæудзæл адтæнцæ фалдзостæ, алли дзæбæх тæф уагъта кæр- 
дæг, фал къамбеци бауæри æхсистæй уæззау æнкъарддзийнадæ. 
Еу афони, тунæ нивæндæгау, дæргъвæтийнæ ниууаста. Гъоцитæ 
ймæ сæхе разилдтонцæ, фал гæс нæй, зæгъгæ, уæд нæуæгæй кæр- 
дæгмæ лæмбунæгæй æрæвналдтонцæ. 
Къамбец нирраст æй е ’стойнæмæ. Æрлæууидæ, æ къæхтæй 
арæхсгæ феууæрдидæ æ фæздонæ, уотемæй цудæй нанамæ, цæ- 
мæй æй æрдугътайдæ. Цæугæ-цæун уæлрагъмæ — стойнæмæ ис- 
гъæуай кæнидæ. Æ цæстити размæ рауæзæ-бауæзæ кодта æ бунат. 
Еуæй-еу хатт æй æппундæр нæбал растæфидæ... О, цудæй нанамæ. 
Фал ма æргъау ба хезгæ цæмæн кæнуй? Гъоцитæ нæма ’рцудæнцæ, 
къамбецæн ба гæс нæййес, æ барæ æхе’й... 
Уосонги размæ æрлæудтæй, æма æ уастмæ нана рацудæй. 
— А, æрбацудтæ? Рæфтигон цæмæн æрхъæрттæ, æргъау ма 
хезни ку æнцæ? 
— Мадта, кæд æрцудтæ, уæд æрбацо, æрдоцон дæ. Дæ фæз- 
донæ ревæд ку ’й, цæмæн æрцудтæ? 
Æфсийнæ ивазта ревæд фæздонæ, къамбец æ сæр исæргъувта 
æма æнкъардта нанай тæф, игъуста ин æ дзурд. Фал æй аци бон 
цидæр лæгъуз дугъта. Æма къамбец зæбæтдзæгъдæ кæнун бай- 
дæдта... Идард кæмидæр арвбæл сау мегъти ’хсæн нистæфтæй 
къамбецти къуар æма ймæ сæ еу ниууаста гъæдтæ æма фæндæгти 
сæрти. Нæбал лæудтæй еу рауæн. 
— Дæ нанай æмпурсис æма ма дæ ка доцдзæнæй?.. А къамбец 
цидæр кæнуй. Уæй! Гъазгæ кæнуй... Богъа æй гъæуй. Сосæн, ами- 
стол, рухæн, кæфти мæйæ, геуæргоба, цæппорсе, æнсур, комах- 
сæн, хумидайæн... кæрдæгæзмæлæн, ханси мæйæ! Хуарз рæстæги 
низзайдзæнæ, хор æ тухи бацæудзæнæй... Дæ бæдолæн дин цъæх 
кæрдæг хæсдзæнæн. 
Къамбец къулдунмæ исцудæй, цъæх дуйней сæрти нигъгъæуай 
кодта идард хорæй сугъд тъæпæнтæмæ. Уоми æндзæри мегъи рагъ- 
бæл хормæ æрттивтонцæ къамбецтæ; тухгиндæр æма си устурдæр 
ка ’дтæй, е ймæ æ сæр бæрзонд исæргъувгæй, ниууаста. Къамбец 
æхцæуæн уолæфт искодта æма, тухст уаст кæнгæй, æхе комæр- 
дæмæ рауагъта. Пуруса ци дзæдурбуни сæрти рагъазта, уоми 
æмпурсгæ раевгъудæй. Æносон гъæди цъæх бауæри хизтæнцæ хори 
тунтæ. Бæлæсти гæмæх зæнгитæ æставд, мæрзæздугъд уедæгтæй 
хуæстæнцæ зæнхæбæл. Къамбец æстæмæй-астмæ æрлæууидæ, ний- 
гъосидæ гъæди æнцойнæ уолæфтмæ. Куд ниллæгдæр, уотæ зæнхæ 
уомæлдæр кодта, лæдæрдтæй фариккон æмбуд сифти смаг, æ финдз- 
бæл æрбагъазидæ дабони карз тæф. Уæдмæ рахизтæй лискъæфгун 
æрдозæмæ. Æмбæлун ибæл райдæдтонцæ ниллæг къотæртæ. Етæ 
76 

хатгай æ сиути рахæссиуонцæ æма ’й хъор кодтонцæ цæунмæ. 
Раевгъудæй æрдозæй. Дуйней æнахур сæхъ-суни къамбец, къу- 
руйау, нецибал игъуста. 
Æнæудзæлæй хизтæй урдугмæ — адагæмæ. Ами ин æргъæ зæн- 
хæбæл цæун фæззиндæр æй. Уæдмæ рахъæрттæй гъæдгæронмæ. 
Уомæй еу-фондз æма инсæй боней фæсте аци рауæнти цудæй 
цауæйнон Адам. Цауæйнон ба, куд фæууй, уотæ, мæнгæттæ дзо- 
рунмæ тулаваст — къамбеци лæсæнвæдтæ коми æргъæбæл фæу- 
уидта æма таус рауагъта: 
— Аци бон арсбæл исæмбалдтæн. Мæ дзурд мин фегъосгæй, 
фæттарстæй æма адагæмæ æхе рауагъта. Бæлæстæ æд къуалатæ туд- 
та, лискъæфбун æрдозæ еугур æнсанст никкодта. Рамарон æй, зæгъгæ, 
фал, цауæн кæнун афонæ ке нæй, е мæ зæрди æрбафтудæй... 
Къамбец лæудтæй гъæдгæрон хъæбæрхуари будури нихмæ. 
Æвзартæ хорæфсесæй тæмæнтæ калдтонцæ, рæудумгæ сæ уозæгау 
кодта. Æ бæрæг астæу уæгъæлий седзæр къотæр æнцойнæ цард æрви- 
ста. Зилдæгæй ибæл дув-дув кодтонцæ гъунтьузбауæр дидинбиндзитæ. 
Хъæбæрхуари зæнхи иннæ кæрони еу зæронд кæрдту бæласæ 
гъæрзгæ-нæтгæй тадæй. Æ рист къалеутæбæл сифтæ дæр ма гæ- 
зæмæ байзадæй. Сæрæй-бунмæ æ бауæр æрхиау бор-борид иссæй. 
Рагон арвдзæф адтæй. Уæдæй ардæмæ æ уæззау цæфтæ фæдздзæ- 
бæх кодта. Æ незтæй ку исуолæфтæй, уæдта ймæ Каранци гъæуи 
цæрæг, æрдæгзунд Мацак баздахтæй æма æ циргъ фæрæтæй уодæ- 
гас бæласæн раст æ зæрди бунæй дæс æма инсæй уедуги, уæдта 
æртæ цолпий искъахта. Уæдæй фæстæмæ и мæгур гъæддаг кæрдту 
мæлæти къахбæл ниллæудтæй. 
Къамбец тухстхузæй кастæй Каранци гъæуæрдæмæ. Æ уæззау 
къæхтæ уомæл зæнхи рансуфиуонцæ. Æфхуæрд æхсæрæ бæласи 
къотæри буни сау калм, æнгом æздухстæй, æхе тавта, æ марги 
тъинкк хормæ фунхта. 
Еу афони къамбецмæ уотæ фæккастæй, цума гъæуи гæмæх 
къулдун хормæ сурх зинг фестадæй, нихъхъуæцдзуд æй. Æнтæф 
уолæнтæ ин æ цæститæ æма уолæфæнтæ ниссор кодтонцæ. Идардмæ 
гъæу æдзæрæги хузæн адтæй: рæзбунæй æзгули не ’гъустæй, хæ- 
дзæртти сæрти сурх гъосинтæ саухуз райстонцæ. Къахвæндагбæл 
— æзмæлæг нæ. 
Уайтагъддæр æрхъæрттæй æ гъæумæ. Еу дзæхæрадони мин- 
къий къанау арæзт адтæй кауи бунти къабускай татхатæмæ. Кау- 
рæбунтæй фæтæнцæсгон сонхурай1 тæбæгътæ къамбецмæ фенгаст 
æнцæ. 
Хор уоййасæ карз тавта, æма зайæгойтæ инод кодтонцæ. Гæ- 
дибæласæн æ зæнгæ исуорс æй, æ сифтæ исæздухститæ æнцæ. 
Æрмардæнцæ картофи зæнгитæ, деденæгæфтауæг хуæргæнæстæ 
æма цивзитæ. Зайæгхалæй цидæр адтæй, етæ еугурæй дæр уарун 
æнгъæл арвмæ дзиназтонцæ. 
’Сонхура — подсолнух, подсолнечник. 
77 

Фæткъу бæласи буни лæнк-лæнк кодта бор куй. Уорсзакъæ 
зæронд Саркис зилдæй мудибиндзити бæтманмæ. Сонхурай тæ- 
бæгъти æхсæн, æ зæронд дивилти тугъдæй, цæурæхцæ кодта бу- 
дургъæ. 
Саркис цардæй надгæрон. Æ хæдзарæ æма ин скъæти астæу 
адтæй устур тургъæ. Тургъи — хоритауæн; куй æй цъундæцæстæй 
гъæуай кодта æхсæрæцъеутæй. Еу афони æ медфунмæ цидæр къах- 
гъæр æригъуста. Ракастæй, æма æ уæлгъос — къамбец. Фесхъæтæг 
æй æма æ катаййи кауи сæрти расæррæт кодта нанай агорæг. Фал 
некæми неке фæууидта æма фæстæмæ æ бунатмæ æрæздахтæй. 
Еу цæйдæрбæрцæ рæстæг къамбец æдзинæг фæккастæй куймæ, 
нийнæфтæй. Уæдта бацудæй скъæтмæ. Талингæ си адтæй æма æ 
цæститæ ферттевиуонцæ. Цидæр æнахур унæргъун игъуста. Цума 
тугургъæдтæ нæттæнцæ, кенæ ба ’й хæлаур тæрсун кодта?.. 
Къамбец фæстæмæ рацудæй скъæтæй, ниууаста æма бабæй 
рагъæуæйттæ кодта фалдзостæмæ. Нæ, нæ фæррæдудæй, сæхемæ 
бацудæй. Мæнæ къабускай татхатæ, æ зонгæ кауæ, сæ куй Басар, 
хоритауæн... Фал ай аци афони ами ци гъудæй? Далæ идард кæ- 
мидæр бор хорсугъд тъæпæнтæбæл — къамбецти къуар нирраст 
æнцæ гъар хъумтæмæ. Сæ еу — тæвдæ тог, рæсугъд, тухгин. 
Къамбец æхе надæрдæмæ баиста. Куй æ горæй-гормæ гъæугæ- 
рони уæнгæ ниццудæй. Уоми ба рæсог дони сувæллæнттæ цъæп- 
накæ кодтонцæ. Сæ цъæхахст идардмæ игъустæй. 
Æ цуди кой кодта къамбец, куй си фæстиау райзадæй. Фал, 
цалинмæ рагъаууон фæцæй, уæдмæ æ фæсте æдзинæг кастæй, цума 
ци ’рдæмæ раевгъуйдзæнæй, уой хуæздæр нигъгъуди кæнунмæ гъав- 
та, уотæ. 
Куй ма æ фæстæгутæбæл бадгæй, еу минкъий æрхункæсæ ра- 
кодта надæрдæмæ, уæдта тургъæмæ раздахтæй. Æнгъæл адтæй: 
айфонмæ æхсæрæцъеутæ, сæхе евгед байзайгæй, мæнæуæй гага 
дæр нæбал ниууагътонцæ... 
И над къамбеци бахаста адагæмæ. Ами кæд дон иссера... Е 
’смотæнтæбæл уадæй нæуæг хумæгонд зæнхи тауæг тæф. Æ зонгæ 
рауæн æй. Ами гъæуама кæрдту бæласи буни хумгæнгути галтæ 
бадонцæ. Сæ хæццæ ба — дууæ къамбеци. Нуртæккæ еци къамбец- 
тæй еу — богъа гъæуама æ сæр исæргъува æма æ фæсонтæй балæ- 
дæра силæ къамбеци æрбацуд. 
Еци æнкъарæнти азари къамбецæн æ бауæр куддæр рабизирд 
æй, алли ’рдæмæ рагъæуæйттæ кодта. Некæми неци. Сауæнгæ 
изæлттæмæ дæр зиндтæнцæ æрмæстдæр хорсугъд будуртæ. Къам- 
бец ивæзæн уаст никкодта. Е ’нкъард уæззау гъæр рахизтæй æдзæ- 
рæг будурти бауæри. Уæддæр æууæндтæй: кæмидæр къамбецтæ 
ласунцæ готон, æма цудæй сæ агорæг. 
Фал фæррæдудæй: хумзæнхæ фæцæй æма бахъæрттæй дор- 
гун рауæнмæ. Ами уæлмæрдтæ ке адтæй, къамбец уой лæдæрдтæй 
æма хумæгондмæ фæстæмæ раздахтæй. Кастæй размæ æма уидта, 
нæуæг хумæгонд зæнхæ куд тулфæ кæнуй, уой. Будургæрон ба 
78 

истадæй богъа къамбец. Æ рагъæй ин æ цæстингас нæбал иста. 
Нидæнгомау æригъуста къамбеци уаст — æ гъостæ исæздухта... 
фæррæдудæй. Цудæй бабæй размæ. Уидта ин æ боргон сæфтæ- 
гутæ. 
Фал аци хатт дæр фæррæдудæй: хумæгонди кæрони адтæй 
устур къæхæн. Æдзæрæг будуртæ бабæй ниффæнзтонцæ е ’нкъард 
уаст. Къамбец ниффуттитæ кодта, изолдæр æ над дардта таргон 
будурæрдæмæ — кæд, миййаг, уоми исæмбæлидæ богъабæл. Нур 
иссæргой æй æма уасгæ-уасун урдугмæ раевгъудæй. Уаста, фал, 
æвæдзи, æ уасунгъæр æрмæстдæр æхемæ игъустæй. Хумæ идард 
адтæй. Æма бабæй къамбец еци хатт дæр фæррæдудæй. Фал нур 
æ цæститæ исзилдта арви цъæхмæ æма, е ’зæди хаймæ хатæгау, æ 
тухæ-æ бонæй ниууаста. Æ гъæр будуртæбæл нæргæ цудæй, хормæ 
сугъдæй, исхæлæмулæ ’й æрдзон удзæлти хæццæ, уæдта цидæр 
уæззау уаги бандзуг æй... 
Æрдзæ ба æ фæлхæн кодта; ирæзæг халæй цидæр адтæй, етæ 
базмалдæнцæ, цъæрæхснæг равардта цард æ бæдæлттæн æма хиз- 
та изæйрон сатæг, цæмæй бабæй æ еугæндзон зар баефтиндза. Еци 
еугур нивти æхсæн хумгæрони сау дардта къамбеци фæтæн рагъ. 
Æма бабæй рауæзæ-бауæзæй цудæй хæрдтæ ’ма урдугути е ’нæбæ- 
рæг нæдтæбæл. 
Гъæддаг кæрдту бæласи буни хумгæнæг, уæлгоммæ хъанæй, æ 
цæсгон æ ходæй æрæмбарзта. Æрдæгфунæййæй æ цæститæбæл 
уадæнцæ, галтæ дон ниуазунмæ куд цудæнцæ, е. Рæсог, сатæг дон 
баниуазгæй, фæстæмæ дзæндæлæй æздахтæнцæ — афонæ ’й еф- 
тундзунмæ. Еци-еу рæстæги ма æстæфтæй циуавæрдæр бæгънæг 
силгоймаг — æлвæст реутæ æма æнгом губун. Æ зæрди ин арт 
æндзарста силгоймаги къæл-къæл, æма ймæ лæг æ фурдессагæй 
исдзоридæ: «Нæ, уомæн уæн нæййес...» Галтæ бунатмæ хæстæ- 
гæй-хæстæгдæр кодтонцæ, еудзæстуг къамбец æ сæр батилдта. Лæг 
æнкъардта, уæлдæф куд сатæггæнгæ цудæй, уой. Æ фæсмæкъур 
кадæр лæудтæй æма дзурдта: «Уомæн уæн нæййес!» Æрæгиау, 
æхе раргъувгæй, æ лæкъун цæститæ рауурста æма уинуй еци еугъæ- 
дон раздæриккон нивтæ: будур, хор... Хæстæггæнгæ цæуй галти 
къахгъæр. Æ цулухътæ искодта, е ’уæнгтæ райвазта æма галтæрæ- 
ги хæццæ æ меднимæр хилæ кæнуй. Цума уой лазæй фæййаууон 
æй æ цорæй и бæгънæг силгоймаг, уотæ. 
Æрцæуæг къамбец лæудтæй хумгæнæги рази. 
— Æ мæнæ дессаг, кæцæй фæддæ? Фидесæн бунатмæ дæ ку 
равардтан... 
Е бауаста æма ауæдзæ-ауæдзæ хумгæнди баевгъудæй. 
— Нæ, мах фонс нæ дæ, — загъта хумгæнæг, — богъа агорис. — 
Мæгурæг! Ци дин кæнон, мæ богъа-къамбец æвгæрдунмæ рауæйæ 
кодтон. 
Уæдмæ еудзæстуг хумгæнæг къамбец донгонæй раздахтæй. 
Банкъардта, — хæстæг кæмидæр ес е ’мтог фонси хатт, фегъуста 
ин æ мæтъæл уаст. 
79 

Кæрæдзей фæууингæй, дууæ къамбеци хæстæггæнгæ цудæнцæ. 
Мæнæ, рагæй зонгитау, сæ гуртæ исæмбалдæнцæ. Æма кæрæдзей 
рæгътæ аййевæй сæ къембуртæй нихун райдæдтонцæ. Фал уæдмæ 
еудзæстуг къамбец балæдæрдтæй — еу æфсоййи буни ке хæццæ 
цæуидæ, е нæй, фал æнæзонгæ гъазгæ къамбец. Еу цубур усми, æ 
тоги æскъæрнæг бафтуйæгау, цидæр иссугъдæй, цидæр кæнунмæ 
рагъавта, фал ци адтæй æ бон дзæбæхгонд къамбецæн... Ехх, ци 
хъæбæр æй фæндадтæй е ’уазæги зæрдæ балхæнун... 
Е ’нæбони ин, æ сæр æ рагъбæл æруадзгæй, дæргъвæтийнæ 
мæтъæл уаст бакодта, æ цæститæй цæстисугтæ цæппозуртæй æгъзал- 
дæнцæ. 
Силæ къамбец ба æнгъæл кастæй. Æхе йбæл уарзæгой хир- 
хæн кодта. Æ сиуæй ин арæхсгай ранихидæ æ хъури бунтæ, æ 
губун, æ фæрскъитæ. Æхцулæй ибæл æ бæрзæй æрæздохидæ. 
Сæ уомæл билтæ кæрæдзебæл банидзæвиуонцæ. Æма ци нæ код- 
та фурдессагæй! Фал хъæрæу къамбец мæтъæл адтæй, сагъдауæй 
байзадæй... 
Хумгæнгутæй сæ нæл къамбеци бон æма æхсæви æмгъудмæ 
курдта, цæмæй син уой фæсте балæвар кодтайдæ устурсæр бæ- 
долæ. Фал етæ и еудзæстгуги æ гъосæй баластонцæ ефтиндзунмæ. 
Æрмахур, коммæгæс фонс æ бæрзæй æфсойни бунмæ бадардта. 
Уæддæр кæми уодæнстæй гъазгæ къамбец? Цудæй готони го- 
рæй-гормæ. Уаста, æхемæ худта ефтигъд нæл къамбеци. Е ба размæ 
исаразта æ реугудур æма, тухнæтæгæнгæй, ивазта готон. 
Идарддæр бабæй æнгъæлдзауæй сæ фарсмæ цудæй. Фал æго- 
муг, æфхæлдбæрзæй фонс косунæй уæлдай неци зудта. Гал адтæй 
æма, гъе уотæ, æрмæстдæр готон æнхуæрста. 
Силæ къамбец æ бон ку базудта, уæд ма нæли фарс æ сиуæй 
мæстгун æсхуст бакодта æма уордигæй раевгъудæй. Хъæбæр исæ- 
донуг æй. 
Ами, минкъий дæлдæр, рагон къахнадмæ хæстæг зудта сауæ- 
донæ — циуан хæтæли бунæй имæхстæй. Нур байсустæй. Байза- 
дæй ма æ адгин тæф æма сосæг къус-къус. Æгомуг фонс катай- 
гæнгæ донагор зилдæй. Æхе æргубур кодта хæтæли бунмæ, фал æ 
къембуртæ сухæ зæнхæй уæлдай нецæбæл цурæвæрæ кодтонцæ. 
Æ уæргутæбæл æрбадтæй, уæддæр циуан хæтæли буни дон нæ 
разиндтæй. Фæстагмæ хъæбæр исмæстгун æй. Е ’цæгæй сиуæй 
тохун райдæдта хæтæли хæццæ, фал — неци... 
Идарддæр цудæй фæллад къамбец. Сосебæл цæхгæрмæ бахиз- 
тæй æма коми фæййаууон æй. Рохси уодæй ма еу рагъмæ исхиз- 
тæй. Нур ами изæйрон сатæг думгитæ къотæртæй ниппæр-пæр 
кодтонцæ. Фал имæ си еунæг дæр богъа къамбеци уаст не ’рбаха- 
ста. Изæрдалингтæ сæ уæзæ уагътонцæ бæрзонд рæгътæбæл. Хон- 
хи цъоппитæбæл минæггæнгæ цудæнцæ хори фæстаг æстъæлфæнтæ. 
Къамбец мæтъæл ниууаста е ’нæбæрæг фадуати æма æндзæрмæ 
сабургай ниййевгъудæй. 
Кæцæйдæр игъустæй дони унæр, фал ибæл къамбец нæма ис- 
80 

цурæвæрæ æй. Биттиртæ пæр-пæр кодтонцæ æхсæйвон тари. Ами 
татхатæмæ рауагъдкиндæй дон? Æма будур исхъумтæ ’й. Къамбец 
цæугæ-цæун исбуцæу æй каутæбæл. Æ раззаг къæхти æхсæн баф 
тудæй сухæ синдзгун къалеу æма ’й гъезæмарæй мардта. 
Кауи цъасæй æ сæр бацавта æма дзæхæрамæ бацæунбæл ар- 
хайуй. Агоруй дон. Кауæ никъкъæс-къæс кодта. Лæг рафæдеси ’й: 
«Ка ’й е?» 
Æдонуг фонс æ уолæфæнтæй ахæста æмбуд харбузи тæф. Ар- 
хайдта кауæбæл. Нæуæгæй бабæй фæдесгъæр: «Ка ес уоми?» Уæдта 
ранæрдæй топпи гæрах... 
Нур, æнæнгъæлти, сауæдонæмæ ци къахнад цудæй, уобæл 
фæййарæзтæй. Уордигæй еу цидæр ихæлд æскъæтти рæзти æхе 
байста гъæдæмæ. Кæцæйдæр уг æрхунæй дзиназта. Гæди бæласи 
фæстейæй разиндтæй силгоймаги гурæ, — æрбайсавдæй... 
Никки æндагъддæр, сувæллонау, ницъцъæхахст кодта æни 
раййи уг. Æма бабæй гæди бæласи фæсте и гъæди лухдзæг силгой- 
маг фестадæй. Къамбец ма цæугæ-цæун ецирдæмæ еу каст бакодта 
æма æрдозæмæ ниццудæй. 
...Гацца берæгъ исæдзæллаг æй, æ тæнтæ бахаудтæнцæ, фуд- 
хуз фæрскъитæбæл зæболæ кодтонцæ ревæд дзедзетæ. Æ фæтæн 
тъæпæн реу, æстæггун сæр, даргъ гурæ æнцойнæ кодтонцæ къуæ- 
цæлти хузæн къæхтæбæл. Къамбец цудæй е ’рдæмæ. Сирд æхе 
дораууон æрæлхъивта. Ниббадтæй арæсæни, æ уолæфт дæр нæбал 
игъустæй. Фонс дормæ куд хæстæгдæр кодта, уотæ ин берæгъи 
хъилма ’смаг е ’смотæнтæ хъæбæрдæр æргъавта. Ниффуттитæ ла- 
ста, хурæбæл хæрддæр исцудæй æма бандзуг æй еу бунати. Бака- 
стæй дормæ, берæгъмæ, æрзилдтитæ кодта æ алливарс, уæдта ин 
нинцадæй æ сæрбæл. Сирд æ дæндæгутæ низзихъир кодта æма 
гъирдæй. Къамбец сидзмудзи рацудæй, цæмæй ибæл нæуæгæй æхе 
бандзара æма ’й еугур пæскъутæ никкæна. Фал уæдмæ берæгъ 
æхе фæстæмæ рахста. Уидта, къамбец е ’цæгæй исагъудæй æма 
æхе раеуварс кодта... Хунггонди — цуппар бæдоли, фурæстонгæй 
ин æ ревæд дзедзетæ уотæ ниддæйунцæ, æма си тог рагъаруй. Мæнæ 
бабæй сæмæ нур дæр æстонгæй фæццæуй. Цæй æхсир син æрæф- 
таудзæнæй, кæцæй? Ци фæууодзæнæнцæ æ бæдæлттæ, мæгурдæй- 
рæгтæ? Фидæ дæр син ку нæбал ес? 
Къамбеци гурæ нигъулгæ цудæй тари. Æ къæхти астæу — фæл- 
мæн фæздонæ. Гъе уомæн дæ е ’рдæг уæд, на-нæуа, уæдта си еу 
хунæ... Фæздонæ! Фæлмæн! — уотæ гъудигæнгæй, берæгъæн æ 
цæститæ ратартæ æнцæ, æ развæндаг нæбал уидта. 
Уæдмæ æрбон æй. Берæгъ дзой-дзойгæнгæ цудæй. Хæдзари 
цуппар берæгъи бæдоли, фал ибæл къамбец никъкъиллеппитæ код- 
та... Цард — адгин, фал зин хæссæн æй. Æ маст ин æ ахсæни 
къолтæ хуæруй. Кæцæй æрхæсса нур æхсир? Æ рагъмæ исгæпп 
кæнун гъудæй къамбецæн, æрфæлдахун æй гъудæй... Барæн, ба- 
рæн, мæнæ ме ’нхусгæнгутæ байрæзонцæ. О Хуцау, кæд нæ мæнæ 
аци фуддзардæн исфæлдистай, уæддæр нин байагъаз кæнæ — е ба 
6 Къибирти Амурхан 
81 

не ’хсири уой бæрцæ маст ма уа æма нæ бæдæлттæ уотæ мæстигæ- 
рæй ма ирæзонцæ. 
— Басар! Ке нистæфтæ? — дзоруй гъонгæс æ куймæ. 
Къамбец гъæди хурфæй æрдозæмæ рахизтæй æма ниууаста. 
Гъоцитæ сæ сæртæ исæргъувтонцæ, фал бабæй сæ хезуни уаг код- 
тонцæ. Æрмæст имæ богъа ба æхе рахатта æма æ цæститæ тоги 
разилдæнцæ... 
Къамбец æргъауи сæрти аййевæй рагъæуæйттæ кодта, агурдта 
си богъа. 
— Ке дæ, кæцæй æрцудтæ? А! Богъа дæ гъæуй?!.. — загъта 
гъонгæс. 
— Ду Цмакутайæй дæ, Маргой къамбец. Ай-ай-ай! Ци идард 
нæдтæбæл фæццудтæ! Куд æрбахизтæ хуæнхтæ æма гъæдти сæр- 
ти? Минкъий гъезæмæрттæ нæ фæууидтайсæ... Мадта ма уæд зæ- 
ронд Марго сæрæгас, æнæнез æй. Мæгурдæйраг, æ фурт тугъдæй 
нæбал исæздахтæй. Еумæ адтан фронти. Балтий денгизи фæддæл- 
дон æй. Фал ин æ мадæмæ уæхæн хабари хæццæ бацæун нæ бан- 
диудтон. 
Богъа æхе къамбецмæ ласгæ цудæй. Æ раззаг къæхтæй фæс- 
тæмæ пурх кодта мулдзугути гобæттæ. Къамбец ба æхецæн æргъауи 
æхсæн нæл агурдта. Нур кæсуй, æма æхе исцæттæ кодта хилæмæ. 
Уæдмæ гъонгæс æ богъай æргъауи астæумæ баскъардта. 
Къамбецмæ ба, æ лæдзæгæй æвзедгæй, дзоруй: 
— Цо, цо, фæццо идарддæр. Аци рæбунтæ еу-дæс анзи дæр 
къамбеци богъа нæбал адтæй... Дæ фæздонæ ба ци кодта? Куй? 
Берæгъ? Барæнай, барæнæ! Ци арф гъæдгин дин фæцæй? 
Къамбец гъонгæси цорæй æргъаумæ бараст æй. Кастæй гъоци- 
ти сæрти, æсмуста сæмæ, агурдта богъа. Етæ ба, еци æнæмæтæй 
сæ хезуни уаг не ’халдтонцæ, сæ фæздæнттæ идзаг кодтонцæ æхси- 
рæй. Уотæ æнæпайда гъæуæйттæгæнгæй, къамбец зæрдхъурмæй 
ниууаста. 
Нæ, соцъа нæ кодта гъоцити æнæмæтæ цардмæ, фал имæ еунæг 
устур бæлдæ адтæй — а дуйнейæй нæ фесæфун, æ дзилагæ æскъу- 
нун нæ бауадзун. 
Уогæ ба еци рауæнти раздæр цæйбæрцæ къамбецтæ уидæ! 
Хецæн æргъæуттæй хизтæнцæ æд бæдæлттæ, æд мадтæлтæ... Бо- 
гъатæ ба сæ гъæуай кодтонцæ. Нецæмæй син тæссаг адтæй. Сирдтæ 
гъуди дæр нæ кодтонцæ. Нур ба ма аци хоргун будурти ефстаг 
дзæгъæл къамбец разиннуй. Искунæг æй сæ муггаг. 
Еу рæстæги фæсте ин гъонгæс æ рагъ лæдзæгæй ниххуаста 
æма ’й æргъауæй фæххецæн кодта. Æнæ нецæмæй бабæй рараст 
æй æ фæндагбæл. Фæндадтæй æй косгути фæрсаг гъæу Кечутмæ. 
Ами косгутæ гъæдæ цæттæ кодтонцæ къелатæ кæнунмæ... 
Гъæдгæрон ковæндонæй кедæр æстуф цудæй. Еу зæронд уосæ 
Хуцаумæ кувта. Къамбец хæстæг бацудæй æ цормæ. Æма уосæ 
ниддес кодта: «А мæ хуæрæ Маргой къамбец ку æй. Ардæмæ ба 
кутемæй æрбахъæрттæ? Æви дæ уæйæ ракодтонцæ? Нур цал анзи 
82 

нæбал фæууидтон мæ хуæри! Æма мæлæти хæстæг ку нæ цæруй. 
Киндзи ку цудтæн, уæд мæ нæхе гъæуæй бæхуæрдуни æртæ бони 
æма æртæ ’хсæви фæлластонцæ. Кæдæй дзорун мæ фурт Степа- 
нæн: «Цалинмæ ма æгас дæн, уæдмæ ма мæ ескæд мæ хуæрæмæ 
фæлласæ». Фал — неци...» 
Зæронд уосæ сагъæсти рандæ ’й, имиста æ кæддæри бæнттæ. 
Къамбеци гъуддаг æ зæрдæй фæццох æй. Е ба уæдмæ æ цуди кой 
кодта æма си дзæвгарæ райдард æй. Рагъæй урдугмæ ниййевгъу- 
дæй. 
Бæргæ ма никкатай кодта и зæронд уосæ: «Гъей, еске æй ку 
бауорамидæ, цалинмæ Маргомæ телефонæй дзорун кæнон, уæдмæ!» 
Фал... 
Нур æгомуг фонс бахаудтæй бунтон æнæзонгæ рауæнмæ. Уæл 
дæф си цидæр уæззау, зин нихъуæрæн адтæй. Хъур æхгæдта кар- 
биди смаг, бензини хъуæцæ. Гъостæ къуру кодтонцæ æфсæйнаги 
дæгæрнайæй. 
Дзæбæх банкъардта, раздæр кæми зилдæй, е дзæнæт бæстæ ке 
адтæй, уой. Уоми мудибиндзитæ, деденгутæ, бæлæсти сифтæ бун- 
тон æндæр тæф лæвардтонцæ. Æрдзи еци берæ дессаг хуарздзий- 
нæдтæ ами еугурæйдæр æфсæн-бетони буни фæцæнцæ. 
Цæугæ-цæун æ надбæл берæ дессæгтæ уидта. Еу рауæн къах- 
надмæ хæстæг бадтæнцæ æригон кизгуттæ æма лæхъуæнтæ. Етæ 
карзæй дзурдтонцæ цардиуагæбæл. Деси сæ æфтудта Вагнери му- 
зыкæ, æвзурстонцæ Эсхили трагедитæ. Фал, сæ рæзти къамбец 
раевгъудæй, æви сæ сæрти хуæдтæхæг ратахтæй, уой ба лæдæргæ 
дæр не ’ркодтонцæ. 
Зæронд Тигран æ дуйней цард гъæуи рарвиста. Æ къæхтæ ба- 
фехсудæнцæ фонси фæдбæл цæунæй. Е ’ргъауи къамбецтæ дæр 
уидæ... 
Æрæги ба исгорæттаг æй; æ цæуæт æй нæбал ниууагътонцæ. 
Нур къохаууонæй кастæй æхсæзæймаг уæладзугæй. Уинуй: дæлæ 
къамбец гъæуæйттæгæнгæ æрбацæуй. Фур æхцæуæнæй зæрондæн 
æ зæрдæ ниссæххæтт кодта. Уотæ ’ймæ фæккастæй, цума зургæ 
сауæдæнтти сатæгадæ, гъæдтæ æма фæзти хуæрздæф, рæудумгити 
тæбар-тубур æ фæтæн сиутæбæл лæварæн хаста. Æ уиндæй и лæги 
цæсгонбæл цийни медбилхудт бандзуг æй. Æма ма, цалинмæ æ 
фæтæн сау рагъ зиндтæй, уæдмæ ’й гъæуай кодта. 
Изæрмелти къамбец рахизтæй устур фæндагмæ. Æрлæууидæ, 
рагъæуæйттæ кæнидæ, ниууасидæ, уæдта бабæй æ цуди кой кодта. 
Хъæбæр зин ин лæвардтонцæ æфсæйнаги дæгæрна, уæдта аллиху- 
зи æнсарæ гъæр. Истæвдæ’й æ фæздонæ, имиста сæ куй Басари. 
Нанай сæрбæттæн ба цума карбиди тæф кодта. 
Уæдмæ, горæт ци тъæпæни адтæй, уоми еци-еу рæстæги ис- 
сугъдæнцæ берæ, берæ рохситæ. Нур ин фенцондæр æй горæтгæ- 
рæнтти хуæнхтирдæмæ цæун. 
Бон цъæхтæ куд кодта, уотæ къамбец æрбахъæрттæй горæти 
иннæ кæронмæ. Цæргутæ се ’хсицгон фуни адтæнцæ. Æрмæстдæр 
83 

еу хæдзари медгоренæй игъустæй куйти рæйун, уастонцæ кæркитæ. 
Аци зæрдесгæ бæстихаййи æрлæудтæй æма нийгъуста. Идардæй, 
нидæнгомау цудæй къахгъæр. Æ финдзбæл уадæй уомæл цъоппи 
тæф, æригъусидæ фусти уасун. Фал имæ уотæ дзæгъæли кастæй, 
уомæн æма хуæнхтæ ардæмæ хъæбæр райзол æнцæ. Нана ин доцгæ- 
доцун æ рагъ фæлмæн радауидæ, аци изæр берæ æхсир æркодтай, 
зæгъгæ. 
Уæдмæ дзæбæх æррохс æй. Къамбец æ фуни уагæй фæццох 
æй. Æма æцæгæйдæр уинуй фусти дзогæ, фиййау сæ е ’скъоттæй 
тæруй размæ. Нур æй æ фун нæбал сайдта. 
«Кæсай, кæсæ, горæти дæр къамбецтæ фæззиндтæй», — дзо- 
руй фиййаутæй сæ еу. 
Нур къамбецæн, фустæ фæууингæй, цидæрхузи фенцондæр 
æй æма дзоги хæццæ рараст æй. Æхе хузæн цуппæркъахгунтæ 
фæууингæй, горæтæй нæбал тарстæй. Цудæй сæ хæццæ, цума еумæ 
хъæбæр рагæй адтæнцæ, уотæ. 
Фиййæуттæ ба сагъæси бацудæнцæ, тæрхæнттæ кодтонцæ, аци 
дзæгъæл къамбецæн ци кæнонцæ, уобæл. Рафæндæ кодтонцæ: 
«Фусти хæццæ ’й фидмæ раттæн». Хъæбæр цурд æй ранимадтонцæ 
— цæй аргъ никкæндзæнæй, уæдта си алкæбæл дæр цæйбæрцæ 
æхца æруайдзæнæй, уой. Тæрсгæ дæр кодтонцæ. Давд гъуддаг ку 
рагъæр уа, уæд ахæстдони кедæрти æркъирхун багъæудзæнæй. Фал 
æй уотемæй рауадзун дæр ескæд фæсмойнаг гъуддаг исуодзæнæй. 
Горæти гъæунгти цирæгътæ нæбал цæфстæнцæ. Адæн æзгули 
кæнун байдæдтонцæ æма фæйнæ-фæйнæ дзурди кодтонцæ. 
Фусти дзогæ кумæ цудæй, уоми над нарæгæй-нарæгдæр код- 
та, уæдта байгон æнцæ æфсæйнаг колдуæрттæ. Фустæ размæ цæун 
нæбал кумдтонцæ, фал сæ фиййæуттæ, æскъотгæнгæ, тухтæрæ 
кодтонцæ. Къамбец банкъардта цæхгун тоги тæф. Размæ бауидта 
æстори сæртæ кæрæгондæй, сæ цæститæ нидздзангъир æнцæ, уоте- 
мæй. Зин базонæн н ’адтæй, аци фæндаг хезнæмæ ке нæ цæуй, е. 
Æфсæйнаг дуæртти рази фустæ никки хъæбæрдæр никъкъупхæ 
’нцæ. Уæдмæ ба дуар еугур игон бацæй, æма фустæ банакæ код- 
тонцæ тургъæмæ. Къамбец дæр уони гулфæни дуармæ хæстæгæй- 
хæстæгдæр кодта. 
Фиййау, къамбеци æ лæдзæгæй æрцæфтæгæнгæй, дзоруй: «Раз- 
дæхæ, дæу дæр еу афони ардæмæ гъæуй. Нур ба бал цо æма дæ 
хецауи байагорæ!» 
Къамбец æнахур рауæни бафтуйгæй, еу æрдæмæ раздæхунмæ 
дæр нæбал арæхстæй æма иннердæмæ дæр. Скьæрæнгæнæг бабæй 
ин æ рагъ никкидæр æрхуаста, æма уæд нæтгæй фæстæмæ раздах- 
тæй. Сæ куй ба ма ’й фонсæвгæрдæни азгъунсти колдуарæй дзæв- 
гарæ идарддæр фæссурдта. 
Нур, фусти дзогæй рартæсгæй, циуавæрдæр надбæл нирраст æй. 
Раги низгули æнцæ адæн туристон лагери. Сехуари фæсте сæ 
автобус рараст æй балций. Фиццаг æздæхæни фæззелгæй, сæ ра- 
зæй уинунцæ цидæр æнахур цæрæгой. Цæуй æхецæн нади бæрæг- 
84 

астæути, гъуди дæр неци кæнуй. Автобус æрлæудтæй æма къам- 
бецмæ цъæхснаг уаст кæнуй. Фал уæддæр æ ампъез не ’халуй. 
Уæдмæ ймæ рахизтæй туристтæй еу — Ерванд Хачатурян æма ’й 
еуварсмæ раздахта. 
Автобус къамбеци разæй ку фæцæй, уæд иннæ туристтæ дæр 
дессагæн рахизтæнцæ. Ерванд, гиризгæнагæ лæхъуæн, хузесæгмæ 
дзоруй: «Гъæйдæ-уай, нæ хузæ нин еумæ исесæ, — Африки тух- 
хæй зæрдæбæл дарунмæ». 
Къамбецæн æ рагъбæл адтæй æхсæри асæ хæппил, æ бауæр — 
тундтитæ. Фæздонæ — рæсуд, уæдта ин ибæл зиндтæй берæгъ кенæ 
куййи дæндагдзæфтæй. Нур ин Ерванд æртæрегъæд кодта, æ рагъ 
ин фæлмæн æрсæрфта æма ’й аййевæй еуварсмæ раздахта. 
Æ гъазуни рæстæги ай разæй дæр аци къамбец берæ гъезæ- 
мæрттæ фæууидта. Фал богъабæл не ’сæмбалдæй. Дууæ мæйей 
фæсте бабæй æ катаййи нæуæгæй расхуста æ зонгæ нæдтæбæл. 
Еци хатт еу дæлвæзи богъай хæццæ дууæ æхсæви фæцæй... 
Низзадæй августи кæрони, фал еци анз уазал фæззæг адтæй, 
æма ин æ бæдолæ нæ бафæразта, ниммардæй. 
Нур дæр бабæй дзæгъæли цудæй еци зин фæндæгтæбæл. Мæнæ 
æ гъосбæл æруадæй фиццаг фусти, уæдта гъоцити уасун. Æ сæр 
исæргъувта æма хъæбæрхуари будурти æндаг фарс цидæр æзмæ- 
луй, уой банкъардта, Догъ райста цæхгæрмæ, ецирдæмæ. Æрба 
хъæрттæй: уинуй си цалдæр фуси æма хъадамай гъог. Къамбецæн 
ба си æ кой дæр нæ! Цæхгæрмæ еци зæлдæбæл раевгъудæй цодтæ- 
модтæгæнгæй. 
Е ’зæр æрхаста еу тæрфаумæ. Абониккон туристтæ дæр ами 
æркодтонцæ фусун. Къамбец син фиццаг сæ пъалаткитæ стонуат 
бангъæл æй. Хæстæгдæр сæмæ æхе байста, æма йбæл етæ дæр 
хъæбæр бацийнæ æнцæ: «А, мæнæ бабæй абониккон къамбец. Æгас 
нæмæ цо!» 
Сæ пъалаткити аууонæй изæйрон ирдгæ кумæ нæ хъæрттæй, 
уордæмæ бацудæй æма æрбадтæй. Æ къæхтæ даргъ рауагъта, æ сæр 
зæнхæбæл æрæвардта æма еци фæлладæй уайтагъд бафунæй æй. 
Уидта адгин фунтæ: æстардта æ бæдоли дзæгъар тæрних. Е æ 
мадæмæ мæтъæл цæститæй искæсидæ, уæдта сæ æ фурæхцæуæ- 
нæй ницъцъундæ кæнидæ. Бæдолæ лæмæгъ адтæй: нæттæй, гъæрз- 
тæй. Уæдта æппунвæстаг фæццидæр æй. Фал нана æма гъонгæс 
Минас мади расайдтонцæ: æ бæдоли цар ин гъоги уæси рагъбæл 
æритудтонцæ æма ’й цæхдонæй байсарстонцæ. Æ фуни æстардта 
æ сæйгæ бæдоли устур сæр, нийнæфидæ. Уæдта æ бæдоли гъун- 
тъуз цар гъоги уæси рагъæй æргурдæй. Уæс низзир-зир кодта. 
Къамбец æй ралæдæрдтæй æма ’й фæрсæрдæмæ рансудта... 
Æ медфунмæ æнкъардта æ фæздони рист. Нуртæккæ ’й нана 
доцун райдайдзæнæй. Æ фæздонæ æрлæмæгъ кодта — æхсир ра- 
вардта, фал дзуккитæ ристæй нилвæст æнцæ æма не ’рæфтудта. 
Фæсахсæвæрти къамбец æригъал æй. Æрлæдæрдтæй æ фусу- 
нуат — адæни фалдзос. Етæ сабур, æнцойнæ хустæнцæ. Идардæй 
85 

игъустæй куйти рæйун, минæг кодта фиййаути арт. Къамбец фес- 
тадæй, æхе райвæзтитæ кодта, нибберигъта æма кæрдæгбæл хезун 
райдæдта. Сæумæраги еу-дууæ туристи иннетæй раздæр феста- 
дæнцæ æма пъалаткæмæ хæстæг къамбец исуидтонцæ. Ниццийнæ 
йбæл æнцæ... 
Ардигæй къамбец некумæбал тагъд кодта. Æгæрон дуйне имæ 
уоййасæ дессаг нæбал кастæй. Æ цæсгонбæл мæтъæлдзийнадæ та- 
дæй. Кæмидæр ами хæстæг æргъау ке ес, уой лæдæрдтæй. Æрмæст 
сæмæ нурмикконау нæбал тундзтæй. Рæудумгæ ймæ фæскъуппу- 
рæй хаста буйнаг, цигъд, къæпуй месин, куйтæ, резинæ цулухъти 
тæф. Æрмæст æргъау нæма уидта. 
Къахнадбæл исевгъудæй, хъæбæр адгинæй баниуазта сатæг дон. 
Уинуй: минкъий кизгæ æрцæйцудæй къибилати хæццæ сауæдо- 
нæмæ. Ниррæйдтæнцæ куйтæ къамбецбæл. Ра’й сурдтонцæ, фал 
си нæ тарстæй. Æрлæудтæй æма сæмæ æдзинæг кастæй. Уæдмæ 
фæззиндтæй курд. Куйти рандæ кодта æма къамбецмæ æрбацу- 
дæй. Æ фæсгъостæ ин ранихта, æрлигъзитæ ’й кодта, уотемæй æй 
æхебæл æрæллау кодта. Уæдмæ курди мадæ рацудæй къибилай 
хæццæ. Къамбеци алливарс æрзилдæй. Дес, тæмæстæгæнгæ йбæл 
батутæ кодта, æрæйсæрфта. Уæдта арæхсгай æ буни бабадтæй. Æ 
фæздонæ ин фæлмæн рауурста. Фæстæмæ рауæлæ æй æма дзо- 
руй: «Е дин гъæугæ фонс. Нур ду дæ мадæн ескæд къамбец куд нæ 
балхæнис? » 
Курд балæдæрдтæй æ мади дзурди ’здæх æма æнæ дзоргæй 
къамбеци гъосбæл рахуæстæй пъалатки ’рдæмæ: 
— Цæугæуай, нæ мадæ, цæнхæ рахæссæ, и дзæбæх цæнхæй, 
уæдта стойнæй ба — сæрбонс. 
Цалинмæ æ мадæ фæстæмæ здахтæй, уæдмæ курд æхебæл 
æллау кодта адæгон фонс: æ рагъ ин дудта, æ фæсгъостæ ин них- 
та. Къамбец фурæхцæуæнæй цъундæцæстæй æ сæр бæрзонд исæр- 
гъувта, æ къæдзелæ æ рагъбæл исæздухта æма гъосæй лæудтæй. 
Еци сахат ин æваст кардæй æ гъоси кæрон дууæ рафаста, æ гъæд- 
гинбæл ба ин цæнхæ рарæгæдта. Е æ игакæ адтæй. Уæхæн игакæ 
хастонцæ æ цуппар гъоги, æртæ сæгъи, дæс æма дууинсæй фуси, 
еу æфсæ бæх, еу урс æма дууæ куййи. Нур ба ма къамбец. Ном 
дæр ибæл райвардта — Нардоз. 
Уæдмæ мадæ цæнхи хæццæ рацудæй æма ин æй бастæрун код- 
тонцæ. Сæ кизгæ ба ин дууæ къибилай дон бадардта. 
Нур мадæ арæхсгай къамбеци буни бабадтæй. Æ идзаг фæз- 
донæ ин æрæхснадта, еума хатт æй рауурста æма уотæ рæхги къи- 
билай бунбæл азæлдæй «цах-цух, цах-цух»... 
Къамбец æ сæр исæргъувта, уолæфтæй уæлдæф. Доцæг фусти 
тæф кодта. Къамбец æвæндонæй æрæфтудта. 
Уотæ, æ цæстæ дæр некæмæй æрникъолгæй, зæронд уосæ дугъта 
аёнахур къамбец. Уæдмæ æваст дзуккитæ фехгæд æнцæ, æхсир 
фæссæхъсун æй. И уосæ къехæй райзадæй: «Ци ракодта, цæмæн- 
нæбал æфтауй?» 
86 

Къамбец ба кастæй размæ, хонхи дæлбилæмæ — цъæх фæзæмæ. 
Æнæнгъæлти еци æндзæри, зæнхи бунæй февзурæгау, исзиндтæй 
къамбецти æргъау. Еу си еугуремæй саурагъдæр æма устурдæр. Æ 
сæр размæ нийтинггæнгæй, сабур æма дæргъвæтийнæ ниууаста. 
Гъазгæ къамбец ма еу рæстæги æнæ згулийæй ралæудтæй, уæдта 
ин е дæр æрæгиау, хъæбæр æрæгиау, дзуапп равардта. Уой фæсте 
ба, цума курмæ æма къуру бацæй, уотемæй æй цидæрхузи Хуцау 
зæнхæй исцох кодта. Фал ин æ тахт æруорæдта бæндæн. Е федар 
баст адтæй ухстарцæбæл. Æгомуг фонс æнгъæл кастæй: нуртæккæ 
ин æ баст райхалдзæнæнцæ. Фал æй и фидбилизи лæг æнгондæр 
æма цубурдæр æздухта ухстарцæбæл. Бæргæ йбæл рахуæцидæ 
мæстгун фонс, фал æгæр федар адтæй бæндæн. Уæд æрра кæнун 
райдæдта, æ медбунат кинау низзелидæ, уæдта æ тухæбонæй уæхæн 
ивæзт ракодта æма æ сиути къæс-къæс дæр ма исцудæй. Бæндæн 
æма ухстарцæ рарæмугъта, курди дæр ма рахæр-хæр кодта... 
Уотемæй догъ кæнуй урдугмæ. Ухстарцæ бæндæнæй нæ уæгъдæ 
кæнуй, фесхъеуй. Бæндæн ба сиутæбæл æнгом баст. Ухстарцæ ин 
уæд æ губун исæргъæвуй, уæд — æ рагъ. Бæндæн æ сæфтæгути 
æхсæн рахæссуй. Æ уæргутæбæл æрбабадуй. Фестуй æма бабæй 
тундзуй размæ. Æ цæститæбæл мегъæ исбадтæй, фæллæудтæй 
æваст. Ниууаста. 
Нæл къамбец æ сæр исæргъувта æма æ медбунати æнæнкъус- 
гæй лæууй. 
Сабургай хæстæггæнгæ цудæнцæ. Се ’хсæн ма къуар ампъези 
байзадæй: исеу æнцæ. Кæрæдземæ бакастæнцæ, æндæр сæхецæй не- 
цибал гæнгæ адтæй. Идарддæр æ гъуддаг кодта Фонси Фæлвæра. 
Фæлвæра сæ кæрæдзебæл исæмбæлун кодта. Нæл ин æ бæр- 
зæй æ хъури буни бакодта. Сæ бауæрти сæ тог фицун райдæдта, 
инæфтæнцæ. Хъæрæу, къуру, æнæфсæрмæ кодтонцæ. Æма æппун- 
вæстаг ку исеу æнцæ, уæд силæ къамбец цидæр адтæй, уомæй 
цæфсгæ цирен арт фестадæй, æ хурфæ цъæх арт уагъта. Уæдта æ 
тог куд уазалдæр кодта, уотæ уодæнсгæ цудæй. Æхе еуварсдæр 
ласта нæл къамбецæй. Нур æй зæнхæбæл æнцойнæй уæлдай неци- 
бал гъудæй. Æппунвæстаг æ бауæр æхе барæ иссæй. Æрдзи зæл- 
ланг муртæ ниссæххæт кодтонцæ æ гъостæмæ. Тар фæццидæр æй, 
æма бони рохсмæ хуæнхти тегътæ ирдæй исзиндтæнцæ. Сабур, 
æнцойнæ хизтæнцæ къамбецтæ. Дуйне æригас æй. 
Уойбæрцæ гъезæмæртти фæсте, сатæг донæй æхе дзæбæх æрæф- 
садгæй, æримиста нанай. Исæрхун ибæл æй æма фæндагбæл сæ- 
хердæмæ нирраст æй. Фал бабæй и бæндæн æ сæфтæгути æхсæн 
бафтудæй æма ’й хъурдохæнæй мардта. Уой хæццæ ба ма нæл 
богъа æ фæстейæй нæбал цох кодта. Фал нур уой цуд ецирдæмæ 
дзæгъæл гъуддаг æй, уомæн æма богъа æндæр хуæнхти цардæй. 
Цæуй, цæуй... æма бабæй мæнæ æ фæсте — богъа. Аци хатт имæ 
никки хъæбæрдæр нивзиститæ кодта, æхецæй æй идард расурдта... 
Еу рауæн геологтæ æ размæ æрлæудтæнцæ. Тухтæ-фудтæй æй 
æрахæстонцæ æма ин æ бæттæн ислух кодтонцæ. 
87 

Æстæмæй астмæ æрлæууидæ æма хебæраги нийгъосидæ, æ 
хурфи нæуæг игурдзæ куд æвзуруй, уомæ. Æ бауæр дууæ хауд- 
тæй: ристæнцæ фæрскъитæ, ГЪОси кæрон, цæстæ, фарс. Фал ин 
нур æнæ бæттæнæй цæун исæнцон æй æма æ ампъезбæл æфтаугæ 
цудæй. 
Æ фæндзæймаг бон, хор фæсхонх ку фæцæй, еци афони къам- 
бец дæр бацудæй гъæумæ. Уотæ фæллад адтæй, цума уал бони хумæ 
фæккодта, кенæ ба лухтæ тулдта. Сабургай баевгъудæй синхи гъо- 
цити æхсæнти æма буйнаг пъалатки рази ниууаста — мма-а-а... 
— Джан! — радзурдта ймæ нана. — Æрбацудтæ? 
Джума АХУБА 
ТУЙГЬАН 
(Радзурд) 
ГЪæдæй æй æрхастонцæ рæфти. Еци бон ибæл ном дæр исæвар- 
дтонцæ — Туйгъан. 
Ци дессаг адтæй, æ сирди зæрдиуагæй куд ниллæдæрдтæй, 
нурæй фæстæмæ æ цард цæхгæр ке раййивта, уой. Куййи ном 
хæссун имæ устур æгадæ кастæй, уæзæ ’йбæл кодта, æ хъурбæл 
ин ци уæззау рæхис бабастонцæ, уой хузæн. Адæймаг бабæй ба- 
кодта еу æбуалгъ тухмиуæ, æ уодмæ тæрегъæд райста. 
Ку ймæ исдзориуонцæ, Туйгъан, зæгъгæ, уæд æ фур æрхун 
æма мæстæй фестъæлфидæ. Хъæбæр илгъ кодта куйти муггагмæ, 
— сæ гæбæр, тæрсагæ уодти туххæй. Адæймаг си æхецæн цагъар 
исаразта. Уотемæй ба ма ’йбæл æновуд æнцæ. 
Лæги хæццæ уотид фенгаст ун дæр сирди зæрдæ нæ уодæн- 
стæй. Адæн ибæл гириз кодтонцæ, æнæуинон цæстæй имæ кас- 
тæнцæ. Гъæдæй æй гъæумæ æфсæн кълетки ку хастонцæ, уæд син 
нигъгъуди кодта сæ ходунгъæр, хæдзæртти тæф, куйти къес-къос 
æма смаг. 
Адæн истадæнцæ æ уæлгъос, уидта син сæ уæззау къæхтæ ру- 
гæйдзаг цулухъти, — бунмæ ймæ кастæнцæ æма худтæнцæ. Берæгъи 
бæдолæ æхсидта рæхис. Берæгъи бæдолæ куййи бунати баст... 
Кæми адтæй æ бон рæхис ратонун, нурма дзой-дзой ку кодта? 
Æ цæститæй бони рохс æстæфун ку райдæдта, уæдæй ибæл сæре- 
барæ цардæй сау гъæди æдеугур цалдæр бони ку æривадæй. Еунæг 
фæрæзнæ ин адтæй — судæй ниммæлун. Адæймаг ин ци тæрхон 
рахаста, уой æ уодæн нæ аккаг кодта. Æрмæст ма бæдолæ адтæй, 
æма, æвæдзи, сирди сæрустурдзийнадæ æ тоги нæма æригъал æй. 
Лæг ба уой зудта: еу афони æ мастбæл е ’стонг уæлахез кæндзæ- 
нæй. Æппунфæстаг райдæдта хуæрун, цидæр ин лæвардтонцæ, уой. 
Нур фæсмонæй мардæй: уал бони заманай сурх-сурхид фидæй æ 
къембур иннердæмæ ке разелидæ, фурмæстæй рæхис ке æхсидта, 
88 

уотемæй ба ин æ хъур æхгæдтонцæ æфсæйнаги тæф æма уазали 
тауæгдзийнадæ! 
Гъенур зæрдифæндон е ’стонг басаста, дзæбæх æ бауæр багъар 
æй, тоги расуггæнæг тæфæй ба сæребарæ банкъардта... 
Цудæнцæ бæнттæ, еу афони ин æ рæхис исихалдтонцæ. Нур 
дзæбæх исирæзтæй, æ гурæ фæффедудта, е ’уæнгти хъаурæ бацу- 
дæй. Лæги къæхти буни рæхисбæл зиндтæнцæ гъиггаг сирди дæн- 
дагдзæфтæ. Адæймаг æ билибуни худтæй, æхецæй бабоз æй. Æ 
бон бацæй сирди бадæмун æма йбæл нур аллихузи дæр æ барæ 
цæуй. 
Рæхисæй исуæгъдæ уогæй, Туйгъан æ бæрзæй ниттилдта, уæдта 
дзæвгарæ рæстæг идард цъæх гъæдæмæ æрхункæсæ кодта. Уорди- 
гæй гъазта рæудумгæ. Туйгъан имæ æ къембур бæрзонд исæргъув- 
та æма æхцæуæнæй æнкъардта зонгæ тæф. 
Адæймаг 6а идзулдæй. Æ цæстингаси тæлфтæй хийнæ æма 
мæнгард, гурусхаг гъуди. Зæнхæй æ фæтæн къохмæ исиста рæ- 
хис. 
Ци хаста сирдæн симæр кæрдæги тæф изæйрон цъæх нæзи 
гъæдæй? Ци æримиста е ’рхун зæрдæ? Лæг игъæлдзæг адтæй. Æ 
къохи нидздзæгъал-мугъул кодта рæхис. Туйгъан ракастæй уой 
уæззау зæллангмæ. 
Каурæбун хизтæй еу фус, еци æзгулимæ æхецæн ба багъ-багъ 
кодта, уæдта æ сиутæ бæрзонд исæргъувта. Уæдмæ Туйгъан са- 
бургай бараст æй кауæрдæмæ, зменсæбæл уæззау æма фæтæн 
фæдтæ уадзгæй. 
— Туйгъан! — фæлмæн имæ исдзурдта лæг. 
Берæгъ имæ ракастæй. Лæгæн æ фæсмæкъур кауи цъæстæй 
зиндтæй тар гъæдæ, колдуари рази ба истадæй устур куй. 
Æнай-æной Туйгъан ниллæг кауи сæрти еци-еу сæррæтт ра- 
кодта. Лæг, топпи февæзтау, фæгъгъæр кодта: 
— Хуæцæ йбæл!.. 
Нæуæгæй бабæй æ хъурбæл рæхис — фиццагæй федардæр æма 
уæззаудæр. 
Ехх æдта, куд лигъдæй гъæдæрдæмæ. Æ фæсте ба куйтæ ниб- 
барцæ ’нцæ. Се ’лгъаг тæф ин е ’смотæнтæ æхгæдтонцæ... Фурмæ- 
стæй хецауи куййи гъæлгъæлагæмæ бæргæ багъавта... Фал æ гæп- 
бæл фæррæдудæй. 
Æртæ бони Туйгъан хуæруйнагмæ фæрсмæ дæр нæбал ракас- 
тæй. Æстонг дæр нæ кодта. Æ хъурбæл рæхис, уотемæй æнæхъо- 
рæй кастæй идард гъæдæмæ. Гъæдæ ба ку мегъи фæлми байаууон 
уидæ, ку æ цъæх фарсбæл хори цалх тулæгау ракæнидæ æма йбæл 
еу цубур равги сугъзæрийнæ тунтæ ранивæндидæ, разиннидæ æ 
аййевдæр хузи. 
Уæдæй-уæдмæ Туйгъан æхе уæлæмæ не ’сæргъувта, æ цæсти- 
ти рохс минæггæнгæ цудæй, — дуйней уиндæ ин фенадæ’й — æр- 
мæстдæр æнкъардта æфсæйнаги уæзæ, е ’стонг хъур ин æлваста 
федар рæхис. 
89 

Фал ин еугур гъуддæгтæй гъулæгдæр ба цауæйнони къохи ба- 
нидзæвд уидæ. Бацæуидæ ймæ, æ рази дзоццæги исбадидæ æма ин 
æ бауæрбæл фæлмæн æрдауидæ æ къох. Еци илгъаг къох ин æ 
мади рамардта, уæдта ’й сæребарæй ба айдагъ кодта... 
Еу хатт имæ нæбал фæггæдзæ кодта æма ин си æ дæндæгутæ 
ниссагъта. Лæг æ фурмæстæй рафунх æй, фæссæррæтт ласта, е 
’хсæ бæрзонд фергъувта. Туйгъан æ гъостæ æ бæрзæймæ æрæл- 
хъевгæй, æ къембур хæрдмæ исæздахта. Æнгъæл адтæй: нуртæккæ 
’й æрцæвдзæнæй. Фал хецау е ’хсæ æруагъта æма рандæ ’й. 
Дуккаг бон ба, цума, æппундæр неци ’рцудæй, уотæ ймæ æда- 
сæй æ къох бадаргъ кодта. Æллау æма ’й лигъзитæ кодта. Берæгъ 
игъуста, лæги арм æ сор гъунтæбæл куд хибирт-хибирт кæнуй, 
уой. 
Еци æнахур рæхцти уаги æ уод цæмæдæр æнгъæлдзау адтæй... 
Куй имæ хæстæг бацæуидæ, никкæсидæ ймæ еу дзæвгарæ еци 
æнæмæтæй. Хаттæй-хатт имæ берæгъ гъунтъузæрфугæй ракæсидæ, 
æма си куй е ’нгас разелидæ. 
Хуæруйнаг син еумæ лæвардтонцæ. Хуæргæ-хуæрун сæмæ 
хецау фæрсæй е ’нгæс даридæ. Еци рæстæги берæгъæн æ бæр- 
зæййи гъун арцæ сбадидæ фурмæстæй. Лæг ба æхе нихъхъæбæр 
кодта æма, гæдзæгæнгæй, дæмдта сирди. 
Куй æхсæвæ хæдзарæ гъæуай кæнидæ, бонæ ба ’й хецау цауæ- 
ни фæххонидæ. Раевгъуидæ уæззау цулухъти, е усхъæбæл топп 
зæболæгæнгæй: куй æ фарсмæ синк-синк кæнидæ. Туйгъан сæ фæ- 
сте æдзинæг кæсидæ, цалинмæ ма зинниуонцæ, уæдмæ. Сæ фæсте 
гъæуайгæнгæй, æ цæститæ мæтъæл æрттивд искæниуонцæ. Ескæд 
арв ракæдзос уидæ, гъæди цъæх æ цæститæмæ бакæсидæ, фал ба- 
бæй уæдмæ хор тар гъæди аууон фæууидæ, Ци хъæбæр æй æрфæн- 
дæуидæ уæд æ циргъ къембур хæрдмæ исæргъувун æма ревæд арвмæ 
зæрдифæндон ниннеун. Фал ин н’адтæй гъæлæсиуагæ... 
Уæд еу æхсæвæ кæми адтæй, уоми æ гъосбæл æрцудæй æ рай- 
гурæн бæсти зæл. Æваст фæггæпп ласта æма æ гъостæ фæхъхъел 
кодта, гъæдæй бабæй зæл нæуæгæй æригъустæй. Æппунфæстаг, 
сирд æноси æ фуни ке уидта, еци гъæдæ æ цæрæгмæ фæдздзурдта. 
Уæхæн уавæри Туйгъан æхе нæбал ралæдæрдтæй æма æ сонтæй 
æхе талингæмæ рагæлста. 
Рæхис æй рауорæдтæ. 
Æ фурмæстæй бабæй истухтæй рæхиси хæццæ, æхсидта æй и 
’лгъистæ æфсæйнаги. Æ сæр тилдта, ихалдта æ баст, фал неци- 
гъон адтæй. Æма гъе уæд фиццаг хатт нинниудта. Цума гъæстгæ- 
нæгау кæмæндæр лигъстæ кодта, уоййау æнæбонæй азæлдæй æ 
агъуд неун. 
Ниррæйдтæй куй æ неунмæ. Уæдта æддæгфæсте ниххæп-хæпп 
кодтонцæ гъæуи еугур куйтæ дæр. Адæн сæ хæдзæрттæй ракал- 
дæнцæ. Скъот, топпадзагъд... 
Фал гъæдæй ба неунгъæр нæбал исигъустæй... Еу æхсæвæ ба- 
бæй берæгътæ хæстæгдæрæй нинниудтонцæ никки æндагъддæр. 
90 

Туйгьан дæр син æ дзуапи кодта. Æртиккаг æхсæвæ гъæддаг сирдтæ 
бацудæнцæ сæ тæккæ хæдзари размæ. 
Æма уотæ алли изæр дæр... 
Куй ба, цауæнæй æрцæугæй, Туйгьани бунати рæбун æрхус- 
сидæ. Æ хæццæ æрхæссидæ гъæди адгин тæф. Берæгъ, æруодæнс- 
гæй, æ сæр æ раззаг къæхтæбæл æруадзидæ. Сабургай куййи тæф- 
бæл ахургæнгæ цудæй. 
Еу сæумæ хецау ухстарцæй райхалдта рæхис, æ кæрон ин æ галеу 
къохбæл истухта, уотемæй дзоруй: «Гъæйдæ, Туйгъан, афонæ ’й!» 
Гъæди къохи кæрæнтти цудæнцæ дууемæй. Будуйрон уомæл 
фæндагбæл зиндтæнцæ листвонси лæгъзæрвæдтæ. Хор бæргæ æ 
цæстæ исдардта, фал нæма ’ргъавта фæндаг, æ рохс нурма калдæй 
гъæдаууонæй. Цъæх нæзигъæди бауæрбæл уафта æ тунтæ, гъар 
тулфæ æма къозоти тæф исæмхæццæ æнцæ. Сирд æнкъардта æ 
райгурæн къум... Лæг цудæй берæгъи фæсте арæхсгай, рæхиси 
кæронбæл федар хуæцгæй. Сæумон æртæх ин æхснадта æ цулухъ- 
ти ругæ. Цудæй цурд ампъезтæй, æстæмæй-астмæ ба раскъот кæ- 
нидæ фæстæмæ æ куймæ. 
Куд идарддæр евгъудæнцæ, уотæ Туйгъани зæрдæ æхе хъæ- 
бæрдæр къолтæбæл хуаста, æ финдзбæл уадæнцæ аллихузи æна- 
хур тæфтæ. Æппунвæстаг банкъардга берæгъти хунггонд, Бацæ- 
уæн имæ адтæй кæлдæ бæласи рагъбæл. Туйгъан æ реугудурæй 
балæгарста ецирдæмæ, фал æй æфсæйнаг рæхис æруорæдта, æ 
цар ин рæдувта... 
Лæг æ фæдбæл басæпп-сæпп кæнидæ. Куййи лæф-лæф дæр 
сæ фæсмæкъурæй игъустæй. 
Гъæди арфи бацæугæй, цауæйнон топп æриста æ усхъæй. 
Уæгъдæ рауагъта берæгъи. 
Туйгъан цидæр дузæрдуг каст бакодта æ хецаумæ. Лæг имæ 
æхе æргубур кодта æма ’й лигъзитæ кæнун райдæдта, куййи куд 
фæллигъзитæ кæнунцæ, уотæ. Æхебæл æй æрæллау кодта, уæдта 
ймæ дзоруй: «Размæ, размæ, Туйгъан!» 
Берæгъ размæ рансанста, куй дæр лигъдæй æ горæй-гормæ, 
къес-къос рæйæ кæнгæй. Туйгъан е ’смотæнтæй æнкъардта, ами 
хуæрзæрæги берæгъбал ке адтæй, уой. Нур хийнæйдзаг æма 
арæхсгæ сирдæн æ бауæри æрæскъиттæй е’рдзон тог — цума адæй- 
магæн æ кой, æ думгæ дæр нæ зудта, уоййау ин гъæдæ фæлсугъта, 
рæсог кодта æ гъудитæ. 
Еу æрдози Туйгъан баййафта берæгъти, етæ ймæ се ’рух раха- 
тæгау кодтонцæ, фал сæ куййи рæйун фæкъкъæмдзæстуг кодта. 
Берæгътæ басмуститæ кодтонцæ сирдмæ æма си сæхе еуварс рай- 
стонцæ. 
Сæ фæсте дузæрдуггæнгæ тундзтæй Туйгъан. Куй ба къотæр- 
ти æхсæн рæйгæй лигъдæй, лæгæн над амонæгау кодта. Хъæбæр 
æнæуинон адтæй Туйгъанæн знаги еци хæпп-хæпп. Куй надæн- 
дæргъцæ арæхсгæ, тасæмхæццæ синк-синк кодта æ фæсте. Туй- 
гъан лæдæрдтæй — нуртæккæ нæбал ниббухсдзæнæй æма ин æ 
91 

гъæлгъæлаги æ дæндæгутæ ниссадздзæнæй... Фал берæгътæ фæр- 
раздæр æнцæ гъуддагмæ. Æрра балæй еу фæххецæн æй æма Туй- 
гъанбæл æхе ниццавта. 
Туйгъан ин рауидта æ гъиггаг, æнæхатир цæстингас. Еци рæс- 
тæги фæццудæй топпи гæрах. 
Берæгъ кæрдæги æ гæндзæхта цагъта. Туйгъан имæ бацудæй 
æ цæфтæ ин нистæрон, зæгъгæ, кæд, миййаг, æхе фидæ тогпур- 
хæн кодта, фал ин гъæддон сирд е усхъи æ лæмæгъ дæндæгутæ 
ниссагъта. Хъæбæр æй нæ гъудæй, æвæдзи, е ’знаги уæхæн лæг- 
гадæ. 
Нæуæгæй бабæй ниййазæлдæй топпи гæрах — тæккæ тæрних 
ин баргъавта. 
Берæгъ ма æ раззаг къæхтæбæл ислæуунмæ бæргæ рагъавта, 
фал уæсгоммæ гупгæнгæ рахаудтæй. Туйгъан ба æ алливарс сонт- 
зелæ кодта. Лæдæрдтæй æй, кæмидæр цидæр æнæраст гъуддаг 
бакодта, фал ци æма кæд? Адæймаг æй фæххецæн кодта æ сагъæс- 
тæй. Нæуæгæй бабæй æ хъурбæл æфсæйнаг цæг никъкъæпп кодта. 
Гъенур бабæй, федар бастæй, уидта еци æнæхаири ниллæг са- 
рай фарс... Æрмæст нур æ рæхис нæбал тудта æма æхсидта. Куй 
дæр еуварс фæлладæй хустæй. Бонæрдæмæ арв бунтон ниттар æй. 
Туйгъан æ гъостæ ’схъел кодта æма лæмбунæг нийгъуста. Куд 
æхцæуæн ин адтайдæ нур берæгъти неун фегъосун. Фал æхсæй- 
вон гъæдæй удзæл нæ цудæй — берæгътæ раевгъудæнцæ идард 
кумæдæр. 
Хор арвбæл дзæвгарæ ку исуæлиау æй, уæд хецау берæгъдзар 
сарай фарсбæл райтигъта. Еу усмæ тургъи ралæудтæй, æ къохтæ 
кæрдæгбæл ниссæрфта æма куймæ фæдздзурдта. 
Туйгъан еунæгæй байзадæй, еци æбуалгъ нивæмæ кæсгæй. 
Цæхгун тог, симæр цари тæф ин æ уолæфæнтæ æхгæдтонцæ æма 
æ сæри æвзурстæнцæ æзмæнст, хæлхъой сагъæстæ. Кæмидæр 
æхемæ кастæй гадзирахаттæй цæуæг... 
Лæг си зонæнгиндæр разиндтæй. Бафæндадтæй ’й сирдæй 
хæдзайрон коммæгæс фонс исаразун. Е ’рдзон уаг, æ тог ин исин- 
нердæмæ кæнун, бунтондæр адæймаги аккаг куд исуа... 
Уæдæй фæстæмæ берæгътæ нæбал разиндтæнцæ. Дзæгъæли 
сæмæ æнгъæл кæсидæ Туйгъан еу изæрæй иннемæ. 
Еу сæумæ ймæ хецау цидæр гурусхаг игъæлдзæгæй æрбацу- 
дæй, æ фæсгъостæ ин фæлмæн рауурститæ кодта, уæдта ин æ рæ- 
хис райхалдта. 
Сирд сауæнгæ изæрмæ тургъи уæгъдæй фæрразелæ-базелæ 
кодта. Зменсгун зæнхи æ фæтæн къахвæдтæ изадæнцæ. Ку ба- 
уæгæ уидæ еци цоппаййæй, уæдта дзæвгарæ фæххуссидæ, уоте- 
мæй æнгъæл кастæй æрталингæ унмæ. Бон изæрæрдæмæ куд хæтгæ 
цудæй, уотæ ймæ, цума, гъæдæ дæр хæстæгдæр кодта. Уомæ гæсгæ 
æ хъурдохæн фендагъддæр æй. 
Лæдæрдтæй Туйгъан лæги хийнæ миуæ: дзæгъæли æй не ’суæгъ- 
дæ кодтайдæ. Гъæдæ ’й æхемæ цидæр æнахур хузи сайдта. Лæг ба 
92 

еци æрдзон тухæ хуарз зудта. Берæгъ хизта талингæ, æхе ймæ 
цæттæ кодта. Хийнæйдзаг куд н’адтæй сирд. Бацæуидæ кауи размæ, 
æ къембурæй банидзæвидæ зулунбид уестæбæл, уæдта бабæй тур- 
гъи къунзелæ кодта. 
Цауæйнон 6а ци уодзæнæй, уомæ æ гъос лæмбунæг дардта. 
Хор ранигулдæй æма гъæдæбæл уазал тар рауæзтæй. Берæгъ 
лæудтæй колдуари цори. Цидæр æрæгæмæ тар кодта боргон арв. 
Рагъæуæйттæ кодта хецауи: е къæпхæнтæбæл бадгæй, кæдзос код- 
та æ топп. 
Æма уæд Туйгъан нецæмæбал фæккастæй: еци-еу уæззау сæр- 
рæт ракодта фæндагмæ. Гъæртæ, топпи гæрах, куййи хæранзæрдæ 
рæйд!.. Фал Туйгъан, догъгæнгæй, æхе тухуолæфтæй æндæр неци 
игъуста. Æрмæст ма ахид фæстæмæ фæккæсидæ. 
Хецау бæрзонд дзатмайæй кастæй, æ билибуни ходгæй. Куй 
ба гæппæрвонгæй бадтæй æ рæбун. 
Дууæ бони лæг цауæни нæ рацудæй. Лæмбунæг, хуæрзæфс- 
нæйд æркодта æ пазрæбунтæ. Туйгъани фæллигъд цума гъуди дæр 
не ’ркодта, æхе уотæ дардта. Фал куй ба æ катай баримæхсунгъон 
н’адтæй: бацæуидæ берæгъи ревæд бунатмæ, басмотидæ рæхисмæ 
æма никъкъес-къос кæнидæ. Цауæйнон сирди листæн кæдзос гъæм- 
пæй раййивта. 
Е зудта берæгъи гъуддаг. 
Æртиккаг бон Туйгъан æрæздахтæй гъæдæй. Куй ин хæдзари 
фæстейæй æ неунгъæр æригъуста. Еумæ æрбацудæнцæ æфснайд 
тургъæмæ. Хецау дæр æй куд нæ фæууидта, фал имæ барæй е ’рух 
нæ рахатта. Æнæдзоргæй хæдзарæмæ бацудæй. Куй ба æ къæ- 
дзелæ фурцийнæй тилдта. Фæндадтæй æй Туйгъани хæццæ гъа- 
зун, фал берæгъ уобæл н’ адтæй. Æ къахбæл тæлфгæ бахилдæй 
бунатмæ æма æ листæн иссердта... 
Лæг ин æ сæр фæлмæн æрдудта, æ рагъ ин ралигъзитæ кодта. 
— Туйгъан, Туйгъан, — зæгъгæ, ймæ фæлмæн исдзурдта. Сирд 
имæ æ къембур исæргъувта. Дессаг: тогæй æндæрхузи бацæй, берæ 
рауæнти æ бауæрбæл зиндтæй арф дæндагвæдтæ. Фал еунæг нæт 
дæр не ’скодта. Хецау ин æ гъæдгинтæ хуасæй ку байсарста, уæд 
сирди зæрдæ фæффæлмæн æй. Нур фиццаг хатт лæмбунæг бакас- 
тæй адæймаги цæститæмæ. Æнæнгъæлти си бастæфтæй тæрегъæд 
æма зæрдæхæлардзийнадæ. 
— Туйгъан, Туйгъан, — нæуæгæй бабæй имæ исдзурдта хецау. 
Берæгъ ин боззагæй æ къох растардта. 
Уæдæй фæстæмæ Туйгъанæн нæуæг цард райдæдта. Раздæри 
бонтæ ’й, æвæдзи, берæ цæбæлдæрти исахур кодтонцæ. 
Нур имæ хецау никки лæмбунæгдæр зелун байдæдта. Рацу- 
дæй рæстæг. Æ гъæдгинтæ бадзæбæх æнцæ, æ бауæр балигъз æй. 
Цума цауæйнон Туйгъанбæл бонæй-бонмæ хъæбæрдæр 
æууæндгæ цудæй, гъе уотæ æхе дардта. Еу бон топп е ’усхъи ба- 
кодта, æ астæубæл хъатара бабаста æма раевгъудæнцæ цауæни. 
Туйгъан фиццаг хатт рараст æй гъæдæмæ æнæ рæхисæй. Куй æ 
93 

фурцийнæй уæд сæ разæй фæууидæ, уæд сæ рæбунти синк-синк- 
кæй æрзелидæ. Хецау берæ уарзта æ куййи, уомæн æма ’й цауæни 
уогæй некæд фæффудевгет кодта. 
Рæфтæмæ фæззилдæнцæ гъæди къумти. Куй æма берæгъ кæ- 
рæдземæй не ’ртæстæнцæ. Лæг, цæбæлдæр сагъæсгæнгæй, сабур- 
гай цудæй. Гъæди цард хуарз зудта æма сирдбæл бустæги хъæбæр 
не ’ууæндтæй, уомæ гæсгæ къæрцгъос адтæй. 
Еу афони куййи рæйун исигъустæй, цауæйнони зæрдæ фæкъ- 
къæпп кодта. Уæдмæ 6а Туйгъан сирди фæдбæл фæрраст æй. Æ 
фæсте худта лæг æма куййи. Туйгъани хебæрагæ рауадзгæй, зуд- 
та: берæгъæн гъæдибæстæ хъазар æй, уомæй ниййарцæ ’й размæ... 
Еугур æндæ рауидæ берæгъбали хæццæ. Æ зæрди фæндон зе- 
лидæ арф кæмттæ æма унгæг адæгти. Фал лæг æ горæй-гормæ цæуй, 
уомæй ба ’й тас ес, уæдта ’й уарзгæ дæр кæнуй. Уомæ гæсгæ ’й нæ 
фæндадтæй уомæн фуд ракæнун, гадзирахаттæй ибæл рацæун. 
Берæгътæ цудæнцæ комрæбунмæ. 
Дессаг адтæй — сирд зилдæй сирди фæдбæл. Берæгътæ се ’знаги 
миутæмæ сирди æууæлтæй неци феппайдтонцæ. Мæлæт син хаста 
куй, кæци лигъдæй се ’мтог, æмæстæги фарсмæ. Зин лæдæрæн 
адтæй, ци еу кодта хæдзайрон фонс æма гъæддаг сирди, е. 
Æнай-æнойти берæгътæ сæхе кæрз зилд фæккодтонцæ. Мæнæ 
хути æрдонгæй тускъа ку фæххецæн уй æма уомæ сæхе аллирди- 
гæй куд раскъæрунцæ. Уотæ раздахтæнцæ сæ фæдбæл зелгутæмæ 
— æнæмæнгæ мæлæтмæ, топпадзагъдмæ... 
Берæгъ цудæй берæгъи нихмæ, æндæр гæнæн н’адтæй, ескæ- 
мæн си мæлгæ уадæй, куййи хизта мæлæт. 
Гъæууон берæгъ æма гъæддон фæллæбурдтонцæ кæрæдземæ. 
Дууемæй дæр — гъомбæл сирдтæ, сæ дууемæн дæр æндон æнсуртæ. 
Халанст-хулунст уæларвмæ цудæй. Нур Туйгъан æ бон базудта: 
некæдбал бафтуйдзæнæй берæгъбалбæл æма гъæуай кодта æхе уод. 
Иннæ сирдтæ ба уæдмæ куййæн æ рагъ рафастонцæ. Туйгъан ма 
ймæ æхе æнхусмæ бæргæ багæлста, фал уомæн дæр гъæуама æ 
цард исæскъудтайуонцæ... 
Топпадзагъд не ’нцадæй... 
Куй рауæлгоммæ ’й. Туйгъан зилдæй æ рæбунти, катай кодта. 
Уæдмæ лæг дæр æрхъæрттæй æ еузæрдон æмбалмæ. Æ топпи хæ- 
тæл бунмæ æруадзгæй, æнкъардæй лæудтæй æ уæлгъос. Хецау 
хуарз зудта — цауæйнон куй зæронд нæ бауй. Алкæддæр мæнæ 
атæ, сирдти хæццæ истохгæй, иссеруй æ мæлæт. Лæг æхуæдæг дæр 
базæронд æй æма ’й ци зонун гъудæй: аци куй ин фæстаг адтæй. 
Мæтъæлдзастæй ин рохсаг загъта, уæдта еу дзæвгæрттæ æна- 
хур сагъæсти уацари бафтудæй. 
Туйгъан ба æнгъæл кастæй, æ хецау ци сдзордзæнæй, уомæ. 
Нур сирд дузæрдуг нæбал кодта, — цалинмæ цæра, уæдмæ ин 
сау гъæди цæруни бунат нæбал ес. Æма лæги еунæг къахдзæф дæр 
уæгъдæ нæбал уагъта. Хецау æнæ уомæй дзæвгарæ рæстæг ескумæ 
ку рандæуидæ, уæд берæгъ æрхунæй мардæй. Хезидæ ’й колдуари 
94 

рази сауæнгæ талингæмæ. Фал уæддæр лæги цийнæ ба нæ уарзта 
Туйгъан. Хъæбæр гъулæг ин уидæ æ хецауи дирзæг къохи бани- 
дзæвд, хæдзайрон куййи хузæн ин æ гъун ку æрдауидæ, уæд. Уæл- 
дай хъæбæрдæр ба нæ уодæнстæй тамакуй смаг æма топпи хуаси 
тæф... 
Алкедæр æй базудтайдæ, æ циргъ гъостæ æма æ иуæнгти 
æвæрдмæ гæсгæ, циуавæр тог тæлфуй æ бауæри, уой. 
Куй кæдæй нæбал адтæй, уæдæй лæг æрмæстдæр æхсæвæ рай- 
дæдта цауæн кæнун. 
Нæуæгæй бабæй Туйгъанæн æ уоди нифс бацудæй. 
Ралæудтæй зумæг, никъкъуззут кодтонцæ уазал думгитæ. Гъизт 
зумæги мæйрохс æхсæвтæ бони хузæн ку ниллæууиуонцæ, уæд 
уой уарзта лæг. Хъæбæр иуонгрæуæгæй рандæуидæ Туйгъани 
хæццæ цауæни. 
Еу хатт, гъæди арфи дууæ къахвæндаги кæми фæййеу æнцæ, 
уоми æрлæудтæй. Гъæди еу уотид сибиртт дæр не ’гъустæй. Лæг æ 
топп æ рагъæй æриста æма ’й æ астæубæл бабаста. Раздæр ци 
устур къабозгун бæласæ нигъгъуди кодта, нур еци зæрондæй кæмæ 
исхизтайдæ, уомæ гъæуæйттæ кодта. 
Туйгъан дæр гъуддаг балæдæрдтæй: ами син æхсæвеуатгæнгæ 
уодзæнæй, æма еци бæласи буни метбæл æхе æруагъта. Мæйау- 
уæнттæ дууердæмæ кодтонцæ къахвæндагбæл, уæларвæй лæдæр- 
стæй цидæр æнæуод рохс. Еци фурсабур æма æнцойни рæстæги 
берæгъи фæллад уод цæурæхцæ кодта. 
Уæдмæ æ медфунмæ, цума кæцæйдæр идардæй, уотæ ймæ 
нидæнгомау æрбайгъустæй е ’мтогонти гъæлæс. Фунæййæй дæр æ 
гъостæ игъал адтæнцæ æма æваст фæггæпп кодта. Кæд, миййаг, а 
сæрди ци берæгъти хæццæ истухтæй, етæ ’нцæ? Æ гъостæ дори 
хузæн æнæзмæлгæ, уотемæй лæмбунæг нийгъуста. Фал, удзæл 
кæцирдигæй æрбайгъустæй, уой нæ лæдæрдтæй. Туйгъан æхе ба- 
ласта и нæзи бæласæмæ, æ раззаг къæхтæ ин æ зæнгæбæл февар- 
дта æма æ фæстæгутæбæл ислæудтæй. Уæларвæй, бæласи цъонг- 
гæй игъустæй еци неун. 
Лæг берæгъи ниуд кодта. 
Е æрмæстдæр фидбилиз æрхæссуниау адтæй, нурма — топпи 
даргъ хæтæли римæхст. Зинг æма мæлæт цæттæ кодта берæгъæн 
лæги неун. Лæг — хийнæйдзаг æма æнæхатир. Алцæмæ дæр арæхст, 
уомæ гæсгæ æ бон адтæй сирди фæнзун дæр æма ци нæ хузи æхе 
бавдистайдæ! 
Æвæдзи, кæддæр Туйгъани мади дæр, мæнæ атæ неунгъæрмæ 
расайдта... 
Нæуæгæй бабæй берæгъæн æ цæститæбæл рагъазта еци мæй- 
рохс æхсæвæ. Уæд фиццаг хатт базудта, куд æнæхатир æй лæг, 
уæдта куд тæссаг æй еци æхсæндзаумау, уой. Е минкъий — бе- 
рæгъи бæдолæ — арви гъæрау топпи гъæрæй æ гъостæ бакъуру 
æнцæ, æ фуркатаййæй æхе рагæлдзæ-багæлдзæ кодта. Лæг ба нæ 
тагъд кодта, хизта минкъий бæдоли къæхтæ федар ахæссæн хизи 
95 

кæд истухсдзæнæнцæ... Нур, гъомбæл берæгъæй, Туйгъан гъуди 
кодта, куййи хæццæ фиццаг хатт цауæни ку рацудæнцæ, еци 
æхсæвæ дæр. Уæдæй фæстæмæ æносмæ сæребарæй бартæстæй, æ 
цард исбæрæг æй — гъæддаг сирд нæбал æй. Æ хъурбæл æрфедар 
æй æфсæйнаг рæхис. Æнæбари бауарзта адæймаги, — æ хуарз æма 
æ фудмиути хæццæ... Туйгъан æ къембур исхатта уæлбæласæмæ — 
неунгъæрмæ. Нур, æ цардиуагæбæл кæуæгау, дæргъвæтийнæ æма 
уонæргъгæ нинниудта... 
Зæрдхъурмæй цудæй е ’мтог сирдмæ. Æнкъарддзийнадæй уæл- 
дай æ зæрди нецибал байзадæй... Къахнадбæл фæййеу æнцæ, æма 
Туйгъан фенгаст æй мæлæтмæ æхе къахæй æрбацæуæг берæгъи 
хæццæ. Кæрæдземæ дзæбæх дæр нæма басмуститæ кодтонцæ, уоте- 
мæй цауæйнон нигъгъавта гъæддаг сирдмæ æма уæздан гъæди ба- 
уæри райазæлдæй уæззау топпи гæрах... 
Фæйнæгин сарай фарсбæл берæгъдзæрттæбæл æфтуйгæ цу- 
дæй. Фал зæронд цауæйнон хуарз зудта: алцæмæн дæр кæрон 
æрцæуй. Рæхги æ бон сирдти фæдбæл зелун нæбал бауодзæнæй. 
Уæдæй-уæдмæ æ къохтæ дзæбæх нæбал аздодунцæ, цæстæй дæр 
хæзна нæбал æстæфуй. 
Уæддæр ма изæрæй-изæрмæ, зийнадæгæнгæ нæхстæр кодта 
цауæни! Райсидæ тохæндзаумау, фæдздзоридæ Туйгъанмæ: 
— Афонæ’й, — æма рараст уидæ. Лæг зудта æ царди сæйраг 
гъуддаг: адæмæн хуарздзийнадæ хаста. 
Туйгъан дæр хуарз æнхæст кодта е ’хæстæ. Исахур æй сирди 
æхстбæрцæмæ æрбасайунмæ. 
Бонигон 6а гъæуай кодта хæдзарæ. Е дæр е ’хæс адтæй. Тургъæ, 
сара, хæдзарæ — еугурæй дæр адтæнцæ æ бæрнæхсти. Туйгъан нæ 
уарзта æндагæнтти, уæлдайдæр ба — еске хецаумæ ку дзоридæ, уæд. 
Æ фурмæстæй сæбæл гъирун райдаидæ. Æма си уомæ гæсгæ тæрсгæ 
кодтонцæ. Лæгæн ескумæ рацæуни фæрæзнæ н’адтæй. Уайтагъд- 
дæр Туйгъан æ фæсте фæууидæ. Æ рæхис ба еугур иронх бацæй, 
изгæ кодта бунати рази... Æ дзæгъал-мугъул дæр ин байронх æй. 
Фал лæгæй неци байронх æй. Еу уалдзигон сæумæ фæдздзур- 
дта Туйгъанмæ æма ин æ хъурбæл бæндæн бакодта. «Атæ, æвæ- 
дзи, хуæздæр уодзæнæй», — æхецæн дзорæгау, загъта лæг. Туй- 
гъан мæти бафтудæй, æвæдзи лæг мæ хæццæ гириз кæнуй, мæ 
зæрди мин æфтуйун кæнуй æвзонги бонтæ? Уæдта мæ исуæгъдæ 
кæндзæнæй... Æрмæст лæг гириз нæ кодта, хъæбæр федар ибæл 
никъкъипп кодта къума. 
Хецау адтæй бæрæгбони дарæси — æ уæле — пъæлито, æ къæх- 
тæбæл фæлмæн цулухътæ, се ’ндегæй — къалостæ. Иннæ хæтти- 
тæй уæлдай — æнæ тохæндзаумауæй. 
Кумæ цудæнцæ, цæмæн багъудæй хецауи, бæттæн ибæл баф- 
тауа, е? Куд гъæуама балæдæрдтайдæ Туйгъан еци гъуддаг? Æ 
царди еухузи уагбæл исахур æй, æндæр неци зудта. Нур сæ над 
нæдæр хуæнхтæрдæмæ адтæй, нæдæр — гъæдæмæ, фал кумæдæр 
дæлвæзæмæ. Аци фæтæн хурин надбæл еунæг кæрдæги халæ дæр 
96 

нæ задæй. Æ хецауи фæсте агъазиау хъæрæу сирд расинк-синк 
кæнидæ еци надбæл. Бензини тæф цавта Туйгъани финдзихъæлтæ 
æма æхе фæрсæрдæмæ райвазидæ еци тæссаг фæндагæй. Уæдмæ 
хецау æ къох бадардта æма, сæ рæзти суффутгæнгæ ци кæфхъун- 
дар тахтæй, е фæллæудтæй. Лæг æ дзиппæй цъотта исиста æма ’й 
Туйгъани къембурбæл бакодта. 
Берæуæладзугон хæдзæрттæ кæми адтæй, уордæмæ æрхъæрт- 
тæнцæ. Ами дорин къахвæндæгтæбæл цудæнцæ адæн. Сæ уиндæй 
Туйгъан æ дæндæгутæ фæззихъир кæнидæ, тухстæй и берæ адæни 
уиндæй. Бæттæн райвазидæ æма æ хецаумæ фæрсæги каст бакæ- 
нидæ: цæмæн сæ гъæунцæ аци гæмæх дортæ, кумæ’й æрбаласта? 
Æнæпайда æма ин æзнаг ци адæн æнцæ, уони тумугъи ци косдзæ- 
нæй? 
Лæги цæсгон адтæй сагъæсхуз. Машинæ ку æрлæудтæй, уæд 
кæрдæгмæ æрхизтæнцæ. Туйгъанæн, еци идард фæндагбæл цæу- 
гæй, æ къæхтæ ниндзуг æнцæ. Сæ размæ ци будур зиндтæй, уор- 
дигæй игъустæй куйти рæйун. Туйгъан сæ некæд уарзта, фал фæ- 
стагмæ сæ хæпп-хæпбæл исахур æй, æма ймæ уæддæр адæни æзгу- 
лийæй фуддæр нæ кастæй. 
Ами куйтæ фусти дзогæй фулдæр адтæнцæ. 
Еу рæнгъи — минкъий нецæййаг къæбулатæ. Туйгъанæн æ 
уæраги сæрмæ дæр нæ кодтонцæ. Уонæй устурдæртæ — æндæр 
рæнгъи: сæ гъун — даргъ, сæ гъостæ — циргъ. Еугур куйтæ дæр сæ 
хецæутти фарсмæ — бæттæнтæй баст. 
Туйгъан æма æ хецау бацудæнцæ, минкъий идарддæр стъоли 
уæлгъос ци лæг бадтæй, уой цормæ. Æ рази æрлæугæй, Туйгъан æ 
къембур исергъувта, æма си лæг фæттарстæй. Гъæр кæнун рай- 
дæдта... Туйгъан нæбал бухстæй, катай кодта. Æ зæрдæмæ нæ 
бацудæй еци лæг. 
— Гъе, гъе, гъæйдæ, ниууадзæ, ду раст дæ... Мадта нур мæнæн 
ци гæнгæ ’й? — фæрсуй æй хецау. Æма ’йбæл æппунвæстаг ба æ 
къох ракъуæрдта. Уордигæй бацудæнцæ устур куйти рæнгъæмæ. 
Ами дæр æй къамиси иуæнгтæ базудтонцæ. Ка нæ рартасдзæнæй 
сирди къудургуййæй? Йæ асæ, æ устур дзæмбутæй дæр бæрæг 
дардта. Æ рази иннетæ робаси бæдæлтти хузæн адтæнцæ. Ами и 
куйтæй еу сирди тæф балæдæрдтæй, æма уой æрра хæпп-хæпмæ 
иннетæ дæр рæйун райдæдтонцæ. Æвæдзи син ескæд тар гъæди сæ 
бауæрбæл бавзурстонцæ се ’нсурти цæф. 
Туйгъан ба син мæстгунхузæй кастæй сæ тæрсагæ къембур- 
тæмæ, сæ рæйун ба син гъуди дæр нæ кодта. Уомæн æма си ке 
фæндидæр æ еунæг дзæмбуйæй ницъцъист кодтайдæ... 
Æндæр лæг стъолæй фестадæй æма сæмæ еци зустæй æрбацу- 
дæй... Хецаубæл æ къохтæ куд цагъта, уомæ гæсгæ сирд балæдæр- 
дтæй, тæргæ си кæнунцæ. 
Еци лæги хæццæ дзоргæй, хецау е ’цæгæй исмæстгун æй. Туй- 
гъан ии хуарз гъуди кодта йæ агъуд фæллад цæсгон: еу хатт цауæ- 
ни уогæй æ топп дууæ хатти не ’систа... Адæн, Туйгъанмæ амон- 
7 Къибирти Амурхан 
97 

гæй, хецауи фарстонцæ: ка ’йæ мадæ? Æ фидæ ка ’й? Циуавæр 
муггагæй æй?.. Æма син ци загътайдæ гъæуама хецау?.. 
Фæстæмæ гъæумæ æздахтæнцæ еци хургун фæтæн надбæл. 
Хецау æ хром цулухътæ раласта. Унгæг адтæнцæ æма сæбæл ахур 
н’адтæй, уæдта ’й гъæугæ дæр нецæмæнбал кодтонцæ. Изæрæй æ 
топп райста æма Туйгъани хæццæ гъæдæмæ рандæнцæ. 
Уотæ æхцæуæн некæд адтæй Туйгъанæн цауæни ун! Арази 
адтæй алцæбæл дæр, æрмæстдæр æй куйти базармæ макæдбал 
фæлласæд. 
Æма ма уой фæсте берæ изæрти фæррæстмæ уидæ сæ цауæн... 
Фал алцæмæн дæр ес кæрон, лæги цард дæр æносон нæй. Еци 
рæстæг æй æнæмæнгæ ке ’ййафдзæнæй, уобæл зæронд цауæйнон 
арæхæй-арæхдæр гъуди кодта. Еци афонæ æрхъæрттæй, лæг ибæл 
исарази æй. Æндæр ин ци гæнæн адтæй? Æ къохтæ ймæ нæбал 
игъустонцæ, æ бон топп исæргъувун нæбал адтæй. 
Æма бабæй мæнæ заманай цауæнгæнæн мæйрохс æхсæвæ. 
Туйгъан уой зудта: уæхæн æхсæви цауæйнон медæгæй нæ фæб- 
бадтайдæ, фал хецау аци хатт нæ разиндтæй æ сабур хæдзарæй. Æ 
къубур гъостæбæл ин æ къох нæ радудта, æ рази ин гъар фиди 
хъуæл не ’рæвардта. 
Аци хатт, Туйгъанæн æнадæ ци ’фсийнæ адтæй, е дуари зихъи- 
рæй ругæмæ дзоли къæбæр рагæлста. 
Уой адæбæл цидæр фудгурусхи бацудæй Туйгъан. Къæбæрмæ 
не ’рæвналдта, хæдзари фалæмбулайти æрзелæнтæ кодта, уæдта æ 
дзæмбути нихтæй дуар хирт-хирт кæнун ниййагайдта, медæмæ 
томар кодта. Æфсийнæ æ къахи фийтæбæл дуари размæ рагъуз- 
тæй. Игъуста берæгъи дзæмбути хæрт-хæртмæ лигъз фæйнæгбæл. 
Æма нур æ седзæргæси фадуати æлгъиста берæгъи. 
— Еминæ дæ фæххæсса! — дугъ-дугъ кодта æхецæн, еу дзæбæх 
бæхъæмæ рагъæуай кæнидæ, уотемæй. Нур æндæмæ кутемæй ра- 
цæудзæнæй, уобæл сагъæси бацудæй. 
Æгас æхсæвæ берæгъ къæсæргæрон фæббадтæй. Гъæуи цæр- 
гутæ æма куйтæ игъустонцæ æрхун, кæун æмхæццæ ниуд. Еци 
уæззау ниудмæ æвзонг къæбулатæ æма æдули куйтæ бахæпп-хæпп 
кæниуонцæ. Адæн сæ медастæу дзурдтонцæ: хуарз нæй гъуддаг, 
æвæдзи, и сæйгæ æрлæгъуз æй. Сæ хецаубæл еузæрдон ци куйтæ 
æма сирдтæ фæуунцæ, етæ фидбилиз рагацау балæдæрунцæ. 
Зæронд цауæйнон хъæбæр ку æрлæгъуз æй, уæд хуæнхти уал- 
дзæг адтæй — игъæлдзæг, нифсити рæстæг... Еци æгудзæг уавæри 
игъуста сирди æрхунзæрдæ неун. Нийнæфидæ, мæтæ кодта Туй- 
гъанбæл — ке ма гъæудзæнæй æ хецауи фæсмæрдæ. Уæдта си 
сирдтæ дæр сæ маст есдзæнæнцæ. Куддæр хæрхæмбæлд фæууонцæ, 
уотæ ин æ кæнон бакæндзæнæнцæ. Сирдтæ дæр адæни хузæн æнцæ: 
нæ хатир кæнунцæ гадзирахатдзийнадæ... 
Фæсахсæвæртæмæ дæр ма хецау игъуста Туйгъани неун. Фал 
нур, мæрдæнгæстæгæнгæй, æрхун æма тæрегъæд æ зæрдæй рацох 
æнцæ. Æ цардвæндаги нецæбæл бал фæсмон кодта... 
Бонивайæнти цауæйнон рамардæй. 
98 

Къодори донгони, денгизæй еу-дæс километри идарддæр ес 
минкъий тæрфæ. Аци рауæнмæ галеуæрдигæй зиннуй денгизи цъæх, 
рахесæрдигæй 6а хуæнхтæ ниррæнгъæ ’нцæ уорс баслæхъти. Ар- 
дæмæ сæрди æнтæфи дзæбæх фæхъхъæртуй денгизи сатæг коми 
уадæ. Рагон дзаманæй ардæмæ си байзадæй гæнахи ихæлæнтæ. 
Цъæх дортæ пурхæнтæй лæуунцæ игуæрдæни уомæл кæрдæги. 
Уæдта мæсуги ихæлæнтæ — агъазиау дортæ. Дзорунцæ, зæгъгæ, 
ами мæсгутæ берæ нæ фæллæудтæнцæ. Ку æй исаразиуонцæ, уæд 
ракæлидæ, æ дор æскъудтæ кодта. Нæуæгæй æй исамаиуонцæ æма 
бабæй ракæлидæ. Зæнхæ ’й нæ уорæдта. Гъе уотæ цидæр æлгъистæ 
рауæн адтæй, адæймаги æхемæ æнгæрон не ’руагъта. Æппунвæс- 
таг аци дæлвæзæ ниууагътонцæ. Сæ федар исаразтонцæ кæмидæр 
бæрзонддæри — хуæнхрæбун. Уой йадæбæл ами ба цæрæнбунат 
некебал æркодта. Æрмæст ма си, ардæмæ хæстæг цæрæг гъæутæ 
ба уæлмæрдтæ исаразтонцæ. 
Нур мæнæ аци зæнхæбæл бафтудæй зундгонд цауæйнон Кац- 
би бауæр дæр. Æ усхъи топп ци бон раргъувта, уæдæй æ рамæлæ- 
ти уæнгæ гъæуи цæргутæ, сирди зианæй æдас уогæй, се скъæтти 
дуæрттæ не ’хгæдтонцæ. 
Кæдæй рамардæй, уæдæй рæстæг рацудæй, æма ма хъæбæр 
хецонтæй дæр бæрæг ефстæгтæ бабæрæг кæниуонцæ æ цирт. 
Æрмæст аци рауæнмæ, еци уалдзæгæй ардæмæ, алли ’хсæвæ дæр 
цæуй берæгъи хузæн устур куй. Туйгъан куд æрхун кодта, е хъæ- 
бæр зин зæгъæн æй. Бийнонтæй сæ хъазар адæймаг ку рахецæн 
уй, уæд ма син байзайуй хеуонтæ æма æмбæлттæ. Сирдæн ба не- 
кæмибал неке байзадæй! 
Нæуæгæй бабæй æ хъисмæт æндæрхузи фæцæй. Æ хецауи 
фæсмæрдæ ин уæлæбæл хуарзæнхæй нецибал адтæй. 
Гъæуи цæргутæ сæ тар фуни ку бацæуиуонцæ, уæд алли ’хсæвæ 
дæр уæлмæрдтæй райгъусидæ зæрдæунгæггæнæг неун. Курухон 
зæронд лæгтæ дес кæниуонцæ, устур дес, сирд адæймаги куд æнæ- 
кæрон берæ фæууарзуй, уобæл. Лæг ку цæра, уæд ци нæ фегъос- 
дзæнæй! Дзæгъæли хумæтæги нæ хониуонцæ фиййæуттæ зæронд 
Кацбиййи номдзуд цауæйнон. Дуккаг уæхæн нæбал уодзæнæй... 
Æ бийнойнаг ма лæги фæсмæрдæ берæ фæццардæй. Еу хатт, 
дан, сæумæраги сæ тургъæмæ рацудæй, æма дессаги туххæй, æ 
цæститæбæл дæр нæбал баууæндтæй: уинуй дуари бунти гъæрзгæ- 
гъæрзун æрбаластæй берæгъ. Туйгъан ке адтæй, уой æрæгиау ба- 
зудта. Æхе хузæй ибæл нецибал адтæй. Еугур æнсæст, еугур хуæ- 
ститæ. Æвæдзи ин еу æма дууæ берæгъи нæ рæдувдтитæ кодтонцæ 
æ цар. 
Дзорунцæ, зæгъгæ, цауæйнон ку рамæлуй, уæд ин берæгътæ æ 
циртмæ æрцæунцæ æма ин æй исцъумур кæнунцæ. Туйгъан, дан, 
æ тог никкалдта, æ хецауи цирт гъæуайгæнгæй. Гъе уæд ин фиц- 
цаг хатт зæронд уоси зæрдæ æцæгæй фæттæнæг æй, æ тæрегъæд- 
дагмæ гæсгæ ин хуæруйнаг равардта. Еци бон талинги уæнгæ хъа- 
99 

нæй фæллæудтæй æ бунати, æхсæвæ ба рандæ ’й. Æма, дан, гъæуи 
алли хæдзари размæ дæр бацæуидæ, ниннеуидæ. Куйти æ хæццæ 
худта, фал ибæл еугурæйдæр ниххæпп-хæпп кæниуонцæ. Æ фæс- 
те ба си неке рацудæй, Æма уæд сæхемæ фæстæмæ æрæздахтæй, 
кастæй кауи цъасæй тургъæмæ. Зæронд уосæ ин ци кодтайдæ, уой 
нæ зудта: «Æз ауæхæн куйти æхсæн дæр некæд фæууидтон, ке 
зæрдæ ин нæ фæттæнæг уодзæнæй?» Медæмæ ’й æрбахудта — 
уадзæ мæнæ ами цæрæд. Æвæдзи, æ гъæдгинтæ хъæбæр ристæнцæ 
æма ин æнæ адæймаги æнхусæй гæнæн н’ адтæй. Фал хæдзари 
æфсийнæ æрæгиау балæдæрдтæй: адæймагбæл не ’рхун кæнуй, 
уæдта куд уа ци уа лæгбæл дæр... 
Æппунвæстаг кумæ рандæ ’й Туйгъан, циуавæр идард бæс- 
тæмæ — уомæн зæронд уосæ неци базудта! Рандæ’й ’ма рандæ ’й, 
хæдзари ’й бæргæ æллау кодта, фал... 
Уой хæсдзæф сæ гъæуккаг лæхъуæн дзурдта, зæгъгæ, еци 
’хсæвæ, гъæди бæхбæл цæугæй, фегъустон — нæдæр неун адтæй, 
нæдæр кæун, уæхæн цидæр æнахур гъæр. Неке бангъæл адтайдæ, 
е берæгъ, кенæ куй æй, уой. Æрæгиау ба ’й фæгъгъуди кодтон: 
Туйгъан. Цума комæрдæмæ раевгъудæй, адæмæй куд идарддæр, 
уотæ! 
Гъæдæ фæстаг хатт æхемæ худта Туйгъани, цæмæй рамæла 
æведзуд тар пихсбуни. Фæстаг хатт æ зæрди фæндон истоха, ник- 
кала еске тог, уæдта ин æхе тог никкалонцæ. Зудта, — ци æй хе- 
зуй, уой... 
Уæдæй фæстæмæ Туйгъанæн æ кой дæр некæд некебал фегъу- 
ста. Гъæуи медæгæ ма æрмæст æ таус байзадæй. 
Эрнест ХЕМИНГУЭЙ 
ЗÆРОНД ЛÆГ ÆМА ДЕНГИЗ 
(Уацау) 
Зæронд лæг кæсалгдзауæн кодта Гольфстрими æхе конд бæ- 
лæгъи. Нур цуппар æма цуппаринсæй бони рандæуй денгизмæ æма 
еунæг кæсалгæ дæр нæма ниййахæста. Фиццаг дууинсæй бони æ 
хæццæ цудæй биццеу, æма сæ арми ку неци æфтудæй, уæд æй æ 
ниййергутæ уой хæццæ нæбал рауагътонцæ. Гъома, дан, зæронд 
æнæнивæ æй. И биццеу цæун райдæдта æндæр бæлæгъи, æма дин 
Хуцау уæхæн хуарз радта: фиццаг къуæре æрбаластонцæ æртæ 
устур кæсалги. Фал биццеуæн хъæбæр зин уидæ зæронди гъуддаг. 
Уомæ гæсгæ изæрæй æ размæ рацæуидæ æма ин æ кæсалгæахæс- 
сæн дзаумæуттæ хæссунмæ фæййагъаз кæнидæ. 
Зæронд лæг æносидæр мæллæг æма фæлладхуз уидæ. Æ бæр- 
зæййи æнцъулдтæ, нарæг къахнæдтау, бæрæг дардтонцæ. Еуда- 
дзуг æй, денгизи уогæй, карз хор сугъта, æма æ уадæлттæбæл, 
100 

раст хъурти уæнгæ, мора стъæлфитæ рабадтæнцæ. Кæсалгæ лас- 
гæй ин суфцæйласæн бæттæн æ къохтæ еугур ностæ никкодта. 
Æрмæст ибæл нæуæг гъæдгин ба нæ зиндтæй. Етæ адтæнцæ рагон, 
мæнæ сухæ зæнхæ хори тавстæй куд нискъудтæ уй, уой хузæн. 
Лæг хуæрззæронд æрцæй, фал уæддæр æ денгизхуз цæститæ 
æносидæр игъæлдзæг уиуонцæ, сæ цæхæр некæд минæг кодта. 
Еу изæр, бæлæгъи цорæй цæугæй, биццеу дзоруй: 
— Сантьяго, мæнæ еу минкъий æхца бакустан æма бабæй мæ 
бон æй дæ хæццæ денгизмæ цæун. 
Зæронд лæг æй исахур кодта кæсалгæ ахæссунбæл, уомæ гæс 
гæй биццеу берæ уарзта. 
— Нæ, — загъта ин зæронд, — нивгун бæлæгъмæ бахаудтæ æма 
уоми архайæ. Гъуди-ма кæнис, еухатт авд æма цуппаринсæй бони 
дзæгъæли ку фæддæ денгизи. Фал уой фæсте ба, æртæ къуæрей 
дæргъи, алли бон дæр хъæбæр устур кæсæлгитæ ку ’рбаласианæ. 
— Уой бæргæ нæма байронх дæн. Ду мæбæл æууæндис, зонун 
æй, фал ми цæмæн рандæ дæ, уой дæр лæдæрун. 
— Мæ фидæ мæ нæбал рауагъта æма ймæ куд нæ байгъус- 
тайнæ? 
— Раст бакодтай, мадта æндæр хузи куд уа? 
— Е нин нæ гъуддагбæл бустæги хъæбæр не ’ууæндуй. 
— О, — загъта зæронд лæг, — уæддæр ибæл мах ба æууæндæн! 
Раст нæ зæгъун? 
— Хъæбæр раст. Гъæйдæ, мæн харзæй бæгæни баниуазæ. Нæ 
дзаумæуттæ ба нæхемæ уой фæсте фæххæсдзинан. 
— Кæд дæ уотæ фæндуй, уæд... 
Исбадтæнцæ терраси. Кæсалгахæсгутæ сæбæл сæ цæстæ раха- 
стонцæ æма зæрондбæл сæ билибуни худтæнцæ. Æрмæст сæбæл 
уой туххæй е зæрдихудт нæ кодта. Хестæр лæгтæ ба ин тæрегъæд 
кодтонцæ. Æма барæй æ хæццæ æндæр цæбæлдæрти дзурдтонцæ. 
Абони æ гъуддаг кæмæн фæррæстмæ ’й, етæ, денгизæй æрбаздæх- 
гæй, сæ кæсæлгитæ скъладмæ равардтонцæ. Уордигæй сæ гъæуа- 
ма рефрежератори Гавани базармæ фæлласонцæ. 
Акулитæ æрахæссун ке арми бафтудæй, етæ ба сæ равардтонцæ 
сæрмагонд хæйттæгæнæн заводмæ. Уоми син сæ цæрттæ растъигъ- 
тонцæ, се ’гæртæ син исистонцæ; фид ба цæхгун кæнунмæ тæнæг 
кæрститæ никкодтонцæ. 
Думгæ искæсæнæрдигæй ку думидæ, уæд акулити заводæй 
илгъаг тæф хæссидæ, фал абони цæгатæрдигæй думдта æма уæл- 
дæф кæдзос адтæй. Æппунвæстаг бунтондæр багъос æй æма терра- 
си хор æхцæуæн тавта. 
— Сантьяго, — дзоруй зæрондмæ биццеу. 
— Уæй, — зæгъгæ, ймæ е дæр дзоруй. Æхуæдæг ба æдзинæг 
кастæй æ бæгæний стаканмæ æма имиста евгъуди бонтæ. 
— Æнгъезуй, исонмæ дин берæ сардинитæ æрахæсдзæнæн? 
— Нæ гъæуй. Уой бæсти бейсболæй рагъазæ. Мæхе бон дæр ма 
æй бæлæгъ тæрун. Роджелио ба мин хизтæ багæлдздзæнæй. 
101 

— Нæ, фæлтау æз уодзæнæн дæ хæццæ. Кæд нин еумæ кæсалг- 
дзауæни цæуæн нæбал е, уæддæр мæ фæндуй, естæмæй дин фæй- 
йагъаз уон, е. 
— Æма мин мæнæ бæгæни ку баниуазун кодтай, лæг куд фæк- 
кæнуй, уотæ. 
— Цал анзи мæбæл цудæй, фиццаг хатт дæ хæццæ денгизмæ ку 
рандæдæн, уæд? 
— Фондз. Æма ма нихи къæрцбæл байзадан уодæгасæй, кæ- 
салгæ бæлæгъмæ ку æрбахæр-хæр кодтон, уæд. Минкъийтæбæл 
нæ еугур пурхæ ку кодта. Гъуди-ма’й кæнис? 
— Куд нæ. Æ къæдзелæй бæлæгъи бун хуаста æма нин нæ 
банкæ басаста. Ду ба ’й дæ тухæ-дæ бонæй цавтай гъелæй. Гъуди- 
ма кæнун, бæлæгъи раззаг хаймæ мæ куд багæлстай, уой дæр; 
цъифæ хизæбæл æрбабадтæн. Бæлæгъ ризтæй, ду ба ’й гъелæй 
хуастай, сог фадæгау, тогæсмаг ба уолæфæнтæ æхгæдта. 
— Æцæгæй, уони-ма гъуди кæнис, æви дин сæ уой фæсте мæ- 
хуæдæг дзурдтон? 
— Æз алцидæр гъуди кæнун, фиццаг хатт дæ хæццæ денгизмæ 
ку рацудтæн, уæдæй нурмæ. 
Зæронд лæг имæ сæццæ никкастæй æууæнкгин æма уарзæгой 
цæститæй. 
— Мæ биццеу ку уайсæ, уæд дæ цийфæндимæйдæр мæ хæццæ 
райсинæ. Фал дæуæн ес мадæ æма фидæ, уæдта нивгун бæлæгъмæ 
бахаудтæ. 
— Рандæ, уæддæр сардинитæмæ фæццæуон. Зонун æй кæми 
ес, уой. 
— Мæ абониккæнттæ ма æгас æнцæ. Цæнхи хæццæ сæ ящикки 
ниввардтон. 
— Нæуæг ахæститæ дин цуппар æрбахæсдзæнæн. 
— Еунæг, — батхалдта зæронд. 
Фæлтæрдгин кæсалгахæссæгæн æнæуой дæр æ нифс некæд 
састæй, æ зæрдæ неци гъуддагмæ бамæгур уидæ, фал нур æ бауæ- 
ри æнахур хъаурæ фæззиндтæй, цæветтонгæ æма денгизæй сатæг 
думгæ æрбакодта, уой хузæн. 
— Дууæ, — загъта биццеу. 
— Куд дæ фæндуй, уотæ. Дууæ, уæд дууæ, — исарази æй зæ- 
ронд лæг. 
— Миййаг сæ кæд ескæмæй радавтай? 
— Ку гъудайдæ, уæд сæ давгæ дæр ракодтайнæ. Фал сæ 
æлхæнгæ бакодтон. 
— Арфæ дин кæнун, — загъта зæронд лæг. 
Æгæр хæларзæрдæ адтæй æма ’й нæ балæдæрдтæй, æ маст 
куд исцудæй, уой. Фал æй зудта, æ уод æруодæнстæй, уомæй хо- 
дуйнагдæр нæ фæцæй, уæдта — æгадæдæр. 
— Кæд дони уолæнти æздæхт нæ феннердæмæ уа, уæд исон 
бонигъæдæ хуарз уодзæнæй, — уотæ бафеппайдта зæронд лæг. 
— Ци рауæнмæ цæудзæнæ? 
102 

— Билгæронæй дзæвгарæ идарддæрмæ, талингæй рандæуо- 
дзæнæн, æздæхгæ ба æрбакæндзæнæн, думгæ æхе иннердæмæ ку 
рахата, уæд. 
— Æз дæр мæ хестæри исарази кæндзæнæн, е ба мах дæр изол- 
дæрмæ фæццæуæн. Ка ’й зонуй, устур кæсалгæ ку æрахæссай, 
уæд дин мах фæййагъаз кæндзинан. 
— Раст дæ, — бафеппайдта биццеу. — Фал идардмæ æз ци 
фæууинон, уой е нæ фæууиндзæнæй, — дзурдæн зæгъæн — кæсалг- 
дзауæнгæнæг мæргътæ. Кæд мæмæ байгъоса. 
— Гæр, гъе уотæ ислæгъуз æй цæстæй? 
— Хъæбæр минкъий ма æстæфуй. 
— Дессаг, гъуæрттун хæпситæ ку некæд ахæста. Уонæй цæс- 
титæ сахъат кæнунцæ. 
— Ду цæйбæрцæ æнзтæ фæййахæстай гъуæрттун хæпситæ, фал 
цæстæй 6а нæ фæккиудтæ. 
— Æз æнахур зæронд дæн. 
— Æма дæмæ, зæгъун, устур кæсалгæ ку æрбахауа, уæд ин 
ести бакæндзæнæ? 
— Æнгъæлдæн, гъо. Ами сæйрагдæр исарæхсун æй. 
— Гъæйдæ, нæ дзаумæуттæ нæхемæ фæххæссæн. Æз 6а хизæ 
райсон æма сардинитæмæ фæццæуон. 
Бæлæгъæй сæ рахастонцæ. Зæронд æ усхъи бакодта мачтæ, 
биццеу ба райста иннæ дзаумæуттæ. Уогæ, къæрнæхи цуд ка ба- 
кодтайдæ зæрондмæ, фал хуæздæр адтæй, наупæлæз æма уæззау 
хизæ хæдзарæмæ райсун, цæмæй æртæхмæ ма ниууомæл адтай- 
уонцæ. Æма кæд æууæндтæй, бунæттон цæргутæй ин æ дзаумæут- 
тæмæ неке бавналдзæнæй, уæддæр хуæздæр адтæй сæ ахсгиагдæр- 
ти хæдзарæмæ райсун. 
Уотемæй исхард кодтонцæ зæронд лæги хæдзарæмæ. Цæрд- 
игон дуарбæл медæмæ бацудæнцæ. Зæронд лæг мачтæ бакъолæ 
кодта фарсбæл, биццеу дæр син сæ рази æрæвардта кæсалгахæс- 
сæн хизæ. Мачтæ адтæй пальми сифтæй арæзт: сауæнгæ царæмæ 
хъæрттæй. Æ хæдзари — хуссæн, стъол, къела æма зæнхбун пъоли 
хъулуфгонд, цæмæй си гъæдæйсугъд æвзалубæл хуæруйнаг код- 
тайуонцæ. Мора фæрстæбæл аллихузон нивтæ — изæдти хузтæ. 
Етæ ин æ уосæй байзадæнцæ. Кæддæр фарсбæл æ уоси хузæ дæр 
ауигъд адтæй, фал æй уой фæсте ба зæронд баримахста, уомæн 
æма ймæ æ зæрдæ хъурмæ кодта. Нур æвæрд æй тæрхæгбæл къу- 
ми, кæдзос хæдони буни. 
— Ци дæмæ ес æхсæвæрæн? — фæрсуй æй биццеу. 
— Кæсалгæ бор пириндзи хæццæ тæбæгъидзаг. Гъæуй дæ? — 
— Нæ, нæхемæ бахуæрдзæнæн. Бандзарон? 
— Нæ гъæуй. Фæстæдæр мæхуæдæг бандзардзæнæн. Ка ’й зо- 
нуй, уæдта пириндз уазалæй бахуæрдзæнæн. 
— Хизæ райсун æнгъезуй? 
— Цæмæннæ. 
Хизæ ймæ рагæйдæр ке нæбал адтæй, уой биццеу куд нæ гъу- 
103 

ди кодта; еумæ ’й рауæйæ кодтонцæ. Фал дууемæйдæр уæддæр 
уотæ дзориуонцæ; цума, зæрондмæ æцæгæй хизæ ес. Мадта ’ймæ 
пириндз ке н’ адтæй, уой дæр биццеу хуарз зудта. 
— Æстай фондз амондгун нимæдзæ æй, — загъта зæронд. — Æз 
исон мин гиранкай уæзæн кæсалгæ куд ниййахæсдзæнæн? 
— Хизæ райсон æма сардинитæ æрбахæссон. Мæнæ бал къæ- 
сæрбæл рабадæ, ами дзæбæх хор æй. 
— Хуарз. Æзиниккон газет мæмæ ку йес. Бейсболи туххæй ку 
ракæсинæ. 
Биццеу нæ зудта, æцæгæй имæ ес газет, æви бабæй уотæ дæр 
барæй дзоруй. Фал зæронд æцæгæйдæр хуссæни бунæй исиста газет. 
— Перико мин æй равардта сæни тукани, — балæдæрун ин код- 
та зæронд. 
— Сардинитæ ниййахæсдзæнæн æма фæстæмæ рæхги æрбаз- 
дæхдзæнæн. Кæсæлгитæ еумæ ниввæрдзæнæн ехбæл, сæумæ ба 
сæ байуардзинан. Ку ’рбаздæхон, уæд мин бейсболи туххæй ра- 
дзордзæнæ. 
— «Янки»-тæ гъæуама ма фæххуæрд уонцæ. 
— Ку нæ сæ ниххуаиуонцæ кливлендаг «Индейæгтæ»! 
— Ма тæрсæ, биццеу. Æргъуди кæнай номдзуд Ди Маджиой. 
— Æрмæст «Индейæгтæй» нæй тæссаг, фал ма си Детройтæй 
«Тигртæ» дæр ес. 
— Рæхги, æвæдзи, Цинциннати «Сурхбауæртæй», уæдта чика- 
гойаг «Уорс цъиндайæй» дæр тæрсун райдайдзæнæ. 
— Газет бакæсай æма, ку ’рбаздæхон, уæд мин рахабæрттæ 
кæндзæнæ! 
— Нур лоторейон билетæн æ цифрæ æстай фондз ку уа æма 
уæхæн ку балхæнон, уæдта? Исон æстай фæндзæймаг бон ку ’й. 
— Цæмæннæ ’нгъезуй балхæнун? — загъта биццеу. — Хуæздæр 
нæ уайдæ цифритæ æстай авди хæццæ балхæнун. Æзинæ æстай 
авд бони ку адтæй. 
— Дууæ хатти æмхузæн уæн нæййес. Уогæ, æ цифритæ æстай 
фондз кæмæн уонцæ, уæхæн билет ба иссердзæнæ? 
— Заказ ратдзæнæн. 
— Еунæг. Дууæ доллæри æма æрдæгбæл. Кæми сæ иссерæн? 
— Е неци дессаг гъуддаг æй. Дууæ доллæри æма æрдæг мæн 
бон алкæддæр æй æфстау райсун. 
— Æз дæр, ка ’й зонуй, иссеринæ. Фал, гæнæн æма мадзалæй, 
æфстау нæ фæййесун. Уомæн æма лæг фиццаг ихæс райсуй, уæд- 
та мæгургор исуй... 
— Ма суазал кæнæ, зæронд. Иронх ди ма уæд, сентябри мæйæ 
ралæудтæй. 
— Устур кæсалгæ сентябри фæууй. Алкедæр исарæхсдзæнæй 
кæсалгæ маййи мæйи æрахæссунмæ. 
— Æз фæццæун сардинитæмæ, — загъта биццеу. 
Фæстæмæ ку æрбаздахтæй, уæд зæронд лæги къелабæл хусгæ 
æрбаййафта. Биццеу хуссæнæй исиста зæронд æфсæддон гъæц- 
104 

цол, æма ин си æ усхъитæ, уæдта æ фæсонтæ æрæмбарзта. Етæ 
адтæнцæ æнахур дессаги усхъитæ — фæтæн, кæд базæронд æй, 
уæддæр. Мадта æ бæрзæй дæр тухгин адтæй. Нур, хусгæй, æ сæр 
æрзæболæ ’й æ реумæ, æма е ’нцъулдтæ уотæ бæрæг н ’адтæнцæ. 
Æ хæдонæ алли æмпъозæнтæй æмпъузт, раст æ паруси хузæн æма 
бæрæг дæр нæбал адтæй е ’цæг хузæ; и æмпъозæнтæ хормæ æна- 
хур исæййивтонцæ. Фал уæддæр æ цæсгом ба хъæбæр зæронд ад- 
тæй, фунæййæй ба бустæгидæр мæрдон хузæ райста. Газет адтæй 
æ уæргутæбæл æвæрд, æ дæлармæй æй балхъивта, цæмæй æй думгæ 
ма фæххастайдæ, уой туххæй. Хустæй бæгъæмбадæй. 
Биццеу æй нæбал райгъал кодта, уотемæй рандæй. Фал, фæс- 
тæмæ ку æрбаздахтæй, уæддæр ма лæг фунæй адтæй. 
Æригъал уай, зæгъгæ, ймæ исдзурдта биццеу æма ин æ къах æ 
уæраги сæрбæл æривардта. Зæронд байгон кодта æ цæститæ æма 
еу дзæвгарæ рæстæг æ гъудити кæцæйдæр изолæй æздахтæй. 
Æрæги-дурæги баходæзмолæ кодта: 
— Ци æрбахастай? 
— Æхсæвæр. Нуртæккæ хуæргæ кæндзинан. 
— Æма уоййасæ æстонг дæр нæ дæн. 
— Гъæйдæ, хуæргæ. Æстонгæй кæсалгæ неке фæййахæссуй. 
— Мæнбæл уæхæн цаутæ уидæ, — загъта зæронд лæг. Уæдта 
исистадæй æма æ гъæццол тохун райдæдта. 
— Дæ гъæццол мама тохæ, — загъта биццеу. — Цалинмæ æз 
æгас уон, уæдмæ дæ æнæхуæргæй кæсалгæ ахæссунмæ нæ рауадз- 
дзæнæн. 
— Мадта дæхе гъæуай кæнæ æма хъæбæр берæ фæццæрай, — 
загъта зæронд. Гъа-уай, ци хуæруйнаг дæмæ ес? 
— Сау хъæдорæ пириндзи хæццæ, фуси фидæй фезонæг, уæд- 
та стори фид. 
Биццеу еци хуæруйнаг, Террасæбæл ци ресторан адтæй, уор- 
дигæй æрбахаста æфсæйнаг тæбæгъти. Вилкитæ, кæрдтæ, уедгутæ 
— уони ба æ дзиппи ниввардта; алли дзаумау дæр си салфеткити 
лæмбунæг тухтæй. 
— Уойбæрцæ хуæруйнæгтæ дин ка равардта? 
— Мартин, ресторани хецау. 
— Райарфæ ин кæнун гъæудзæнæй. 
— Æз ин райарфæ кодтон, уобæл мабал тухсæ, — загъта биц- 
цеу. 
— Устур кæсалгæй ин тæккæ хуæздæр хай кæндзæнæн, — загъта 
зæронд, — Уомæн æма нин фиццаг хатт нæ фенхус кодта. 
— Уомæй раст зæгъис. 
— Мадта ин еунæг хай искæнун дæр фагæ нæ уодзæнæй. Уой 
туххæй æма нæ берæ хæттити банимадта. 
— Аци бон ба ма нин бæгæни дæр равардта. 
— Æз фулдæр консерви къалай бæгæни уарзун. 
— Зонун æй, фал абони æвгити бæгæни равардта. Ревæд æвгитæ 
ин фæстæмæ фæххæсдзæнæн. 
105 

— Арфæ дин кæнун, — загъта зæронд. — Гъæйдæ, хуæрæн, 
æви? 
— Æз дæмæ рагæй дзорун бахуæрæн, — батхалдта ймæ биццеу. 
— Хезун дæ, кæд исбаддзæнæ стъолбæл æма кæд бахуæрдзæнæ. 
— Рахæссай дæ хуæруйнаг. Уогæ мæ мæхе ниртайун бæргæ 
гъудæй. 
«Кæми гъæуама ниртадтайдæ æхе? — рагъуди кодта биццеу. — 
Цъай дууæ синхи идарддæр æй. Дон ин æрбахæссун гъæуй, са- 
пойнæ, уæдта дзæбæх къохмæрзæн. Раздæр мæ зæрди куд не ’рæф- 
тудæй? Еу нæуæг хæдонæ ’й гъæуй, зуймон къурткæ, ести хузи 
къахидарæс, уæдта ма еу гъæццол». 
— Адгин фид æй, — бафеппайдта зæронд лæг. 
— Бейсболи туххæй мин радзорай, — зæгъуй ин биццеу. 
— Куд дин дзурдтон, уотæ. Америки лиги рамболунцæ «Янки»- 
тæ, — еци гъуддагхузæй райдæдта дзорун. 
— Гъо, фал ацибон 6а фæххуæрд æнцæ. 
— Е неци давуй. Уоми бабæй номдзуд Ди Маджио хъæбæр 
дзæбæх гъæунгъон æй. 
— Æма еунæг е ци ракæндзæнæй? 
— Раст дæ. Фал гъазти уавæр уомæй берæ аразгæ фæууй. Дук- 
каг лиги — бруклинæгтæ æма филадельфиæгтæ. Сæ уавæр фиц- 
цæгтæн хуæздæр æй. Уогæ, гъуди кæндзæнæ, куд цавта Дик Сай- 
злер, уой. Ци дессаг адтæй зæронд парки ку гъазта, уæд! 
— Дессаги гъазт! Еугуремæй дæр изолдæрмæ цавта. Гъуди кæ- 
нис, Террасæмæ ку ’рбацæуидæ, уой? Хъæбæр мæ фæндæуидæ, 
ескæд мæ хæццæ кæсалгæ ахæссунмæ ку фæццудайдæ, фал ин 
некæд бандиудтон зæгъун. Дæуæн дæр бæргæ дзурдтон, цæмæй 
ин загътайсæ, фал ду дæр бафсæрми кодтай. 
— Гъуди кæнун. Зонун æй, уомæй гъæла миуæ бакодтон. Май- 
дима исарази адтайдæ? Мæ рамæлæти бонмæ дæр хуарзæй ци 
имистайнæ, е мин бæргæ адтайдæ. 
— Нур, дессагæн, денгизмæ дæ хæццæ номдзуд Ди Маджиой 
райсæ, — загъта зæронд. 
— Уотæ дзорунцæ, æ фидæ, дан, кæсалгахæссæг адтæй. Ка ’й 
зонуй, е дæр кæд мах хузæн мæгур адтæй кæддæр æма устуйрадæ 
нæ бакодтайдæ. 
— Номдзуд Сайзлери фидæ мæгур н’адтæй. Хуæрз æвзонгæй 
дæр дзæбæх къамандити гъазидæ. 
— Дæу кари ку адтæн, уæд пæлæзгун науи Африки билгæрæнт- 
тæмæ бахъæртианæ. Изæрæй дон уæлбун кæми уидæ, уордæмæ 
домбайтæ рацæуиуонцæ. 
— Уой мин дзурдтай. 
— Мадта цæбæл дзордзинан: Африкæ æви бейсболи туххæй? 
— Бейсбол мæнмæ дессагдæр кæсуй. Мæнæ Джон Мак-Гроуи 
туххæй дзорæ. 
— Е дæр раздæри рæстæги арæх æрбацæуидæ Террасæмæ. Фал 
ку баниуазидæ, уæд æзмæнтун райдаидæ. Æ сæри æрмæст бейсбол 
106 

н’адтæй, фал ма бæхтæ дæр хъæбæр берæ уарзта. Хуарз зонидæ, 
сæ догъ кæд æма кæми униау уидæ, уой. Уомæн æма æ дзиппи 
алкæддæр бæхти догьти туххæй программæ дардта æма син теле- 
фонæй дæр ма сæ нæмттæ дзоридæ. 
— Е хъæбæр игъустгонд тренер адтæй, — загъта биццеу. — Мæ 
фидæ уой зæнхи цъарæбæл хуæздæр тренербæл нимайуй. 
— Уомæн æма ’й иннетæй арæхдæр уинидæ. Гъенур, зæгъæн, 
Дюроше дæр алли анз ардæмæ ку цудайдæ, уæд дæ фидæ уой 
нимадтайдæ тæккæ хуæздæр тренербæл. 
— Мадта, дæумæ гæсгæ ба, ка ’й номдзуддæр тренер? Люк 
æви Майк Гонсалес? 
— Уонæй 6а сæ еуемæй иннæ — хуæздæр. 
— Дуйнебæл тæккæ зундгонддæр кæсалгахæссæг 6а ду дæ. 
— Нæ, æз хуæздæртæ дæр фæууидтон. 
— Цитæ дзорис, — загъта биццеу. — Дуйнебæл берæ ес хуарз 
кæсалгахæсгутæ, уæдта хъæбæр дессæгтæ дæр. Фал си уæддæр 
дæу хузæн ба неке ес. 
— Уæ, дæ цæрæнбон берæ уа. Æхцæуæн мин æй, уотæ ке гъу- 
ди кæнис, е. Фал мæмæ устур кæсалгæ ку бахауа æма ку не ’са- 
рæхсон, уæдта ци зæгъдзæнæ?.. 
— Нæ, уæхæн кæсалгæ дуйнебæл нæййес. Кæд ма дæ фицца- 
гон хъаурæ дæхемæ ’й, уæд. 
— Æвæдзи ма мæмæ еци хъаурæ кæми уодзæнæй, фал арæхсгæ 
ба нур хуæздæр искæндзæнæн. 
— Гъæйдæ нур ба сæумæмæ дзæбæх бауолæфæ. Æз 6а бафс- 
найдзæнæн. 
— Хуæрзæхсæвæ. Сæумæ дæ райгъал кæндзæнæн. 
— Ду мæ будильник дæ, — загъта биццеу. 
— Мæнæн ба мæ будильник — зæронддзийнадæ. 
— Цума зæрæндтæ уотæ рагиау цæмæн райгъал унцæ? Кæд сæ 
уомæй сæ царди рæстæг фулдæр кæнун фæффæндуй? 
— Нæ зонун. Æригон адæн хуссæгбæл хъæбæр æхцул ке фæу- 
унцæ, уæдта тар фунæй ке баунцæ, уой бафеппайдтон. 
— Уой ба ма хуарз гъуди кæнун, — загъта зæронд. 
— Æз дæ афойнадæбæл райгъал кæндзæнæн. 
— Еске мæ ку райгъал кæнуй, уой нæ фæууарзун. Цума æз 
уомæй лæгъуздæр дæн. 
— Лæдæрун дæ. 
— Хуæрзфунтæ кæнæ, зæронд. 
Биццеу рандæй. Цирагъ не ’сасодзгæй хуардтонцæ, æма нур 
зæронд лæг æ дарæс раласта, уотемæй талинги æхе хуссæнбæл 
рауагъта. Æ хæлаф батухта æма ’й бази бæсти æ нивæрзæн бакод- 
та. Æхе рауагъта, зæронд газеттæ итуд кæбæл адтæй, еци хуссæн- 
бæл, гъæццоли æхе батохгæй. 
Уайтагъд рафунæй æй æма æ фуни уидта: Африкæ е ’взонги 
бонти куд багъуди кодта, уотемæй — сæнтуорс, цæститæ си рис- 
тæнцæ, — уæхæн бæрзонд къæдзæхтæ, уæдта фурустур бор хуæнхтæ. 
107 

Алли æхсæвæ дæр нур фестидæ еци билгæрæнттæбæл æма дони 
æрбагулфи игъосидæ уой уæззау унæргъун. Уæдта уинидæ, бу- 
нæттон цæргутæн сæ бæлæгътæ сормæ куд рагæлдзидæ, уой. Фу- 
нæййæй æ фийбæл рауаидæ къеуæ æма гæни фæскъауи тæф, уæд- 
та сæумон думгæ æрбахæссидæ Африки тæф дæр. 
Еци тæф ибæл исæмбæлгæй, арæх æригъал уидæ æма биццеуи 
игъал кæнунмæ рандæуидæ. Аци хатт 6а æгæр раги басмуста бил- 
гæрони тæфмæ, æма ’й балæдæрдтæй, фуни ке’й, уой. Уомæ гæсгæ 
нæ раистадæй... 
Фæстаг рæстæги æ фуни нæбал фæууинуй бурдæнтæ, силгой- 
мæгтæ, агъаззаг æхсæнадон цаутæ, устур кæсæлгитæ, хилтæ, ту- 
хæвзарæн еристæ. Æ фуни фæууинуй идард бæститæ æма билгæ- 
ронмæ рацæуæг домбайтæ. Етæ, тикиси бæдæлттау, кæрæдзей фев- 
долунцæ изæрмелти рæстæги æма сæ биццеуи хузæн уарзта. Фал а 
биццеуи ба æ фуни некæд фæууидта. 
Зæронд лæг æнæнгъæлти райгъал æй æма игон дуарæй ракас- 
тæй мæйдзалхмæ, райста æ хæлаф æма ’й искодта. Æндæдуармæ 
рацæугæй, ниддонихулуй кодта æма уæлæмæ рандæй надбæл биц- 
цеуи игъал кæнунмæ. Сæумон ирдгæмæ æ гъун бабизирд æй. Фал 
æй зудта: нуртæккæ бæлæгъи исбаддзæнæй æма, фиййæгтæй ар- 
хайгæй, æгæр дæр ма исгъар уодзæнæй. 
Биццеу кæми цардæй, еци хæдзарæн æ дуар игон адтæй, æма 
зæронд лæгæн, бацæугæй, æ бæгъæмбад къæхти гъæр не ’сигъус- 
тæй. Биццеу хустæй бацæуæн уати, æма ’й зæронд лæг мæйи рохсмæ 
базудта. Лæг ин æ къах исæргъувта æма йбæл хуæстæй, цалинмæ 
биццеу не ’ригъал æй, уæдмæ. Зæронд имæ æ сæрæй райамудта, 
æма биццеу рабадтæй, хæлаф искодта. 
Разæй зæронд цудæй, æ фæсте ба — биццеу. Лæг æй цæугæ- 
цæун æ хъури ракодта æма загъта: 
— Хатир мин бакæнæ. 
— Цитæ дзорис! Лæгти цардиуагæ уотæ ’й. Ци ин ракæндзæнæ? 
Дууемæй фæндагбæл урдугмæ ниййевгъудæнцæ зæронд лæги 
уосонгæмæ æма сæбæл æмбалдæй бæгъæмбад адæн, кæцитæ сæ 
рагъи хастонцæ сæ бæлæгъти рæвдзитæ. 
Уосонгæй райстонцæ сæ рæвдзитæ æма рараст æнцæ. 
— Къофи дæ гъæуй? — байфарста биццеу. 
— Барæн, мæнæ нæ уæргътæ ниввæрæн, уæдта къофи дæр ба- 
цумдзинан. 
Уой фæсте бацудæнцæ хуæрæндонæмæ, кæци кæсалгдзаути 
туххæй раги байгон уидæ, æма консерви банкити ниуазтонцæ 
къофи. 
— Хуарз бафунæй кодтай, зæронд? — бафарста ’й биццеу. 
Æхуæдæг нур дзæбæх æригъал æй æма æхемæ æрцудæй. 
— Хъæбæр хуарз, Манолин. Аци бон мæмæ цидæр нифс ес. 
— Мæнмæ дæр, — загъта биццеу. — Цæуон нæ сардинитæ æрхæс- 
сон. Мæн æмбал æхуæдæг хæссуй æ рæвдзитæ. Нæ уарзуй, еске 
ин сæ хæсса, уой. 
108 

— Мах ба уотæ нæ кодтан. Фондз анзи дæбæл ку цудæй, уæдæй 
фæстæмæ дæбæл баууæндтæн еци куст. 
— Зонун æй, — загъта биццеу. — Барæнæуай. Æз нуртæккæ 
æрбаздæхдзæнæн. Къофи-ма бацумæ. Ами нин æфстау дæттунцæ. 
Биццеу бæгъæмбадæй æзменсæбæл, сæрт-сæртгæнгæ, бараст 
æй уазалгæнæнмæ, уоми син адтæнцæ æнгурæбæл бакæнунмæ ли- 
стæг кæсæлгитæ. 
Зæронд æлвæсгай цумдта къофи, зудта æй: дзæбæх си бацу- 
мун гъæуй. Уомæн æма бони дæргъи нецибал бахуæрдзæнæй. Ра- 
гæй фæстæмæ дæр æ хæццæ денгизмæ сехуар некæдбал фæххаста. 
Бæлæгъи раззаг хаййи ин уидæ авгидзаг ниуазуни дон — уомæй 
æндæр æй неци гъæуидæ сауæнгæ изæрмæ. 
Биццеу æрбахаста сардинитæ æма листæг кæсæлгитæ. 
Кæсалгдзаутæ цудæнцæ къахнадбæл урдугмæ донмæ, сæ къæх- 
ти бунæй æгъзалдæнцæ листæг хуртæ. Бæлæгъ рансудтонцæ донмæ. 
— Дæ къохи ести бафтуйæд, зæронд. 
— Дæуæн дæр. 
Зæронд лæг бæндæнæйконд цæгтæй федар æрбаста фиййæгтæ 
бæлæгъи федаргæнæн арцитæмæ æма’й талинги сабургай раздахта 
денгизмæ. Æндæр рауæнтæй дæр, дони тæнæг билтæй, базгули æнцæ 
бæлæгътæ, æмæ сæ, кæд зæронд нæ уидта, мæйæ къуппурти аууон 
фæууогæй, уæддæр син дони сæ фиййæгтæй æзмæлд игъуста. 
Еуæй-еу хатт си дзурд дæр æрбайгъусидæ. Фал фулдæр бæ- 
лæгътæ ба æнæстуфæй цудæнцæ. Сæ лæууæнтæй рацæугæй, фæй- 
нердæмæ се ’рух хаттонцæ. Алли кæсалгдзау дæр хуæздæр рауæн 
кæми æнгъæл адтæй, ецирдæмæ аразта æ бæлæгъ. 
Зæронд лæг раги исфæндæ кодта билгæронæй дзæвгарæ идард- 
дæр рандæун: фæстегæй ниууагъта зæнхи тæф æма æсхуста сæу- 
мон сатæг денгизи уолæфтмæ. Кæсалгдзаутæ, устур цъай ци рауæн 
худтонцæ, уобæлти цæугæй, уидта, дони арфæй донизай зайæгойтæ 
куд рохс кодтонцæ, уой. Аци рауæн денгизи медæгæ адтæй хъум- 
уати хузæн, æма ймæ аллихузи кæсæлгитæ æмбурд кодтонцæ. Ли- 
стæг кæсæлгитæ си балтæй исæмбурд уиуонцæ, дони сæрмæ иссæ- 
уиуонцæ æма ами ба хаулли кæсæлгити амæттаг бауиуонцæ. 
Талингæ ма адтæй, фал зæронд лæг æнкъардта, тагъд ке фæр- 
рохс уодзæнæй, уой. Æ фиййæгтæй æнсонгæй, игъуста цидæр зир- 
зиргæнагæ зæл — е тæхгæ кæсалгæ дони сæрмæ æхе исесидæ æма 
суффутгæнгæ раевгъуидæ. Зæронд лæг еци кæсæлгитæ берæ уарз- 
та. Ами устур денгизи етæ æ хуæздæр лимæнтæ адтæнцæ. Цъеу- 
тæн ба тæрегъæд кæнидæ, хъæбæрдæр ба мæнгæфсон денгизи зæр- 
батгутæн, кæцитæ æносидæр тæхунцæ хуæруйнаг иссерун æнгъæл, 
фал æй арæх ба нæ ерунцæ. Уотæ сæбæл фæгъгъуди кæнуй: «Аци 
æнæбон мæргъти цард мах цардæй берæ уæззаудæр æй. Хуцау цæ- 
мæн исфæлдиста, зæгъæн, мæнæ денгизи зæрбатгути, кæд æма арæх 
е сæ хæццæ уотæ æнæхатир фæууй, уæд? Бæргæ рæсугъд æма хæ- 
ларзæрдæ ’й денгиз, фал уайтагъд уотæ æнæхатир исуй, æма ин æ 
сæрмæ, хуæруйнагагорæг мæтъæл мæргътæ, нæ ниббухсунцæ». 
109 

Берæ ка уарзуй денгиз, еци испайнæгтæ си лæгьузтæ фæдздзо- 
рунцæ, æрмæст силгоймаги туххæй дзорæгау. Моторин бæлæгътæ- 
бæл цæуæг æригон кæсалгахæсгутæн ба сæ фадуат хуæздæр æй æма 
æ хæццæ фуддæрцъухæй дзорунцæ, нæлгоймагмæ дзорæгау. Хатгай, 
цума, се ’знаги хæццæ фæдздзорунцæ, уотæ. Зæронд лæг берæ уар- 
зта денгиз æма йбæл алкæддæр силгоймаги хузæн гьуди кодта, кæци 
берæ хуарздзийнæдтæ раттунгъон æй. Фал сæ ку нæ раттуй, уæддæр 
ин дæ бон ци æй? Уотæй е ’рдзи исконд. «Денгиз мæйæбæл силгой- 
маги хузæн гъуди кæнуй», — дзурдта æхецæн зæронд лæг. 
Сабургай æнсудта æ фиййæгтæй, уомæн æма океани уæлцъарæ 
лигъз адтæй æма фулдæр æхе уолæнти барæ бакодта. Нур, ку 
æррохс æй, уæд фæууидта, æхе кæми æнгъæл адтæй, уомæй дзæв- 
гарæ изолдæрмæ рахъæрттæй. 
«Æз кæсалгдзауæн кæнинæ денгизæн æ хъæбæр идард рауæн 
къуæрегæйттæй, фал мæ арми неци бафтуидæ, — рагъуди кодта 
зæронд. — Аци бон мæ амонд бавзардзæнæн æндæр рауæн. Кæди- 
майди устур кæсалгæ æрахæссинæ. 
Бон нæма æррохс æй, е ба уæдмæ æнгуртæ рагæлста. Уал ан- 
земæ исахур ун æнгъизтæй еци гъуддагбæл æма сæ, куд хуæздæр æй, 
уотæ исаразта. Зæгъæн, устур кæсалгæ ку æрхæстæг адтайдæ æнгу- 
рæмæ, уæд банкъардтайдæ, куд адгин æй æ алли хай дæр, уой... 
Фиййæгтæй сабургай æнсонгæй, зæронд лæг æ гъос дардта 
æнгурти æвæрдмæ. Бон фæцъцъæхтæ æй. Хор дæр гъæуама нур 
тагъд искастайдæ. Мæнæ æ зинг цæстæ фæсденгизæй исзиндтæй, 
æма зæронд æстæфун райдæдта иннæ бæлæгътæ дæр. Етæ билгæ- 
ронмæ дзæвгарæ хæстæгдæр адтæнцæ. Уæдмæ хори рохс ирдæй- 
ирддæр кодта æма е ’рттивд дони уæлцъарæбæл арт æндзарста. 
Фал æрвгæронæй æхе дзæбæх ку исиста, уæд ин денгизи рагъ æ 
тунтæ бунтондæр цæститæмæ исаразта. Зæронди бон имæ комкоммæ 
кæсун н ’адтæй æма цъундæдзæстæй сабургай архайдта æ фиййæг- 
тæй, е ’нгас денгизи бунмæ рахатгæй. Гъæуай кодта, е ’нгурти 
бæндæнтæ кумæ арæзт æнцæ, уомæ. Иннæ кæсалгахæсгутæй игъау- 
гидæр зæронди æнгуртæ цудæнцæ æмрастдæр, уæдта дони бунмæ 
дзæвгарæ арфдæр. 
«Ме ’нгуртæ бæргæ дзæбæх æрауиндзун, — гъуди кодта зæронд, 
— æрмæст дессаг æй, мæ гъуддаг нæ цæуй. Фал ка’й зонуй? Абони 
мæмæ кæд амонд ракæсидæ. Алкæд æмхузæн нæ рауайуй. Цийфæн- 
ди ку уа, уæддæр гъæуама мæ гъуддагбæл дзæбæх архайон. Уæдта 
мæмæ нивæ ку ракæса, уæд уомæ дæр цæттæ уодзæнæн». 
Уæдмæ хор арвбæл дзæвгарæ исцудæй æма искæсæн дзæбæх 
исзиндтæй. Нерæнгæ ма æрмæстдæр æртæ бæлæгъи уотæ зинд- 
тæнцæ, цума денгизи бунтон æртъæпæн æнцæ, уæдта цума билгæ- 
ронæй дæр нæма фенкъустæнцæ. 
«Аци сæумон хори тунтæ мин цæргæбонти мæ цæститæ æргъав- 
тонцæ, — гъуди кодта зæронд. — Фал ма дзæбæх уинунцæ. Изæ- 
рæй ба хормæ мæ бон æдзинæг кæсун дæр æй. Мæ цæститæ ймæ 
нæ тар кæнунцæ. Сæумæ ба мин зин кæсæн фæууй». 
110 

Еци рæстæги æрæстæфтæй цъеу-фрегат, е арви цъæхи æ хуæд- 
размæ зилдæй, æ сау, дæргъæй-дæргъæмæ базуртæ райтиндзгæй. 
Кæрзуагъд æркодта æхе донмæ, нæуæгæй истахтæй æма зелдох- 
гæнгæ раевгъудæй идарддæр. 
— Æвæдзи, ести нистæфтæй, — загъта зæронд. — Хумæтæги нæ 
зелдох кæнуй. 
Нур зæронд лæг сабургай æнсудта æ бæлæгъ, цъеу кæми тах- 
тæй, ецирдæмæ гъæуайгæнгæй. Е ’нгуртæмæ арæхæй-арæхдæр 
нигъгъæуай кæнидæ, æ цуд дæр еу минкъий фæттагъддæр кодта. 
Нæуæгæй бабæй цъеу-фрегат фæззиндтæй æ сæрмæ. Æвеппайди 
æхе дони сæрмесиндзæгмæ рауагъта, æма зæронд лæг рауидта, 
тæхгæ кæсалгæ донæй куд исцъуввут ласта, уой. Уотемæй æскъот- 
гæнгæ рандæй уæлдон. 
— Макрель1, — гъæрæй исдзурдта зæронд. — Агъазиау сугъзæ- 
рийнæ макрель. 
Донæй æ фиййæгтæ исесгæй, бæлæгъи раззаг хаййæй æнгури 
бæттæн райста. Æ кæронбæл баст адтæй минкъий къæндзу, уобæл 
сардинæ бакодта. Уотемæй æй бæлæгъи раззаг хаййи къæндзубæл 
æрауигъта. Никкидæр ма æрцæттæ кодта æндæр бæттæн æма ’й 
еуварс байвардта. Райста фиййæгтæ æма бабæй гъæуай кæнун рай- 
дæдта даргъбазур сау цъеумæ. Е нур бунтон ниллæгути зелдох 
кодта. Æхе ранихъулдта дони, исæздахтæй, æ базуртæй ниппæр- 
пæр кодта æма бабæй тæхгæ кæсалги расурдта. Зæронд лæг ра- 
уидта, дон хæрдмæ исцудæй — е сугъзæрийнæ макрель сурдта кæ- 
салги. 
«Æвæдзи, уоми берæ ’нцæ макрельтæ, — рагъуди кодта зæ- 
ронд лæг. — Æртеголæ ’нцæ и кæсалгæбæл æма ин фæййервæзуни 
мадзал нæбал ес. Цъеуи бон ба уой ниййахæссун нæй. Тæхгæ кæ- 
салгæ æгæр устур æй фрегатæн, уæдта хъæбæр цæрдæг æй». 
Зæронд лæг гъæуай кодта тæхгæ кæсалги, донæй куд фæззин- 
нидæ æма ’й цъеу æрахæссунмæ куд багъавидæ, уомæ. 
«Макрель мин раервазтæй, — рагъуди кодта зæронд. — Æгæр 
тагъд цæуй, уæдта идæрдти зелуй. Фал, ка ’й зонуй, æ къуарæй ка 
фæццох уа, уæхæн макрель мæ арми бафтуйдзæнæй. Кенæ ба, 
кæд хæстæги мæ устур кæсалгæ накæ кæнуй, уæддæр æй ка зо- 
нуй? Ескæми ин æнæ уæн нæййес». 
Мегътæ сæхе зæнхæй ку исистонцæ, уæд хуæнхти хузæн зинд- 
тæнцæ, билгæрон ба — цъæх, дæргъæй-дæргъæмæ тæлмау, сæ фæсте 
рарæнгъæ ’нцæ æрвхуз къулдунтæ. Зæронд лæг æдзинæг кастæй 
донмæ, гъæуай кодта е ’нгуртæмæ. Хор арвбæл бæрзонддæр ку 
исцудæй, уæд æ тунтæ æнахур æрттивд кодтонцæ дони уæлцъа- 
рæй. Е дзæбæх рæстæги бæрæггæнæн адтæй. Фал цъеу ба фалæм- 
булай некæмибал тахтæй. Денгизи уæлцъарæбæл ма нур зиндтæнцæ 
аллихузон ирæзæг хæлттæ. Бæлæгъи рæбунти накæ кодта порту- 
гайлаг физали. Ку æ губун исзиннидæ, ку æ фарсбæл æхе рауа- 
’Макрель — кæсалги муггаг. 
111 

дзидæ. Хормæ сапойни финки тумбулæгау æрттевæнтæ калдта, æ 
фæдбæл ласта æ мæлæтхæссæг урзæгутæ. 
— Æ, дæлæ гацца! — исдзурдта зæронд лæг. Фиййæгтæй рæу- 
æгау æнсонгæй, донмæ лæмбунæг нигъгъæуай кодта. Уоми физа- 
лий урзæгути æхсæн накæ кодтонцæ листæг кæсæлгитæ, фал уонæн 
æ марг неци хилæ кæнуй. Адæнæн ба æндæр гъуддаг æй: кæсалгæ 
æрахæсгæй, æнгуртæ уæлæмæ ку ласидæ зæронд лæг, уæд еци 
урзæгти æмбæлдæй къохтæ, сугъди хузæн, еугур хæппилтæ фес- 
тиуонцæ, раст рæмбуникъæдзти уæнгæ. Сæ рист — æхси цæфау. 
Хори тунтæмæ дессаги рæсугъд фæззиннунцæ, фал денгизи 
медæгæ уонæй налатдæр цæрæгой нæййес... Зæронд лæг уарзта, 
гъуæрттун хæпсæ сæ куд хуæруй, уомæ кæсун. Уæдта сæ карз 
уадæ билæмæ ку рансонидæ, уæд сæ æ къахи буни цъæлæ кæнун 
дæр берæ уарзта. 
Уарзта, гъуæрттун хæпситæ хуæрзконд, цæрдæг æма зинаргъ 
ке æнцæ. Никки-ма, сæ гъазуни рæстæги бостæгæнагæ ке æнцæ 
æма цъундæдзæстæй физалитæ ке фæххуæрунцæ; еугур еци мине- 
угути туххæй син уодæнстæй сæ илгъагдзийнадæ. 
Зæронд лæг не ’нкъардта мæнгæууæндундзийнади тас гъуæрт- 
тун хæпситæмæ, кæд сæбæл берæ æнзти цауæн дæр кодта, уæд- 
дæр. Тæрегъæд син кæнидæ. Мæнæ «луты» ке хонунцæ, еци бæз- 
гинцар гъуæрттун хæпситæн сæ дæргъæ бæлæгъи асæ фæууй, сæ 
уæзæ ба тоннæмæ хæстæг. 
Аци цæрæгойти беретæ хъæбæр æнæтæрегъæдæй марунцæ, уой 
нæ гъуди кæнунцæ, æма ’й цалинмæ листæг иуæнгтæ никкæнай, 
уæдмæ дæр æ зæрди куст нæ банцайуй. «Уогæ, мæнæн дæр, — 
гъуди кодта зæронд, — уæхæн зæрдæ ес, мæ къохтæ æма къæхтæ 
дæр уой дзæмбути хузæн æнцæ». Е хуардта гъуæрттун хæпсити 
уорс æйкитæ, цæмæй имæ тухæ адтайдæ. Хуæридæ сæ маййи, уæдта 
сентябрь æма октябри, устур кæсалгæ ахæссуни рæстæги. 
Зæронд алли бон дæр акули игæри сойнæ ниуазта, кæци æвæрд 
адтæй кæсалгдзаути дзаумæутти рази боцикъай. Алке бон дæр ад- 
тæй еци сойнæй ниуазун. Берети зæрдæ ’й нæ загъта, фал сæумæ- 
раги истунæй уой ниуазун æнцондæр адтæй. Никки ба ма цæсти- 
тæн æма, уазал искæнгæй, хуарз агъаз кодта. 
Зæронд бабæй арви цъæхи исуидта фрегат-цъеу. 
— Кæсалгæ иссердта, — гъæргомау исдзурдта лæг. 
Фал некæцæй неци зиндтæй. Уæдмæ зæронд лæг рауидта, до- 
нæй кæсалгæ куд исцъуррут кодта, уой. Æхе уæлдæфи æрзилдта 
æма сæрмесиндзæгмæ дони фæстæмæ ниннигъулдæй. Æ фæсте 
искалдæй берæ кæсæлгитæ æма фæйнердæмæ пæррæститæ код- 
тонцæ, листæг кæсæлгити расорæ-басорæгæнгæй. 
«Кæд тагъд нæ накæ кæнонцæ, уæд сæ раййафдзæнæн», — 
рагъуди кодта зæронд. Кæсæлгитæ сæ пæс-пæсæй исфинкæ код- 
тонцæ дон. Фрегат-цъеу ба æ бон кæмæн цудæй, еци листæг кæ- 
сæлгитæ ахæста. 
— Маргъ тæккæ хуæздæр æнхусгæнæг æй кæсалгахæссæгæн, 
— загъта зæронд лæг. 
112 

Еци сахат бæлæгъи разæй ци æнгурбос адтæй, е æ къохи бу- 
нæй райвæзтæй; зæронд лæг æ фиййæгтæ фæууагъта æма æнгури 
бæттæн æмбурд кæнун райдæдта. Кæсалгæ æхе куд рæуигъта, уой 
æнкъардта. Куд æнгомдæр тухта бæттæн, уотæ рæуигъд хъæбæр- 
дæр кодта. Уæдмæ разиндтæй æ цъæх рагъ, сугъзæрийни хузæн 
æрттивтонцæ æ фæрстæ. Исæргъувта æй æма ’й бæлæгъмæ æрбас- 
хуста. 
Кæсалгæ радæргъæмæй бæлæгъи раззаг хаййи, æмдумбул, æ 
устур цæститæ нидздзангъир æнцæ. Æ цардæй хецæнгæнгæй ма æ 
къæдзелæ ефстаг тъæпп æркæнидæ. Зæронд лæг ин, æ тæрегъæд- 
дагмæ гæсгæ, æ сæр дзæбæх æртъæпп кодта, цæмæй тагъддæр ра- 
цох адтайдæ æма æ гъезæмæрттæй фæййервазтайдæ. Уотемæй æй 
æ къахæй басхуста бæлæгъи раззаг хаймæ, аууонмæ. 
«Устур кæсалги æнгури хуаллагæн дессаг уодзæнæй. Дæс ги- 
ранкемæй минкъийдæр нæй». 
Зæрондæй байронх æй, æхе хæццæ гъæрæй дзорун кæд рай- 
дæдта, е. Раздæр, цит, еунæгæй уогæй, заргæ кæнидæ; еуæй-еухатт 
æхсæвæ дæр заридæ, вахти ку лæууидæ, кенæ ба пæлæзгун науæй 
гъуæрттун хæпситæбæл ку цауæн кæнидæ, уæд. Бæлвурддæр зæгъ- 
гæй ба, æхе хæццæ дзорун райдæдта, биццеу си ку рандæй æма 
еунæгæй ку байзадæй, уæдæй ардæмæ. Фал уой нур нæбал гъуди 
кæнуй. Биццеуи хæццæ уогæй дæр дессаг берæ нæ дзубанди кæ- 
нидæ — æрмæстдæр гъуддаги туххæй. Дзубанди кæниуонцæ æхсæ- 
вигон, кенæ ба лæгъуз рæстæги, куст неци уогæй. Уогæ, денгизи 
æнæ гъуддагæй дзорун дæр ци æй? Зæронд лæгмæ дзæгъæли дзо- 
рун нæ цæуидæ. Фæстаг рæстæги ба æхе хæццæ гъæрæй дзоруй. 
Уогæ, уомæй кæмæй ци хъор кæнуй. 
— Ескæд мæмæ еске ку ’рбайгъосидæ, мæхе хæццæ куд дзорун 
уой, уæд мæ, æвæдзи, гъæла рахонидæ, — загъта зæронд. — Фал 
нæ фæгъгъæла дæн, æма кæмæн ци уæлдай æй? Гъæздугутæн хуарз 
æй: уонæмæ радиотæ ес æма сæ бон æй бейсболи нæуæг хабæрт- 
тæмæ игъосун. 
«Нур ба мæ бейсболбæл сагъæс кæнунмæ нæ евдæлуй, — загъ- 
та æхецæн зæронд. — Аци сахат мæнæн еунæг гъуддагбæл гъуди 
кæнгæ ’й. Цæй туххæй райгурдтæн, уобæл. Кæмидæр аци листæг 
кæсæлгити фалдзос, ка ’й зонуй, накæ кæнуй ме ’стур кæсалгæ. 
Æз нурма, е ’мбæлттæй ка фæххецæн æй, уæхæн минкъий кæ- 
салгæ æрахæстон. Аци кæсæлгити муггаг ба билгæронмæ хæстæг 
нæ цæунцæ, уæдта цурд æнцæ. Аци бон мæбæл цидæр кæсалгæ 
æмбæлуй, етæ хъæбæр цурд цæунцæ, уæдта се ’ргом еуæрдæмæ 
’й: цæгат-искæсæнмæ. Кæд бонæн аци афонæмæ гæсгæ æй сæ ецир- 
дæмæ æздæхт? Кенæ ба, кæд, рæстæг æхе æййевуниау æй?» 
Зæронд лæг нæбал æстæфтæй билгæрони цъæх тæлмæ; идард 
кæмидæр ма зиндтæнцæ æрвхуз къулдунти рæгътæ, кæцитæ ар- 
дæмæ ба зиндтæнцæ уорс-уорсид метæй æмбæрзти хузæн. Сæ сæрмæ 
мегътæ дæр бæрзонд цъетегун хуæнхти æнгæс адтæнцæ. Денгиз 
ниттаргон æй, æма хори тунти карз рохс дони састæй. 
8 Къибирти Амурхан 
113 

И кæсæлгити къуар бабæй денгизæн æ арфмæ рандæй. Хор 
ниййирд æй арви цъæхæй æма зæронд лæги мæкъур æхсидзгон тав- 
та. Фиййæгтæй архайгæй, хед æ фæсонтæй зæйгуртæй цудæй. 
«Мæ бон адтæй дони цудæрдæмæ накæ кæнун, — рагъуди код- 
та зæронд лæг, — æма, мæ къахи хестæр æнгулдзæбæл æнгурбос 
бабæтгæй, рахуссун, цæмæй, ку багъæуа, уæд афойнадæбæл фе- 
гъал уон æнгурбоси æзмæлдмæ. Фал æстай фæндзæймаг бон æй 
абони, æма мæ къæрцгъос ун гъæуй». 
Раст еци сахат бафеппайдта, цъæх æнгурæ куд фезмалдæй æма 
донмæ куд ракъæдзæй, уой. 
— Мæнæ дин гъа, — зæгъгæ, бакодта. Арæхстгай исиста донæй 
æ фиййæгтæ. 
Сабургай æхе байвазта æнгури бæттæнмæ æма йбæл рахес къохи 
устур æма амонæн æнгулдзитæй æррæстæ уæгъдæ хуæст никкод- 
та. Фал бабæй бæндæн нæуæгæй фезмалдæй. Аци хатт рæтигъд 
арæхсгай адтæй, æма зæронд лæг бæлвурд зудта, еци гъуддаг ци 
æй, уой. Денгизи, сæдæ ивæзней æрфæни, марлин хуардта къæн- 
дзутæбæл рæсагъд сардинитæ. 
Зæронд лæг рæуæгау хуæстæй суфцæйласæн бæндæнбæл, га- 
леу къохæй ба’й ихалдта къæндзуйæй. Нур бæндæн æ къохи ’хсæнти 
гургæ цудайдæ, кæсалгæ куд нæ фæттарстайдæ, уотæ, æнæзин- 
гæй. 
«Атæ идард ун билгæронæй, уæдта аци афони, æвæдзи, устур 
кæсалгæ æй. Хуæрæ кæсалгæ, хуæрæ. Хуæргæ кæнæ, табуафси. 
Сардинитæ нæуæгахæст æнцæ, ду 6а дони хъæбæр исехæн дæ, еци 
арфи, уазал æма тари. Нæуæгæй æрбаздæхæ талинги æма ма си 
рахуæрæ!» 
Лæг банкъардта рæуæгау арæхсгæ рæтигъд, уæдта тухгиндæр 
— æвæдзи ин еу сардинæ къæндзуйæй зиндæр ратонæн адтæй. Уой 
фæсте басабур æнцæ. 
— Гъæйдæ-уай, — исдзурдта зæронд, — нæуæгæй æрбаздæхæ. 
Басмотай. Дессаги тæф нæ кæнунцæ? Дзæбæх си бахуæрæ. Уой 
фæсте ба ма дин устурдæр кæсалгæ дæр ратдзæнæн. Уомæн ба æ 
бауæр хъæбæр æй, сатæг, адгин. Ма ’фсæрми кæнæ, кæсалгæ. 
Хуæрæ, корун ди. 
Зæронд лæг суфцæйласæн бæндæнбæл хуæцгæй, къæрцгъос 
лæудтæй, никки ма æнгурбосмæ дæр гъæуай кодта, уомæн æма 
кæсалгæ ецирдæмæ дæр банакæ кодтайдæ. Нæуæгæй бабæй зин- 
на-нæзинна фезмалдæй æнгурбос. 
— Æнгъæлдæн, ниххуæцдзæнæй, — исдзурдта зæронд лæг. — 
Ниххуæцдзæнæй, Хуцау зæгъæд! 
Фал не ’рхæстæг æй. Рандæй, æнгури бæндæн нæбал базмал- 
дæй. 
— Нæ рандæуниау æй, — загъта зæронд. — Хуцау дæлæмæ 
кæсуй, нæ ин ес рандæуæн. Æрзелдзæнæй, уæдта бабæй æй фæс- 
тæмæ ардæмæ гъæуй. Æвæдзи, ескæд æнгурæмæ бахаудтæй æма 
уой гъуди кæнуй. 
114 

Æ мæнæ бабæй æнгурбос базмалдæй: лæгæн æ уод æруодæн- 
стæй. 
— Нæ загьтон: идардмæ нæ рандæуодзæнæй, — исдзурдта зæ- 
ронд. — Нур ба ин æнгурæмæ æнæ бацæуæн нæбал ес! 
Лæг хъæбæр цийнæ кодта, кæсалгæ æнгурсбосбæл ке архайд- 
та, уобæл. Æваст цидæр æнахур уæзæ банкъардта, устур кæсалги 
уæзæ. Æма, ймæ суфцæйласæн бæндæн уадзгæ цудæй. Бæндæн 
евгъудæй денгизи бунмæ. Кæд ибæл уотæ федар нæ хуæстæй, уæд- 
дæр лæдæрдтæй æнахур устур уæзæ, кæци æй æ фæсте ласта. 
— Цæййасæ кæсалгæ ’й уанæбæрæг! — гъæрæй исдзурдта. — Æ 
билæбæл æнгурæ бафтудæй æма ’й нур ба уой хæццæ куд идард- 
дæр, уотæ ниддумун фæндуй. 
«Цийфæнди ку фæккæна, уæддæр æрæздæхдзæнæй æма æнгурæ 
ранихъуæрдзæнæй», — рагъуди кодта зæронд лæг. Фал æ еци гъуди 
фæццæстуд кæнуни тæссæй нур гъæрæй не ’сдзурдта. Зудта æй, 
куд устур кæсалгæ ’й, уой. Æ цæститæбæл уадæй, тари куд ни- 
гъулгæ цæуй, æнгурæбæл сагъд кæсалгæ ба æ хъури ниххастæй. Еу 
цубур рæстæги æзмæлд фæссабурдæр æй, æма бабæй нæуæгæй бан- 
къардта кæсалги уæзæ. Уæдмæ бабæй æхе рарæуигъта, æма лæг 
нæуæгæй суфцæйласæн бæндæн рауагъта. Еу усмæ ’й е ’нгулдзи- 
тæй фæууорæдта æма, бæрæг адтæй, бæндæн бунмæ евгъудæй. 
— Æнгурæбæл бафтудæй, — загъта зæронд лæг. — Гъенур ба 
æхе дзæбæх бафсадæд. 
Е ’нгулдзити æхсæнти уагъта æнгурбос, галеу къохæй ба дуккаг 
æнгури бæндæн дууæ æздугъди бакодта къæндзубæл. Нур алцæмæй 
дæр цæттæ адтæй. Æнгурбос ма ’ймæ изадæй æртæ тухти, алкæми 
дæр си дууинсæйгай ивæзнитæ, æ къохи ци адтæй, уой нæ нимайгæй. 
— Минкъий ма рахуæрæ, — нидздзурдта и кæсалгæмæ. — 
Хуæрæ, æфсæрми ма кæнæ. 
«Гъе уотæ хуæрæ, цæмæй æнгури циргъ дæ зæрди ниссæдза 
æма дæ зухъмард фæккæна, — рагъуди кодта зæронд. — Кенæ ба 
исзиннæ, æз ба дин дæ рагъи арцæ ниссадзон. Гъæйдæ, барæ дæ 
ес. Цæттæ дæ? Дæхе дзæбæх бафсастай?» 
— Афонæ ’й! — исдзурдта гъæрæй æма, æ тухæ-æ бонæй, дууæ 
къохемæй æрбарæтигъта æнгури бæндæн, æхемæ ивазта суфцæй- 
ласæн бæндæн; уæд еу къохæй, уæдта — иннемæй, е ’гас хъауритæ 
æрæмбурд кæнгæй. 
Æ гъуддагæй неци уадæй. Кæсалгæ евгъудæй идарддæрмæ. 
Æхемæ’й æрбахæстæг кæнунмæ неци мадзал ирдта. Е ’нгурбос 
федар адтæй, хъæбæр устур кæсалгæ дæр бауорæдтайдæ. Лæг æнгом 
хуæстæй бæндæнбæл, æхемæ’й ивазта. Уæдмæ бафеппайдта — 
бæлæгъ цæгат-нигулæнæрдæмæ цæун райдæдта. 
Кæсалгæ еудадзуг накæ кодта æма сабургай евгъудæнцæ авги 
хузæн лигъз дони уæлцъарæбæл. 
— Ехх, тæходуй, биццеу мæ хæццæ ку уайдæ! — уотæ бабæй 
исдзурдта. — Кæсалгæ мæ æ фæсте ласуй, æз ба нецигъон дæн. 
Суфцæйласæн бæндæн бæлæгъбæл бабæттун æнгъезуй. Фал уоте- 
115 

мæй кæсалгæ æхе ку ратона. Æз гъæуама бæндæнбæл æнгом хуæ- 
цон æма, куд гъæуа, уотæ ба ’й, цит, рауадздзæнæн. Хуцауæй боз, 
накæ кæнуй, фал дони ба арфдæр нæ цæуй. Нур дони бунмæ цæун 
ку райдайа, уæд ци ракæндзæнæн? Ци кæндзæнæн, дорау дони 
арфи ку ниццæуа æма ку ниммæла? Нæ зонун? Бæрæг уодзæнæй. 
Ести куд не ’римисдзæнæн. 
Æ сунтæй æнцадæй суфцæйласæн бæндæнбæл æма уидта, бæ- 
лæгъ фæрсмæ, цæгат-нигулæнæрдæмæ куд евгъуйуй, уой. «Тагъд 
ниммæлдзæнæй, — гъуди кодта зæронд лæг. — Æносмæ нæ фæн- 
накæ кæндзæнæй». 
Фал, цуппар сахатти рацудæй, уæддæр кæсалгæ ба еци еугъæ- 
дон цуд кодта денгизи, æ фæсте бæлæгъ ласгæй. Мадта зæронд 
лæг дæр æ хуæст нæ уагъта. 
— Ку æй ниййахæстон, уæд рæфтæ адтæй, — загъта зæронд. — 
Фал æй нерæнгæ дæр нæма фæууидтон. 
Кæсалгæ ку нæма ниййахæста, уæд æ гъæмпин шляпæ æнгом 
æркодта æма нур е ’лхъивдæй æнæбæрцæ ристæй æ тæрнихи цар. 
Æхуæдæг ба хъæбæр исæдонуг æй æма арæхсгай æ уæргутæбæл 
ислæудтæй, еу къохæй бавналдта дони авгæмæ. Баигон æй кодта 
æма си минкъий раниуазта. Уой фæсте, разæрдæмæ æхе рауадз- 
гæй, бауолæфтæй. Фæндадтæй æй, æппундæр куд нецæбæл са- 
гъæс кодтайдæ, уотемæй æ хъауритæбæл аурста. 
Уæдмæ фæстæмæ рагъæуай кодта æма сор зæнхæ нæбал зинд- 
тæй. «Е неци устур бæлах æй, — рагъуди кодта. — Цийфæнди афо- 
ни дæр мæ бон фæстæмæ раздæхун исуодзæнæй, æппунфæстаг, 
Гавани цирæгъти рохсмæ. Хорæфтудмæ ма дууæ сахатти ес. Ка ’й 
зонуй, æма еци рæстæгмæ иснакæ кæна. Ку нæ, уæдта, æвæдзи, 
мæйи рохсмæ исцæудзæнæй. Кенæ ба — боницъæхти. Ме ’нгул- 
дзитæ хусгæ нæ кæнунцæ, уæдта ма ме ’уæнгти хъаурæ ес. Кумæ 
рандæун æй æ бон? Æнгурæ е ранихъуардта, æз нæ. Нур, дессаги 
туххæй, цæййасæ кæсалгæ æй, æ фæсте мæ уотæ ’нцонæй ка ла- 
суй, е? Дзæбæх никкомидзаг кодтайдæ и тел. Тæходуй, дæ цæсти 
кæронæй имæ бакæсæ, циуавæр æй, цума?» 
Стъалутæмæ гæсгæ цæйбæрцæ зудта, уотемæй кæсалгæ æхсæвæ 
’ндæргъцæ еци еу æрдæмæ накæ кодта. Хорнигулди фæсте фæу- 
уазал æй, æ фæсонти хед байсустæй. Æ усхъитæ æма зæронд 
къæхтæ исехæн æнцæ. Кæсалги хуæруйнæгтæ кæми дардта, еци 
голлагæ ниссор кодта. Æма, хор ку нифтудæй, уæд си æ фæсонтæ 
нимбарзта, уæдта ’й суфцæйласæн бæндæни бунти баиста. Нур æ 
къохти рист дзæвгарæ фæмминкъийдæр æй. 
«Мæ бон ин неци мадзал исаразун æй, фал мин е дæр ци ба- 
кæндзæнæй? — загъта æхенимæр зæронд лæг. — Æндæр ести фо- 
кус ма ’ргъуди кæнæд». 
Уæдмæ исистадæй, ниддонихулуй кодта, фæккастæй стъалу- 
тæмæ æма базудта, æ бæлæгъ ци ’рдæмæ цæуй, уой. Суфцæйла- 
сæн бæндæн цудæй æ усхъæй донмæ æма зиндтæй листæг тунау. 
Нур и цуд фæссабурдæр æй. Гавани рохситæ ниттар æнцæ, æвæ- 
дзи сæ дон искæсæнмæ ласта. «Кæд Гавани рохситæ минæг кæ- 
116 

нунцæ, уæд фулдæр искæсæнмæ цæуæн, — рагъуди кодта зæронд. 
— Кæсалгæ е ’ргом æндæр æрдæмæ ку нæ раздахтайдæ, уæд ма сæ 
дзæвгарæ рæстæг уидтайнæ. Дессагæн, æзинæ куд рауадæнцæ гъæз 
титæ? Хъæбæр хуарз бæргæ ’й бæлæгъи радио дарун!» Фал еци 
гъудитæй æхе раскъуддзаг кодта. «Æндæр мацæбæл сагъæс кæнæ! 
Ци кæнис, æрмæстдæр уобæл гъуди кæнæ. Гъуди кæнæ, цæмæй 
ести гъæла миуæ ма рауайа». 
Гъæрæй ба загъта: 
— Ци лæгъуз æй, биццеу мæ хæццæ ке нæ ’й, е. Фæййагъаз 
мин кодтайдæ, уæдта аци гъуддæгтæ æхе цæстæй фæууидтайдæ. 
«Гъæуама лæг æ зæруи бонти еунæгæй ма уа, — гъуди кодта 
æхецæн. Фал æ хъисмæт уотæ рауадæй. — Ку нæ ми байронх уидæ 
кæсалгæ бахуæрун, цалинмæ нæма нисмаг æй, уæдмæ. Мæ хъау 
ритæ мæ хъæбæр гъæунцæ. Сæумæй бахуæрун гъæудзæнæй, æппун 
мæмæ ку нæ цæуа, уæддæр. Æрмæстдæр ми ма байронх уæд», — 
нидæнæй бабæй дзурдта æхецæн... 
Æрæгиау æртæрегъæд кодта, ци устур кæсалгæ æрахæста, 
уомæн. «Фал дессаг нæй еци кæсалгæ, Хуцауæй дæлæмæ’й неке 
зонуй, аци рохс дуйнебæл цал анзи фæццардæй, уой. Ауæхæн тух- 
гин кæсалгæ некæдма æрахæстон. Фал ци дессаг æнахур æй! Ка ’й 
зонуй, æгæр зундгин æй æма уомæ гæсгæ дзæгъæл гæппитæ нæ 
кæнуй. Æ бон мæ куд н’адтæй фесафун дæр, æ тухæ-æ бонæй 
размæ ку ниййарцæ адтайдæ, уæд. Фал, æвæдзи, фиццаг хатт нæ 
бахаудтæй æнгурæмæ æма ’й лæдæруй, куд тохгæнгæ ин æй æ 
цардбæл, уой. Цæмæй æй зонуй, æ нихмæ еунæг лæг ке ес, е дæр 
— зæронд. Фал, циуавæр кæсалгæй æма си цæйбæрцæ æхца бако- 
сæн ес, æ фид адгин ку уа, уæд? Æнгурæ еци еу нихъуæрд ракод- 
та, мæ хæццæ æдæрсгæ тохуй. Дессагæн, зонуй æй, ци кæнуй, 
уой? Æви е дæр мæн хузæн æй — нæй лæдæруй — æ сæр æй кумæ 
раскъафта, уордæмæ нирраст æй?» 
Æ зæрдæбæл æрлæудтæй, еухатт мадæл марлин куд æрахæс- 
та, е. Нæл кæсалгæ хуæрунмæ раздæр бауадзуй силæ кæсалги. 
Æма раст уотемæй силæ кæсалгæ бахаудтæй æнгурæмæ. Æхе ал- 
лирдæмæ тудта, æнтъухта. И нæл кæсалгæ дæр раст æ горæй- 
гормæ цудæй дони сæрти. Уотæ хæстæг накæ кодта и зæронд лæгмæ. 
Е тæссæй мардæй: оххай, æнгурбос е ’хсирфи хузæн циргъ къæ- 
дзелæй ку рахаун кæна. Уæдмæ ин арцæ æ рагъи ниссагъта, гъе- 
лæй ин æ сæр хуайун райдæдта æма’й сау æрхæнтæ искодта. Уоте- 
мæй æй биццеуи хæццæ бæлæгъмæ ку батулдтонцæ, уæддæр ма 
нæл кæсалгæ сæ хæццæ æмдзо кодта. Æппунвæстаг бæрзонд ис- 
тахтæй уæлдæфмæ æма, æхе рапарахат кæнгæй, никкастæй бæ- 
лæгъмæ — е ’нкъаймæ. Уой фæсте ба ниццудæй дони бунмæ. Зæ- 
ронд лæг еци цау нур дæр ма æ зæрдæбæл даруй. Нæл кæсалгæ е 
’нкъаййи кæронмæ дæр цох не ’суагъта. 
«Æнкъарддæр нивæ, денгизи уогæй, некæд фæууидтон. — Биц- 
цеу дæр хъæбæр æрмæтъæл æй, æма нæ кæсалгæ хатир си ракор- 
гæй, уа рæхги æриуæнгтæ кодтан». 
117 

«Гъулæг мин æй, аци хатт биццеу мæ хæццæ ке нæй, е». — 
Уæхæн гъудити рандæ уогæй, лæг æхецæн дзæбæхдæр æрбунат 
кодта æма федар хуæстæй бæндæнбæл. Тухгин кæсалгæ кумæдæр 
цæуæги цудæй. 
— Уогæ дессаг куд нæй, мæн мæнгарддзийнади бæлахæй кæ- 
салгæн æ фæндæ æййевгæ рауадæй. 
«Æ хъисмæт уотæ’й, æвæдзи: денгизи арфмæ æнæбари æхе ний- 
йиста, æнгуртæ æма адæймаги налат миутæй æхе райдард кæнгæй. 
Æз ба æ фæсте бафтудтæн æма, адæймагæн æ кой дæр кæми н’ ад- 
тæй, уæхæн рауæнмæ еунæгæй æрбахъæрттæн. Рæфтæй ардæмæ еумæ 
баст ан. Уомæн дæр неке бон æй байагъаз кæнун, мæнæн дæр». 
«Æвæдзи мæ кæсалгахæссæг исун некæми гъудæй, — сагъæс 
кодта. — Фал уой туххæй ку райгурдтæн. Æллæх, ку фæррохс уа, 
уæд ми кæсалгæ бахуæрун ку нæ байронх уидæ». 
Хорискасти агъоммæ е ’нгурбостæ бадæррæвдзитæ кодта. Æ 
бæндæн баййивта галеу усхъæмæ. Æ рази хæстæг æрæвардта иннæ 
гъæугæ бæндæнтæ дæр. 
«Ку æррохс уа, — гъуди кодта, — уæдта ма никкидæр ме ’нгур- 
бостæ æрбунатондæр кæндзæнæн. И дзаумæуттæбæл ци ауæрдун? 
Уони нæуæгæй исмадзал кæнун æнгъездзæнæй, фал мæ кæсалгæ 
ку раервæза, уæдта? Нæ зонун, ме ’нгуртæмæ циуавæр кæсалгæ 
бахаудтæй; кæд марлин, кенæ акулæ... Нæ балæдæрдтæн æй. Тагъд- 
дæр си мæ сæр раеуварс кæнун гъудæй». 
Уæдта гъæрæй исдзурдта: 
— Ехх, тæходуй, биццеу мæ хæццæ ку уидæ! 
«Фал биццеу дæ хæццæ нæй, — гъуди кодта. — Ду æрмæстдæр 
дæ зæрдæ дæхебæл даруниау дæ. Æма, нур кæд талингæ ’й, уæд- 
дæр байархайæ æма æрцæттæ кæнæ дæхецæн, багъæуаги сахатмæ, 
дууæ тухтони бæндæнтæ». 
Æма гъе уотæ бакодта. Талинги зин адтæй косунмæ, уæдта’й 
еухатт и кæсалгæ уæхæн рæуигъд ракодта, æма лæг кæрз дæл- 
гоммæ фæцæй, æ цæстибун фæллух кодта. Тог æрзаха æй æ уадо- 
лæбæл. Уæдта бабæй бæлæгъи раззаг хаймæ бацудæй æ фæллад 
исуадзунмæ. Зæронд лæг бадзæбæх кодта æ голлагæ, арæхсгай 
æндæр рауæнмæ раййивта бæндæн, уæдта æ къох дони ниууагъта, 
цæмæй исбæрæг кодтайдæ бæлæгъи тагъддзийнадæ. 
«Дессагæн, цæмæн рарæуигътайдæ æхе? — рагъуди кодта. — 
Æвæдзи, бæндæн æ рагъи къуппæй æргурдæй. Гъай-гъай, уой рагъ 
мæн рагъи хузæн нæ фæрристайдæ. Фал, цийфæнди тухгин кæд 
æй, уæддæр бæлæгъ æнæхъорæй кæдмæ гъæуама ласа! Гъенур, ка 
нæ мæ гъудæй, еци гъуддæгтæй исхецæн дæн. Ку багъæуа, уæд 
мæмæ бæндæн дæр фагæ ес — æндæр ма лæги ци гъæуй?» 
— Кæсалгæ, — сабургай имæ нидздзурдта, — æз ди нæ рацох 
уодзæнæн, цалинмæ рамæлон, уæдмæ. 
«Уæдта ми е дæр, æвæдзи, нæ рартæсдзæнæй, — рагъуди код- 
та зæронд лæг боницъæхти размæ. Еци афони ехæн адтæй æма, 
118 

цæмæй еу минкъий багъар адтайдæ, уой туххæй æхе фæйнæгу- 
тæмæ æрæлхъивта. — Кæд е бухсуй, уæд æз дæр бухсдзæнæн». 
Сæуæхседмæ исзиндтæй итинг æнгурбос, уомæн æ кæрон цу- 
дæй денгизи арфмæ. Бæлæгъ æнæхъорæй размæ евгъудæй. Хор 
æрвгæронæй æ цæстæ исдардта æма æрæргъавта зæронд лæги ра- 
хес усхъæ. 
— Кæсалгæ накæ кæнуй цæгатмæ, — загъта зæронд. — Фал нæ 
и дони цуд ба дзæвгарæ рахаста искæсæнæрдæмæ. Тæходуй æма 
нæ и дон фæстæмæ нæ фæдбæл ку нилласидæ. Уотæ ку рауайа, 
уæд зондзæнæн, е ’цæгæй бауæгæ ’й. 
Фал хор дзæвгарæ истулдæй арвбæл, кæсалгæ ба уæддæр еу 
æррæстæ цæуй. Е уой нисан æй, æма ймæ уæгæн нерæнгæ æ кой 
дæр нæййес. Еу уæхæн æхцæуæн гъуддаг си адтæй: кæсалгæ уæл- 
бундæрмæ æхе исиста. Фал донæй бунтон иссæуа, уомæ ба 
æнгъæлмæ кæсæн н’ адтæй. Уогæ, накæ дæр цæмæннæ гъæуама 
искодтайдæ. 
— О Хуцау, донæй ин æ гурæ исзиннун кæнæ, — загъта зæронд. 
— Мæ суфцæйласæн бæндæн хъæртуй æма ин ести кæндзæнæн. 
«Ка ’й зонуй, хъæбæрдæр æй ку ’рæлвасон бæндæнæй æма æ 
ристæн ку нæбал бухса, уæд исцæудзæнæй дони уæлцъарæмæ, — 
гъуди кодта зæронд. — Нур æррохс æй, æма’й Хуцау исуæлбилæ 
кæнæд...» 
Равзурста бæндæн æнгомдæр нилвасун, фал си неци рауадæй, 
фулдæр æлвасæн 6а ин нæбал адтæй. «Рæтегъун ба ’й не ’нгъезуй, 
— рагъуди кодта зæронд лæг. — Уæд æхе ратондзæнæй. Уомæ гæсгæ 
’й æ фиццагон уагæбæл уадзон æма æнæмастдæр уодзæнæн». 
Æнгурбостæбæл тухстæнцæ денгизон бор зайæгойтæ. Æма е 
зæрондæн æхцæуæн адтæй, уомæн æма бæлæгъ еу цæйдæрбæрцæ 
уорæдтонцæ. 
— Кæсалгæ, — дзоруй бабæй лæг, — æз дæ хъæбæр берæ уар- 
зун æма нимайун, æрмæст дæ гъæуама талинги уæнгæ рамарон. 
«Мæ зæрдæ дарун, ке мин бантæсдзæнæй, уобæл», — рагъуди 
кодта зæронд лæг. 
Цæгатæрдигæй бæлæгъмæ æрбахæстæг æй еу минкъий цъеу. Тах- 
тæй хуæрз ниллæгути. Бæрæг адтæй — хъæбæр бауæгæ ’й. Бæлæгъи 
фæстаг хайбæл æрбадтæй. Уæдта истахтæй æма суфцæйласæн бæн- 
дæнмæ æхе æруагъта. Æвæдзи ймæ уоми хуæздæр фæккастæй. 
— Цал анзи дæбæл цæуй? — бафарста æй зæронд лæг. — Айæ 
дæ фиццаг балци æй? 
Маргъ имæ дзуапдæттæги каст бакодта. Æ даргъ фæндагбæл 
бауæгæ ’й, æма, бæндæн ратондзæнæй æви нæ, е æ гъудий дæр 
нæбал æрцудæй, уотемæй ибæл æ тæссонд къæхтæй ниххуæстæй. 
— Ма тæрсæ, бæндæн федар æлвæст æй, — баууæндун æй код- 
та зæронд лæг. — Æгæр æлвæст дæр ма æй. Фал дæ аци æнæдумгæ 
æхсæви дæхе уотæ уæгæ кæнун нæ гъудæй. Ах, æндæр хузи маргъ 
æнтæсун райдæдта фæстаг рæстæги. 
«Мæнæ хъæрццигъа, — рагъуди кодта зæронд, — денгизи æ 
119 

размæ ратæхуй». Фал уой хабар аци минкъий цъеуæн нæ ракодта, 
уæддæр æй нæ балæдæрдтайдæ. Неци кæнуй, æхуæдæг æй базон- 
дзæнæй, хъæрццигъа ци маргъ æй, уой. 
— Дзæбæх бауолæфæ, минкъий цъеу, — загъта ин. — Уæдта 
тæхæ билгæронмæ æма тохæ адæймаги хузæн, цъеу æма кæсалгау. 
— Аци маргъи хæццæ дзубанди кæнгæй ин фенцондæр æй, æндæр 
ба æ сунтæ æнæгъæнæ æхсæвæ нигъгъæла æнцæ æма ресунцæ. 
— Кæд дæ фæндуй, уæд мæ хæццæ уо, мæнæ цъеу, — дзоруй 
имæ. — Мæ фадуат нæй наупæлæз райтиндзун æма дæ сор зæн- 
хæмæ баласун, уогæ, мæнæ рæуæгау думгæ базгули æй. Фал ме 
’мбали мæ бон ниууадзун нæй. 
Еци рæстæги кæсалгæ æнæнгъæлти æхе фæррæтигъта, æма лæг 
размæ бахаудтæй, хуарз æма бæндæн фæууагъта, уæдта е ’цæгæй 
никъкъæндзаг æй бæлæгъи фарсбæл. 
Цъеу еци сахат истахтæй, æма ’й зæронд лæг нæбал рауидта... 
Бæндæнбæл æ къох рахаста, æркастæй æма уинуй, æ къохи 
тог кæлуй. 
— Æвæдзи, кæсалгæ дæр фæрристайдæ, — гъæрæй исдзурдта, 
æма бабæй бæндæн æхемæ ивазун райдæдта. Лæги фæндадтæй 
кæсалги æргом æндæрæрдæмæ раздахун. 
— Дæ уавæр, æнгъæлдæн, хуарз нæй, кæсалгæ? — бафарста ’й 
лæг. — Хуцау æвдесæн, æз дæр хуæздæр уавæри нæ дæн. 
И цъеумæ рагъæуай кодта, уомæн æма ’й нуртæккæ дзорæг 
æмбал гъудæй. Фал æй некæми æрæстæфтæй. 
«Берæ рæстæг нæ фæцæй мæ хæццæ, — рагъуди кодта зæронд. 
— Фал кумæ ратахтæй, уоми 6а карздæр думгитæ фæууй, бауæри 
иннердæмæ хезунцæ. Куд бауагътон мæхе кæсалгæн фæгъгъæдгин 
кæнун, еци еунæг рæуигъдæн? Æвæдзи, гъæла кæнун райдæдтон. 
Кенæ ба, кæд цъеуи хæццæ дзубандий ку бацудтæн, уæд æрмæст- 
дæр уобæл сагъæс кодтон? Нур ба еудадзугдæр гъуддаг кæнунбæл 
архайдзæнæн æма кæсалгæ бахуæрон...» 
— Гъулæггагæн биццеу мæ хæццæ нæй, уæдта мæмæ цæнхæ 
дæр нæййес, — гъæрæй исдзурдта зæронд лæг. 
Бæндæн галеу усхъæмæ баййивта, арæхстгай æ уæргутæбæл 
ислæудтæй, æ къох нихснадта æма кастæй, тогвæд дони куд пурх 
кæнуй, уомæ. 
— Нур кæсалгæ дзæвгарæ сабурдæр накæ кæнуй, — бафеппай- 
дта зæронд лæг. 
Фæндадтæй æй æ къох денгизи цæхгун дони фулдæр фæдда- 
рун, фал тарстæй, оххай, кæсалгæ бабæй ку фæррæтегъа; уомæ 
гæсгæ е ’ндæргъцæ исистадæй, æнгурбос æ фæсонтæй æрбайвазта 
æма æ къох хормæ сор кодта. Еунæг гъæдгин ибæл адтæй бæндæ- 
нæй, фал раст, косун ци рауæнæй гъудæй, уоми. Лæдæрдтæй æй, 
архайун ма ’й багъæудзæнæй аци бон, æма ин гъулæг адтæй, рай- 
дайæни æй ке фæгъгъæдгин кодта, е. 
— Гъенур ба мæ къох басунсæй æма кæсалгæ бахуæрон, — загъта 
æ меднимæр. — Къæндзуйæй исесун æй бафæраздзæнæн. 
120 

Лæг нæуæгæй æ уæргутæбæл исбадтæй, райста къæндзугун 
æфсæйнаг æма си кæсалгæ æхердæмæ æрбанхуæрста. Нæуæгæй 
бабæй кæсалги уæзæ галеу усхъæмæ баййивта, къæндзуйæй кæ- 
салгæ исæфтудта. Кардæй ин æ рагъи фид дæргъæй-дæргъæмæ 
ралухтæ кодта, е ’стæгдар ба ин денгизмæ расхуста. 
И хæйттæгонд фидтæй еуей дууæ ’мбеси бакодта, уомæн æма 
ймæ уæхæн хъуæл æгæр устур фæккастæй. 
Зæронд лæг æнкъардта, кæсалгæ размæ куд хъæбæр ивазуй, 
уой. Æ галеу къох бунтондæр ниххустæй. Уæддæр уæззау бæндæ- 
нæй æ хуæст нæ уæгъдæ кæнуй. Хъæбæр исмæстгун æй и бæн- 
дæнмæ дæр. 
— Хуцауи туххæй, нур айæ циуавæр кæсалгæ æй! — загъта 
зæронд. Еугур хуст дæр никкæнæ, мæ къох, нигъгъæдæг уо, цъеуи 
къахи хузæн, уæддæр дин е нæ фæййагъаз уодзæнæй. 
«Бахуæрæ, — рагъуди кодта, донмæ æдзинæг кæсгæй, — бахуæ- 
рæ, е ба дæ хъауритæбæл бафтуйа. Дæ къох ци фудгин æй? Нур 
цал сахатти уорамис кæсалги. Уæдта ’й уæгъдæ дæр не ’суадзд- 
зæнæ. Нур ба бал бахуæрæ». 
Еу фиди хунæ райста æма ’й сабургай æууелун райдæдта. Ад- 
гин имæ фæккастæй. 
«Дзæбæх æууелæ, — гъуди кодта, — е ба хуарз ниттайа ахсæ- 
ни. Нур мæ еу лимони карст ку уайдæ, кенæ 6а — цæнхæ». 
— Гъæйдæ, куд дæ, мæ къох? — бафарста æ галеу къохи, кæци 
ин марди къохау нигъгъæдæг æй. 
Райста бабæй дуккаг фиди хунæ, дзæвгарæ ’й феууилдта. 
— Нецима фæдздзæбæхдæр дæ, мæ къох? Æви нецима бан- 
къардтай. 
Уой фæсте ма еу хунæ дæр бахуардта. «Айæ дзæбæх кæсалгæ 
’й. Æ фид хуæрзадæ, сонгун æй. Хуарз, æма мæмæ уæхæн кæ- 
салгæ бахаудтæй. Фал и дзæгъæл гъудитæй мæ сæр исцох кæнон. 
— Урзидзаг цæнхæ мæмæ ку адтайдæ. И фидæй ма ци байзадæй е, 
æвæдзи, ниллæгъуз уодзæнæй. Æстонг нæбал дæн, фал æй, фесæ- 
фуни бæсти, бахуæрон. Устур кæсалгæ нуртæккæ æнæзгули æй. 
Бахуæрон ма и фид æма гъуддагмæ цæттæ уон». 
— Бабухсæ, мæ къох, — загъта. — Уинис мæ, æз дæр дæу гъуд- 
даг кæнун. 
«Устур кæсалгæн дæр ести хуæруйнаг раттун гъæуй, — рагъу- 
ди кодта. — Мæхеон ку æй. Фал æй гъæуама рамарон, мæ хъау- 
ритæ уой туххæй æмбурд кæнун». 
Зæронд лæг адгинæй бахуардта кæсалги фид еугурæйдæр. Æ 
хæлафи фæрстæбæл æ къохтæ сæрфгæй, исистадæй е’ндæргъцæ. 
— Гъенур, мæ галеу къох, — дзоруй зæронд лæг, — ду бауо- 
лæфæ, цалинмæ дæ гъæла миуæ нæ ниууадзай, уæдмæ. Æз бал и 
кæсалги мæ рахес къохæй дæр бауорамдзæнæн. 
Нур æ галеу къохæй æрæлваста æставд бæндæн æма æхе фæ- 
стæмæ рауагъта, кæсалги уæзæ æ сунтæбæл æруадзгæй. 
— Хуцау зæгъæд, мæ къохи рист тагъддæр ци исцæуа, — загъта 
121 

зæронд лæг. Æндæр ба, и кæсалгæн æ сæри ци фæммедæг уодзæ- 
нæй, ка ’й зонуй. 
«Уогæ, уотæ æзнæт миутæ дæр нæ кæнуй, — рагъуди кодта лæг, 
— сагъæсгæнгæй архайуй. Фал, ци ’сфæндæ кодта, цо, базонæ ’й? 
Уæдта, æз дæр ци кæндзæнæн? Уой миутæмæ гæсгæ архайдзæнæн, 
æндæр ба уоййасæ кæсалги хæццæ хевастгæнæн нæййес. Дони сæрмæ 
ку исцæуидæ, уæд æй мæ бон рамарун исуидæ. Фал, гье уотæ бу- 
нæй ку байзайа, уæдта æз дæр æ хæццæ байзайдзæнæн». 
Æ ресгæ къох æ хæлафбæл æрсæрфтитæ кодта æма равзурста 
е ’нгулдзитæ рараст кæнунбæл. Фал æ цонг нæ тастæй. «Кæд мин 
хори гъармæ æррæвдзæ уидæ, — уотæ рагъуди кодта. — Мæнæ мæ 
хуæрдитæ ку ниттайонцæ, уæд. Фал мæ æхсицгæ ку багъæуа, уæдта 
цийфæнди зинæй дæр исархайун кæндзæнæн ме ’нгулдзитæ. Æхе- 
гъæди ку исдзæбæх уидæ, уæд хуæздæр бæргæ’й. Хуарз ибæл ра- 
уадæй æхсæвæй-бонмæ». 
Зæронд лæг изолмæ нигъгъæуæйттæ кодта æма хъæбæрдæр 
балæдæрдтæй æ еунæгдзийнадæ. Фал уæддæр уидта, хори алли- 
хузон тунтæ дони сау бауæрбæл куд гъазтонцæ, уой; никки ма 
уидта денгизи æнахур уæззау узт. Мегътæ тумугътæ кодтонцæ, е 
думги бæрæггæнæн адтæй; уæртæ разæй дони сæрти æрбазилдæнцæ 
гъæддаг бабузтæ, æрзелдох кодтонцæ æ рæзти, æма зæронд лæг 
балæдæрдтæй: адæймаг денгизи еунæг некæд фæууй. 
Рагъуди кодта, еуæй-еу лæгтæ еунæгæй минкъий бæлæгъбæл 
денгизмæ рацæунæй куд фæттæрсунцæ, уобæл. Æма уотæ бæрæг 
афæнтти фæууй — æнæнгъæлти рæстæг фехæлуй. Нур дæр карз 
думгити рæстæг æй, цалинмæ нæма исистадæнцæ, уæдмæ анзæн æ 
тæккæ хуæздæр афонæ æй. 
«Еци думгити исистад рагацау базонун фенгъезуй. Сор зæн- 
хæй кæсгæй, е зин базонæн æй, — гъуди кодта зæронд лæг. — Уæд 
мегъти уагæ дæр æндæр хузи фæууй. Нурма хъæбæр карз думги- 
тæй тæссаг нæй». 
Зæронд лæг арвбæл исуидта уорс къупхæ мегътæ, ци сæлдæг 
фæууарзуй, уой хузæн. Сæ сæрмæ ба — сесгун мегътæ. 
— Тагъд рæуæгау думгæ рацæудзæнæй денгизæй билгæронæр- 
дæмæ, — загъта зæронд лæг. — Е ба кæсалги нæ, фал мæн гъæуй. 
— Галеу къох не ’ррæвдзæй, фал нур сабургай æнгулдзитæ æзмæ- 
лун кæнун æнгъизтæй. 
«Еминæ мин æй мæ къохи æнгулдзити ниххуссун, — рагъуди 
кодта зæронд лæг. — Дæхе бауæри хай дæбæл гадзирахаттæй цæ- 
уæд! Е мæнæ лæгæн адæни тумугъи æ губун ку среса, кенæ ба ймæ 
уомун ку ’рцæуа, уой хузæн æй. Фал бауæр æлхийтæ кæнун ку 
райдайуй, е ба лæги æ еунæги сахатти бустæги æгадæ кæнуй». 
«Биццеу мæ хæццæ ку уайдæ, — рагъуди кодта, — уæд мин мæ 
къох дзæбæх бæргæ исæууæрдидæ. Фал, неци кæнуй, уотемæй 
дæр æрдзæбæх уодзæнæй». Уæдмæ уинуй — бæндæнтæ хæрдмæ- 
гомау исцудæнцæ. Æ рахес къохæй банкъардта, се ’лвæст фæллæ- 
мæгъдæр æй. Æхе фæстæмæ рауагъта, кæсуй, æма бæндæнтæ 
хæрдмæ исцæунцæ. 
122 

— Исуæлбилæ уо, — загъта зæронд лæг. — Гъæйдæ, мæ къох, 
ду дæр радзæбæх уо! Корун ди! 
Æнгурбостæ даргъæй-даргъдæргæнгæ цудæнцæ. Æппунвæстаг 
бæлæгъи размæ денгизи дон исабузтæй, æма кæсалгæ донæй исцу- 
дæй. Уæлæмæ цæуæги цудæй, æма ин цума кæрон дæр н’адтæй, 
уотæ. Дон æ фæрстæй ивулæгау кодта. Æ бауæр хормæ цæхæртæ 
калдта. Æ сæр æма æ рагъ — чернелхуз, æ фæрсти тæлмитæ — 
мора, хори рохсмæ никки фæтæндæр зиндтæнцæ. Æ фий карди 
хузæн даргъ — бейсболи клюшкау, æ кæрон ба рапири хузæн — 
циргъ. Донæй æхе е ’ндæргъцæ истулдта, уæдта бабæй фæстæмæ 
нигъулун райдæдта. Фæстаг ма æ устур къæдзелæ байзадæй уæл- 
билæ; е адтæй æхсирфи коми хузæн — циргъ. 
— Мæ бæлæгъæй даргъдæр æй, — загъта зæронд лæг. 
Æнгурбостæ денгизи хурфи тагъдгомау евгъудæнцæ, фал еци 
еугъæдон: бæрæг адтæй, — кæсалгæ нецæмæй фæттарстæй. Зæ- 
ронд лæг бæндæнтæ æхемæ æлвасгæ цудæй, уомæн æма зудта, — 
сабургай ин æ цуд ку нæ бауорама, уæд ратондзæнæй. 
«Кæбæлти æй, кæбæлти, е дин кæсалгæ! Фал æз уомæй тух- 
гиндæр ке дæн, уой гъæуама базона, — гъуди кодта зæронд лæг. — 
Мæ лæмæгъдзийнадæ мин гъæуама ма балæдæра, ма’й ци бафæн- 
дæуа, уой ма кæна. Æ бунати æз æрмæстдæр размæ æсхуаинæ, 
цалинмæ ести нæ ратона, уæдмæ. Фал, Хуцауи лæварæй, кæсал- 
гæмæ адæймаги бæрцæ зунд нæййес. Уотемæй 6а адæймагæй цæр- 
дæгдæр æма уæздандæр æй». 
Зæронд лæг æ царди медæгæ берæ устур кæсæлгитæ фæууид- 
та, кæцитæн сæ уæзæ тонни æрдæгмæ хæстæг уидæ. Æхуæдæг 
дæр дууæ уæхæн кæсалги ниййахæста кæддæрти, фал уæд еске 
хæццæ уидæ. Нур ба еунæгæй денгизи медæгæ æхе федар исбаста 
агъазиау кæсалги хæццæ, уоййасæ кæсалгæ уингæ нæ, фал ин æ 
кой дæр некæд фегъуста. 
Нур ма æ къох хъæбæр ристæй. 
«Мæ къох æррæвдзæ уодзæнæй, — рагъуди кодта е. — Гъай- 
гъай, фæдздзæбæх уодзæнæй, цæмæй рахес къохæн фæййагъаз 
кæна, уой туххæй. Цардæнцæ æма адтæнцæ æртæ æнсувæри: кæ- 
салгæ æма мæ дууæ къохи. Радзæбæх уодзæнæй, мадта куд? 
Æррæстæ ходуйнаг æй, уотæ ке рауадæй, е». 
Кæсалгæ æрсабур дæр æй, фиццаги хузæн еци еу уагæбæл 
накæ кодта. 
«Дессаг, цæмæн иснакæ кодта дони сæрмæ? — сагъæс кодта 
зæронд лæг. — Кæд æхе бавдесуни туххæй исуæлбилæй, гъома, 
æркæсæ мæмæ, фæууинæ, мæнæ цæййасæ дæн, уой. Æма хуарз, 
фæууидтон æй. Фал ин мæхе ке нæ базонун кодтон, е ба мин гъу- 
лæг æй. Зæгъæн, уæд мин мæ ресгæ къох фæууидтайдæ. Уадзæ 
æма мæбæл ци дæн, уомæй хуæздæр гъуди кæна. Кæсалгæ ун мæ 
фæндуй: лæги менеугутæ сæребарæ, уæдта æргъудидзийнади хæццæ 
ма мæмæ уой æууæлтæ дæр куд уонцæ». 
Лæг æхе уæсгоммæ рауагъта бæлæгъи фарсбæл, æ къохи рис- 
123 

тæн æнæбари бухстæй, кæсалгæ ба размæ еци еу уагæбæл æсхус- 
та, бæлæгъ дæр тар дон игæрдгæ евгъудæй. 
Искæсæйнаг думгæ минкъий уолæнтæ æргъувта. 
Фæсарæфтæмæ зæронд лæги цонг æрдзæбæх æй. 
— Нур ба дин, кæсалгæ, фæззин уодзæнæй, — загъта лæг æма 
бæндæн æ фæсонтæрдæмæ банхуæрста. 
Æхе дзæбæх æнкъарун райдæдта, кæд ма æ цонг ристæй, уæд- 
дæр, фал æй нецæмæ дардта. 
— Хуцаубæл не ’ууæндун, — загъта е. — Фал сæдæ хатти ис- 
ковдзæнæн Хуцаумæ, цæмæй аци кæсалгæ æрахæссон. Дзурд рат- 
тинæ кобренаг Мадæ-Майрæнмæ фæццæунмæ, æцæгæй кæсалгæ 
æрахæсдзæнæн, уой ку зонон, уæд. Дзурд дæттун. 
Зæронд лæг ковун райдæдта. Рæстæгæй-рæстæгмæ ибæл æ 
фæллад истухгин уидæ æма си уæд дзурдтæ райронх уиуонцæ. 
Уæд кæсун райдаидæ цурддæр, цæмæй дзурдтæ сæхе гъæди хауд- 
тайуонцæ... 
Ку искувта, уæд æхе дзæбæхдæр банкъардта, фал æ рист ба 
нæ фæмминкъийдæр æй, никки ма, ка ’й зонуй, фæхъхъæбæрдæр 
æй. Æхе æруагъта бæлæгъи раззаг хайбæл æма тухархайд кодта æ 
галеу къохи æнгулдзитæй. 
Хор е ’цæгæй тавта, кæд думгæ фæккарздæр æй, уæддæр. 
«Æвæдзи бабæй минкъий æнгурæ ниууадзун гъæуй донмæ. 
Уотемæй ахсæви дæр кæсалгæ уæлæмæ ку не ’ссæуа, уæд мæ ести 
бахуæрун гъæудзæнæй. Мæ донæй дæр берæ нæбал байзадæй. Фал 
ами хуарз кæсалгæ кæми æрахæсдзæнæн. Хуарз бæргæ уайдæ, 
ахсæви мæ бæлæгъмæ тæхгæ кæсалгæ ку æрбахауидæ. Фал мæмæ 
рохс нæййес, уомæй æй бæлæгъмæ æрбасаинæ. Уæхæн кæсалгæ 
хомæй хуæрунмæ хъæбæр адгин æй. Мæн ба нур мæ хъауритæ 
хъæбæр гъæунцæ. О Хуцау, ци ин зудтон, уоййасæ устур уодзæ- 
нæй!.. Фал ибæл гъæуамæ уæддæр фæхъхъæбæрдæр уон, — загъта 
зæронд лæг, — цийфæнди устур кæд æй, уæддæр». 
«Е бæргæ æнæраст гъуддаг æй, — æхемеднимæр рагъуди код- 
та, — фал ин фæууинун кæндзæнæн, лæги бон цæйбæрцæ ’й, уой». 
— Дзæгъæли хумæтæги нæ дзурдтон биццеуæн: мæн хузæн 
зæронд лæг некæми ес, зæгъгæ. Нур гъæуама мæ дзурд исæнхæст 
кæнон. 
Æ лæгдзийнадæ зæронд лæг мин хатти бавдиста. Нур бабæй 
æй нæуæгæй бавдесун гъæуй. Алли хатт дæр нæуæгæй. Уомæ гæсгæ, 
ести ку кæнидæ, уæд евгъудбæл некæд гъуди кодта. 
«Фæндуй мæ, кæсалгæ ку бафунæй уидæ, е. Уæд æз дæр мæхе 
бауадзинæ æма кæд мæ фуни домбайтæ фæууининæ, — рагъуди 
кодта зæронд лæг. — Уогæ, домбайтæ цæмæн, уомæй хуæздæр 
мæмæ нецибал байзадæй?» 
«Сагъæс кæнун нæ гъæуй, зæронд, — загъта бабæй æ медни- 
мæр. — Дæхе бауадзæ фæйнæгутæбæл æма еу минкъий рауолæфæ, 
кæд сагъæстæй дæр фæййервæзай. Е нуртæккæ хъиамæт кæнуй. 
Ду ба, ци гæнæн ес, уомæй минкъийдæр косунбæл архайæ». 
124 

Хор ракъолæй нигулæнæрдæмæ, бæлæгъ ба æнæхъорæй накæ 
кодта. Искæсæйнаг думгæ размæ æнсудта бæлæгъ æма е и уолæн- 
тæбæл уозæгау кодта. Зæронд лæгæн, бæндæни æлхъивдæй, æ 
фæсонтæ ристæнцæ. 
Фæсарæфти бабæй еу афони æнгурбостæ хæрдмæ цæун рай- 
дæдтонцæ. Фал кæсалгæ бунтон уæлæмæ не ’сцудæй. Зæронд лæ- 
гæн хор сугъта æ фæсонтæ, галеу усхъæ æма цонг. Гъе уомæй лæг 
базудта, кæсалгæ цæгат-искæсæнмæ ке разилдæй, уой. 
Кæдæй и кæсалги фæууидта, уæдæй æ цæститæбæл гъазта, 
дони буни куд накæ кæнуй, е. 
«Дессаги туххæй, нур уоми уингæ ба ести кæнуй? — рагъуди 
кодта лæг. — Æ цæститæ хъæбæр устур æнцæ. Бæхæн дзæвгарæ 
минкъийдæр цæститæ ес, уæддæр талинги хуарз уинуй. Æз дæр 
кæддæр талинги хуарз уидтон. Хъæбæр талинги нæ, фал мæ цæс- 
титæй тикиси хузæн уидтон». 
Хори тавст, уæдта е ’нгулдзитæ еудадзуг ке æзмæлун кодта, 
уой фæрци æ галеу къох нæбал хустæй æма си сабургай архайун 
райдæдта. 
— Кæд нæма бауæгæ дæ, — гъæрæй исдзурдта зæронд лæг, — 
уæд ду æцæгæйдæр æнахур дессаги кæсалгæ дæ. 
Æхуæдæг нур хъæбæр бауæгæ ’й, зудта æй, тагъд æрæхсæвæ 
уодзæнæй æма архайдта æндæр естæбæлти гъуди кæнунбæл. Мæнæ 
бейсболбæл. Аци бон нью-йоркаг «Янки»-тæ Детройти «Тигрти» 
хæццæ гъаздзæнæнцæ. 
«Нур дуккаг бон спортивон хабæрттæн неци зонун, — рагъуди 
кодта е. — Фал уæддæр гъæуама æууæндон зундгонд Ди Маджиой 
æнтæстбæл, уомæн æма, сæйгæ уогæй дæр, æ арæхстдзийнадæ 
фæнзуйнаг фæууй. Ци æй æстæги къуæлли? Кæсалгахæсгутæмæ 
еци нез нæ фæууй. Е дæр, дан, тохæг уасæнги зæбæти цæфи хузæн 
ресагæ ’й. Æз, æнгъæлдæн, нæ ниббухстайнæ уæхæн ристæн. Уæд- 
та, зæгъæн, дæ цæстæ ку схауа, кенæ ба дæ дууæ цæсти, уотемæй 
ма, еци уасæнги хузæн, дæ тохун ма ниууадзæ, е устур дессаг æй. 
Уæхæн æмбесонди сирдтæ æма мæргъти рази лæг ци æй? Фал мæн 
ба, дæлæ дони буни ци сирд накæ кæнуй, уомæй фестун фæндуй. 
— Кæд акулитæ не ’рбалæборонцæ, уæд хуарз, — загъта гъæ- 
рæй. — Ку æрбалæборонцæ акулитæ, уæдта Хуцау агъазгæнæг 
фæууæд нæ дууемæн дæр. 
«Æцæгæй уотæ гъуди кæнис, æма зундгонд Ди Маджио дæу 
хузæн атæ никъкъæндзаг адтайдæ кæсалгæбæл? — бафарста нур 
æхе. — Гъо, е дæр уотæ бакодтайдæ, кенæ 6а хуæздæр, уомæн æма 
мæнæй æвзонгдæр æма тухгиндæр æй. Никки ба ма æ фидæ дæр 
кæсалгахæссæг адтæй. Цума, е ’стæги къуæллитæ хъæбæр фæрре- 
сунцæ?» 
— Нæ зонун, — загъта бабæй гъæрæй. — Мæнбæл æстæги къуæл- 
ли некæд адтæй. 
Хор ранигулдæй, æма нур зæронд лæг æхецæн зæрдитæ æвæ- 
руни туххæй имиста, Касабланки арахъи тукани æ хъаурæ куд 
125 

æвзурста Сьенфузгосаг тухгин негри хæццæ. Е нимад цудæй нау- 
лæууæни тæккæ тухгиндæр адæймагбæл. Ерис адтæй армæйхуæ- 
цунæй. Дууæ хуæцæги кæрæдзей нихмæ фæббадтæнцæ æнæгъæнæ 
суткæ. Тукан цъоппидзаг бацæй адæнæй. Етæ фæтæген цирагъи 
рохсмæ дууердæмæ кодтонцæ. Лæг ба æ цæститæ ниссагъта негри 
къох æма цæсгоми. Фиццаг аст сахатти ку раевгъудæнцæ, уæд 
тæрхонгæнгути æййевун райдæдтонцæ цуппæргай сахæттæмæ, 
цæмæй, цит, рафунæй кодтайуонцæ, уой туххæй. Сæ нихти бун- 
тæй тог гъардта, уæддæр кæрæдземæ æдзинæг кастæнцæ. Адæн 
дууердæмæ кодтонцæ, дессаг сæмæ кастæй, уæхæн тох цæбæл фæ- 
ууодзæнæй, е. Гъæдин фæрстæ цъæх хурст адтæнцæ, æма сæбæл 
цирæгътæ аууон æвардтонцæ. Негри аууон устур адтæй æма дуу- 
ердæмæ кодта фарсбæл. 
Хуæцгутæй уæд еу фæхъхъаурæгиндæр уидæ, уæд — иннæ. 
Гъе уотæ æнæгъæнæ æхсæвæ. Хуæцгæгæнгæй, негрæн дардтонцæ 
арахъ, уæдта ин исасодзиуонцæ тамаку. Арахъ ку раниуазидæ, уæд 
еу тухгин рæуигъд фæккæнидæ æма еу хатт зæронди къох ракъолæ 
кодта. Фал æй е фæстæмæ исæргъувта. Уой фæсте æппундæр нæ- 
бал дузæрдуг кодта, негри ке рамболдзæнæй, уобæл. Сæуми цъæх- 
тæбæл ба адæн гъæр кæнун райдæдтонцæ, цæмæй сæ тæрхонгæн- 
гутæ æмхъауритæбæл банимайонцæ. Негр е усхъитæ фæрсæги 
æргъувд фæккæнидæ. Уæд зæронд æнæнгъæлти æ хъауритæ æрбам- 
бурд кодта æма æлхъевун райдæдта негри цонг, цалинмæ ’й бун- 
тон не ’рæвардта, уæдмæ. Уотемæй фæххуæстæнцæ хуцаубони 
сæумæй авдисæри сæумæмæ. Берети фæндадтæй, цæмæй сæ 
æмхъауритæбæл банимадтайуонцæ æма бæрæг базудтайуонцæ. 
Уомæн æма сæ цæун гъудæй Гавани портмæ: ке æвзалу калунмæ, 
ке ба сæкæр цурхунмæ. Еци гъуддагмæ гæсгæ тагъд кодтонцæ, 
æндæр ба алкедæр фæндадтæй тухгиндæри базонун. Фал зæронд 
лæг фæууæлахез æй косгути цæун агъоммæ. Уогæ, уæд æ тæккæ 
лæги кари адтæй æма ’й худтонцæ чемпион. Уой фæсте дæр берæ 
рæстæги еци ном хаста. Уæд уалдзæги ба негрæн фæххуæрд æй. 
Фал дуккаг хатти уæлахез уотæ дессаг некæмæбал кастæй, уомæн 
æма негрæн æ нифс басастæй фиццаг æмбæлди. Уой фæсте дæр ма 
Сантьяго уидæ æндæр еристи, фал ин еци гъуддаг берæ нæ рахас- 
та. Балæдæрдтæй æй, лæги ку бафæндæуа, уæд цийфæнди нихмæ- 
лæууæгбæл дæр фæууæлахез уæн ес. Æхецæн ниллух кодта: еци 
еристæ фидбилиз хæссунцæ æ рахес къохæн, е ба ’й кæсалгæ ахæс- 
сунмæ хъæбæр гъæуй. Еу къуар хатти æ галеу къохæй хуæцун 
равзурста, фал ин уоми ба уоййасæ хъаурæ нæ разиндтæй... 
«Хор æй дзæбæх æртавдзæнæй, — рагъуди кодта е, — нæбал 
бандеудзæнæй ниххуссун мæн фудæнæн. Аци æхсæвæ мæмæ ци 
кæсуй, уой ку зонинæ». 
Æ сæрти æрбатахтæй хуæдтæхæг Майамирдæмæ. Зæронд лæг 
рауидта, цалдæр тæхгæ кæсалги куд фæттарстæнцæ æма сæхе уæл- 
дæфмæ куд исистонцæ, уой. 
— Кæд ами уойбæрцæ тæхгæ кæсæлгитæ ес, уæд си хæстæг гъæ- 
126 

уама макрель дæр уа, — загьта лæг æма хъæбæрдæр ниххуæстæй æ 
сунтæй æнгурбосбæл, гъома, кæд, кæсалги æхемæ минкъий хæстæг- 
дæрмæ æрбайвазидæ. Фал æй балæдæрдтæй — неци си рауайдзæ- 
нæй. Суфцæйласæн бæндæн æ фуритингæй базир-зир кодта æма ин 
ратонунæй фæттарстæй. Бæлæгъ сабургай накæ кодта размæ. Лæг 
ба кастæй хуæдтæхæгмæ, цалинмæ нæ фæййаууон æй, уæдмæ. 
«Æвæдзи, хуæдтæхæгæй бунмæ кæсун дессаг æй, — рагъуди 
кодта зæронд лæг. — Цума, уордигæй кæсгæй, денгиз ци хузæн 
æй? Уотæ бæрзонд ку нæ тахтайуонцæ, уæд мин мæ кæсалгæ фæу- 
уидтайуонцæ. Тæходуй, уæхæн бæрзондæй и кæсалгæмæ æркæсæ! 
Гъуæрттун хæпситæбæл ку цауæн кæнинæ, уæд мачти цъопмæ ис- 
буринæ æма уордигæй дæр ма берæ дессагдæр ку зиннидæ бунмæ. 
Зæгъæн, макрель, сæрæй кæсгæй цъæхдæрхуз зиннуй, рабæрæг ибæл 
уй чернелхуз тæлмитæ æма стъæлфитæ. Донæн æ арфдæри ци цурд- 
цæуæг кæсæлгитæ накæ кæнуй, уонæн, цума, сæ рæгътæ æма рагъи 
тæлмитæ чернелхуз цæмæн фæуунцæ? Макрельæн æ хузæ цъæх 
фæззиннуй, æцæгæй ба сугъзæрийнæхуз æй. Фал е ’цæгæй ку исæ- 
стонг уй æма хуæруйнагбæл цауæн кæнун ку райдайуй, уæд æ фæр- 
стæбæл чернелхуз тæлмитæ рабадуй, марлини хузæн. Дессагæн, еци 
хузæ æ мæстæй райсуй? Кенæ ба, кæд, иннæ хæттитæй игъаугидæр 
тагъддæр ке фæннакæ кæнуй, уой туххæй уотæ фæууй?» 
Талингæмæ берæ нæбал гъудæй, уотемæй минкъий æнгурæмæ 
бахаудтæй макрель. Зæронд лæг æй фæууидта, уæлдæфмæ æхе ку 
сæхста, уæд. Фæстаг хори тунтæмæ æрттевæнтæ калдтонцæ æ сугъ- 
зæрийнæ фæрстæ. Акробати хузæн æхе фехсæ-фехсæ кодта уæл- 
дæфмæ. Зæронд лæг бæлæгъи фæстаг хаймæ æхе ниййиста æма 
æрбахæстæг кодта макрель, уæдта’й исиста бæлæгъмæ. Æ сугъзæ- 
рийнæ бауæрбæл адтæй чернелхуз тæлмитæ. Æ гъæлæс фегон-фе- 
гон кодта. Æ даргъ тъæпæн бауæр, къæдзелæ æма сæр хуаста бæ- 
лæгъи бунбæл, цалинмæ ин зæронд лæг æ сæр не ’рцавта, уæдмæ. 
Уой фæсте ба, низзир-зиргæнгæй, æргъос æй. 
Зæронд лæг æнгурæй исæфтудта кæсалги, нæуæгæй ибæл сар- 
динкæ бакодта æма ’й багæлста донмæ. Уæдта сабургай бæлæгъæн 
æ раззаг хаймæ рацудæй. Æ галеу къох нихснадта, æ хæлафбæл 
æй ниссæрфта. Бæндæни уæзæ æ рахес усхъæй галеумæ баййивта, 
нихснадта æ рахес къох дæр, уæдта, хор океани куд нигъулуй, 
уомæ кастæй. 
— Алцидæр æ уагæбæл æй, — загъта бабæй зæронд лæг. 
Фал, æ къох дони ниццæвгæй, бафеппайдта бæлæгъи цуд дзæв- 
гарæ фæссабурдæр æй. 
— Мæ дууæ фиййаги кæрæдзебæл цæхгæрмæ исбæтдзæнæн 
бæлæгъи фæстаг хаййи, цæмæй æй ахсæви уорамунæн агъаз уонцæ, 
— загъта лæг. — Аци кæсалгæн æ хъаурæ æнæгъæнæ æхсæви фагæ 
дæр æй. Фал æз дæр хомух нæ дæн. 
«Æвæдзи, хуæздæр уодзæнæй макрель фæстæдæр багъуд кæ- 
нун, — рагъуди кодта зæронд лæг, — уæд си минкъийдæр тог рацæу- 
дзæнæй. Уой бакæндзæнæн, нур 6а бал мæ фиййæгтæ кæрæдзе- 
127 

бæл бабæттон. Кæсалгæ нур гъигæ даргæ нæма’й. Уомæн æма хо- 
рæфтуйун афони еугур кæсæлгитæ дæр æзнæт кæнунцæ». 
Лæг æ къох думгæмæ басор кодта, уæдта бæхснугмæ цурдго- 
мау февналдта æма кæсалги бæлæгъмæ исæлваста, уотемæй, æ ба- 
уæрбæл ци уæзæ адтæй, уой бæлæгъбæл æруагъта. 
«Еу минкъий цæбæлдæрти исахур дæн, — рагъуди кодта лæг. 
— Нур бал кæсалги хæццæ исарæхсдзæнæн. Иронхгæнгæ нæй, 
кæдæй æнгурæ ранихъуардта, уæдæй æстонг æй, уоййасæ устур 
кæсалги ба берæ хуæрун гъæуй. Æз ба æфсес дæн. Исон ба мак- 
рель бахуæрдзæнæн. Кæдзос æй ку кæнон, уæд ин æ еу хай ба- 
хуæрдзæнæн. Макрель зинхуæрæн кæсалгæ ’й. Фал дуйнебæл 
æнцонæй неци ес». 
— Куд дæ, кæсалгæ? — гъæрæй бафарста лæг. — Æз хъæбæр 
дзæбæх дæн. Мæ галеу къох нæбал ресуй. Хуæруйнаг дæр мæмæ 
ахсæви æма исони фагæ ес. Гъо, гъæйдæ, кæсалгæ, размæ рахуæцæ 
бæлæгъбæл. 
Зæронд лæгæн æ астæутæ хъæбæр ристæнцæ æма уобæл гу- 
завæ кодта. «Амæй мæбæл фуддæр уавæртæ дæр искæнидæ, — 
æхецæн зæрдитæ æвардта. — Мæ еу къох минкъий фæгъгъæдгин 
æй, иннæ ба хусгæ нæбал кæнуй. Мæ къæхтæ нæ ресунцæ. Мадта 
хуæрди æгъдауæй дæр мæн гъуддаг берæ хуæздæр æй кæсалги 
гъуддагæй». 
Æрталингæ ’й. Сентябри мæйи хор куддæр ранигулуй, уотæ 
æваст æрбаталингæ уй. Лæг æхе бакъолæ кодта цæнхæйхуæрд 
бæлæгъи фæйнæгутæбæл. Хъæбæр архайдта бауолæфунбæл. Фиц- 
цаг æстъалутæ исзиндтæнцæ арвбæл. Зæронд лæг, Ригель, зæгъгæ, 
еци стъалуй ном нæ зудта, фал æй арвбæл ку исуидта, уæд балæ- 
дæрдтæй — рæхги иннæ стъалутæ дæр фæззиндзæнæнцæ æма ба- 
бæй æ идарди æмбæлттæ æ хæццæ уодзæнæнцæ. 
— Кæсалгæ — е дæр ме ’мбал æй, — загъта зæронд лæг. — Æз 
мæнæ аййасæ устур кæсалгæ уингæ нæ, фал коййæй дæр некæд 
фегъустон. Æз æй гъæуама рамарон. Хуарз, æма лæгæн æстъа- 
лутæ маргæ не ’рцæунцæ! 
«Зæгъæн; адæймаг алли бон дæр мæйи рамарунмæ ку гъавидæ! 
Мæйæ ба ин раледзуй. Кенæ ба алли бон дæр хорбæл ку цауæн 
кæнидæ? Нæ, цийфæнди ку уа, уæддæр мах гъуддаг хуарз рауа- 
дæй», — рагъуди кодта е. 
Уæдта тæрегъæд кæнун райдæдта устур кæсалгæн, кæци нур, 
уойбæрцæ рæстæг æнæхуæргæ ’й, фал ин æ рамарунбæл ба уæд- 
дæр æ фæндæ не ’ййевуй. Цæйбæрцæ адæни фагæ рауодзæнæй, 
фал етæ уой фид бахуæруни аккаг æнцæ? Нæ ’нцæ! Гъæуама уой 
фид маке хуæра. Кæсайтæ ймæ, æхе ци хузи уæздан даруй. 
«Берæ гъуддæгтæ нæ лæдæрун, — рагъуди кодта е. — Фал ци 
хуарз æй, хор, мæйæ æма стъалутæн марæн ке нæййес! Æрмæст е 
дæр фагæ ’й, æма денгизæй хуæруйнаг тухтона ке кæнæн, не ’рвæд- 
дæлти уодтæ æскъунгæй. — Нур бал мæ фиййæгтæй уорамæнтæ 
куд исаразон, уобæл мæ дзæбæх расагъæс кæнун гъæуй. Еуæрди- 
128 

гæй хуарз æнцæ, иннердигæй ба — лæгъуз. Кæсалги фиййæгтæй 
уорамун неци кæнуй. Фал æй ку бафæндæуа, уæд æхе дæр ратон- 
дзæнæй, уæдта мин мæ бæхснуг дæр нискъудтæ кæндзæнæй. Фий- 
йæгтæй æй ку уорамон, уæдта уомæй ба мæ бæлæгъæн фехæлунæй 
тæссаг æй. Æнцон æнсонæн ке ’й бæлæгъ, е 6а мæнæн дæр æма 
кæсалгæн дæр хуарз æй. Кæсалги ку бафæндæуа, уæд никки тагъд- 
дæр цæунгъон дæр æй. Цæй, цийфæнди дæр уæд, мæ минкъий 
кæсалгæ багъуд кæнон æма си бахуæрон, цæмæй мæ хъауритæбæл 
бафтуйа. — Нур бал еу сахат рахуссон, уæдта, кæсалгæ ку неци 
уæлдай æзмæлд кæна, уæд бæлæгъи фæстаг хаймæ рацæудзæнæн 
æма фиййæгти туххæй ести исфæндæ кæндзæнæн. Уæди уæнгæ ба 
ма ин æ уагæмæ æркæсдзæнæн. Фиййæгтæй уорамæн искæнун 
хуарз æргъудидзийнадæ ’й, фал нур, куд хуæздæр униау æй, уотæ 
бакæнун гъæуй. Кæсалгæн ма æ хъаурæ æ медæги ’й, æнгурæ 6а, 
— фæууидтон æй, æ гъæлæси кæронбæл бафтудæй. Æ гъæлæс æнгом 
даруй, уомæ гæсгæ’й æнгурæ бустæги хъæбæр нæ ресун кæнуй. 
Хъæбæрдæр æй тухсун кæнунцæ е ’стонг æма æ тас, кæцити нæ 
лæдæруй. Бауолæфæ бал, зæронд. Уадзæ, кæсалгæ бал хъиамæт 
кæнæд, дæу рæстæг дæр æрцæудзæнæй. 
Фæууолæфтæй, æвæдзи, еу-дууæ сахатти. Нур мæйæ æрæгиау 
истулуй, æма уомæ гæсгæ рæстæг зин базонæн æй. Уогæ, уолæфгæ 
дæр уотид æррæстæ кодта. Фиццаги хузæн нур дæр æ сунтæй 
æнкъардта кæсалги уæзæ æма архайдта уой фулдæр бæлæгъбæл 
æруадзунмæ. 
«Мæ бæхснуг мин бæлæгъбæл бабæттун ку бантæсидæ, уæд 
хъæбæр хуарз бæргæ уидæ! — рагъуди кодта е. — Фал минкъий- 
дæр æхе ку фæррæтегъа, уæд бæхснуг ратондзæнæй. Уомæ гæсгæ 
мæ къохи ун хуæздæр æй». 
— Ду нурма æппундæр хусгæ нæма никкодтай, зæронд, — 
загъта æхецæн гъæрæй. — Æхсæвæ æма бони æрдæг раевгъудæй, 
уæдта ма еу бон, ду ба цъундæ дæр нæма никкодтай. Ести æргъу- 
ди кæнæ æма еу минкъий рафунæй уо, цалинмæ дæ нæма хъурмæ 
кæнуй, уæдмæ. Хусгæ ку нæ кæнай, уæд дæ зундæй фæккеу- 
дзæнæ. 
«Нурма мæ сæрмæ неци лазæ ес, — рагъуди кодта е. — Хъæбæр 
хуарз косуй. Мæ сæризунд, уæлæ арвбæл æстъалути хузæн, ирд 
æй. Фал мæ уæддæр рахуссун гъæуй. Хуссунцæ стъалутæ, хор, 
уæдта мæйæ дæр, раст ма океан дæр, сабур ци рæстæги фæууй, 
уæд рахуссуй». 
— Хуссун ди ма феронх уæд, — нæуæгæй бабæй æхецæн загъ- 
та. — Зинæй дæр дæхе бафунæй кæнæ; дæ бæхснугæн ба ести 
æримисæ. Нур ба бæлæгъи фæстаг хаймæ рацо æма дæ кæсалги 
хурфидзаумæуттæ æркæдзос кæнæ. Дæ фиййæгтæй ба уорамæн 
ма аразæ — тæссаг гъуддаг æй, ку бафунæй уай, уæд. 
«Фал мæ бон æнæ ниххусгæй дæр бауодзæнæй, — загъта æхе- 
цæн. — Гъо, дæ бон æй, фал е дæр хъæбæр тæссаг гъуддаг æй». 
Æ цуппæртæбæл бæлæгъи фæстаг хаймæ бурун райдæдта, ар- 
9 Кънбирти Амурхан 
129 

хайдта кæсалги нæ базгули кæнунбæл. «Е дæр, миййаг, кæд рæхцгæ 
кæнуй, — рагъуди кодта зæронд лæг. — Фал мæ æ бауолæфун нæ 
фæндуй. Уадзæ, æма бæлæгъ ласа, цалинмæ нæ ниммæла, уæдмæ». 
Фæстæмæ рабургæй, кæсалги уæзæ æ галеу къохмæ раййивта, 
рахесæй ба — кард кæрдбадзæй исласта. Стъалути тæмæн рохсмæ 
макрель дзæбæх зиндтæй. Æ сæри ин кард ниссагъта æма ’й уоте- 
мæй æмбæрзти бунæй исласта. Æ къахæй ибæл фенцойнæ кодта 
æма ин уайтагъд æ губун сæрæй бунмæ исигарста. Уæдта кард 
ниввардта, уотемæй ин æ хурфидзаумæуттæ ракалдта. Æ ахсæн 
ин ракъæрт кодта, æма си адтæй дууæ тæхгæ кæсалги, уони дæр 
бæлæгъи æрæвардта. Тъæнгтæ ба денгизмæ ракалдта. Дони ме- 
дæгæ етæ сæ фæсте æрттевагæ фæд ниууагътонцæ. Æстъалути 
мæнгæ рохсмæ макрель цъумурхуз-уорс зиндтæй. Зæронд лæг ин 
æ еу фарси цар æрæстъигъта, уæдта ’й иннердæмæ разилдта æма 
иннæ фарси цар дæр æрæстъигъта. Уой фæсте ин æ фидтæ æрлухтæ 
кодта сæрæй къæдзели уæнгæ. 
Е ’стæгдар ин бæлæгъæй рагæлста æма фæууидта, — денгизи 
бунмæ раевгъудæй. 
Уæдмæ æхе разилдта, æ фидтæ æреурауæн кодта, бафснайдта 
æ кард æма нæуæгæй арæхсгай бæлæгъи раззаг хаймæ рацудæй. Æ 
фæсонтæбæл æнцадæй æнгурбос, кæсалги ба хаста æ рахес къохи. 
Размæ рацæугæй, æритудта кæсалги фидтæ фæйнæгбæл, сæ 
фарсмæ ба син æрæвардта тæхгæ кæсæлгитæ. Уæдта бабæй æ хуæст 
раййивта. Æхе донмæ ракъолæгæнгæй, æрæхснадта тæхгæ кæсал- 
ги, уæдта æргъуди кодта, дон куд тагъд цæуй, уой... 
— Кенæ и кæсалгæ уæгæ бацæй, кенæ 6а уолæфгæ кæнуй, — 
загъта зæронд лæг. — Цурддæр бахуæрон æма еу минкъий рахуссон. 
Кæсалги фæлмæн фидтæй рæуæгау хунæ рахуардта, уæдта ма 
тæхгæ кæсалгæ дæр æууелун райдæдта. 
— Фунхæй макрели фидæй адгиндæр нæййес! — загъта е. — 
Фал хомæй 6а ци хъæбæр æнадæ ’й! Некæдбал рацæудзæнæн ден- 
гизмæ æнæ цæнхæ æма лимон. 
«Мæ сæр æй не ’рахæста, æндæр ба, æгас бон бæлæгъи фийбæл 
дон калæ æма ’й сор кæнун уадзæ, уæд нур æнæ цæнхæ нæ уинæ. 
Фал макрель дæр хор æфтуйунмæ хæстæг æрахæстон. Уæддæр мин 
бони дæргъи берæ гъуддæгтæ бакæнун æнгъизтæй. Æнæ цæнхæй ци 
кæсалги фид бахуардтон, уомæй ба мæ зæрдæ не ’схастæй». 
Искæсæнæрдигæй арвбæл мегъæ исцудæй, æма стъалутæ ми- 
нæг кæнун райдæдтонцæ. Думгæ æргъос æй. 
— Æртæ, кенæ цуппар боней фæсте рæстæг æфхæлдзæнæй, — 
загъта е. — Фал исон æма иннæбон нецима ракæндзæнæй. Рахуссæ, 
зæронд, цалинмæ кæсалгæ сабур æй, уæдмæ. 
Нур бабæй æ бæндæнти уæзæ æндæрæрдæмæ раййивта. 
«Рахес къох бæхснугбæл хуæцдзæнæй, цалинмæ рахæлеу уа, 
уæдмæ. Фал уотемæй, фунæй уогæй, ку рахæлеу уа, уæдта мæ 
райгъал кæндзæнæй галеу къох, бæхснуг денгизмæ ку евгъуйа, 
уæд. Рахес къохæн æнцон кæми уодзæнæй, фал зиндзийнæдтæ- 
130 

бæл ахур æй. Еу-инсæй минутти, кенæ 6а сахатти æрдæг ку рахус- 
сон, уæддæр хуарз». 
Æхе бакъолæ кодта бæлæгъи фарсбæл, кæсалги уæзæ раййив- 
та æ рахес къохмæ æма уотемæй бафунæй æй. 
Æ фуни уидта домбайтæ, никки ба ма денгизон хути хъæбæр 
устур бал, кæцитæн адтæй сæ гъазуни рæстæг æма ниддаргъ æнцæ 
еу-аст-дæс мили. Донæй сæхе бæрзонд фехсиуонцæ, уæдта бæбæй 
ниннигъулиуонцæ. Фæстæдæр ба — гъæуи æ уосонги хуссуй, æрба- 
думуй цæгатæй, хъæбæр исехæн æй, æ рахес къох ба бази бæсти æ 
сæри буни бакодта æма ин ниххустæй. 
Уæд бабæй уинуй денгизи билгæрон, уордæмæ талинги рацу- 
дæй фиццаг домбай, æ фæсте ба ниййарцæ ’нцæ иннетæ; уомæн ба 
æ къохтæ е ’фсæри къæдзæмæ буцæугонд. Лæугæ ци нау кодта, 
уордигæй иннæ домбайти рацæунмæ æнгъæл кастæй. 
Мæйæ истулдæй, лæг ма фунæй ку адтæй, уæд. Кæсалгæ ба 
еци-еу цуд кодта размæ, мегъти комæрдæмæ. 
Лæг æваст фегъал æй кæсалги уæззау рарæуигъдæй; æ рахес 
тумбул къох æруадæй æ цæсгомбæл, æ бæхснуг ба хъæбæр тагъд 
евгъудæй донмæ, æ армитъæпæн ин сугъта. Æ галеу къох ниххус- 
тæй æма бæндæн уорæдта æ рахес къохæй. Фал бæхснуг нигъулæ- 
ги-нигъулдæй денгизи. Æппунвæстаг галеу къохи урзæй бани- 
дзæвдæй суфцæйласæн бæндæнбæл æма ибæл æ фæсонтæй æрæн- 
цадæй. Нур ин æнгурбос сугъта æ рагъ æма æ галеу къох. Иннæ 
æнгурбостæ дæр цурд-цурдæй ихалдæнцæ. Еци рæстæги кæсалгæ 
донæй исуæлбилæ’й, уæдта бабæй æхе ниннихъулдта. Уотæ ис- 
гæпп кæнидæ цалдæр хатти, бæлæгъæн ба æ цуд сабурдæр нæ 
кодта. Зæронд лæг æ тухæ-æ бонæй хуæстæй æнгурбосбæл, фал е 
уæддæр евгъудæй денгизмæ. Ку раскъуна, уомæй ин хъæбæр ис- 
тарстæй. Бæндæн лæгæн æхе дæр æривазта бæлæгъи фиймæ, æ 
цæсгом æрæлхъивд æй макрели фидмæ, фал нецирдæмæ адтæй 
фезмæлунгъон. 
«Мæнæ аци гъуддагмæ æнгъæл кастæн, — рагъуди кодта зæ- 
ронд лæг. — Нур ба федар хуæцæ. Æз си ме ’нгурбоси маст райс- 
дзæнæн!» 
Кæсалгæ донæй куд исгæпп кодта, уой нæ фæууидта, фал игъус- 
та, уæлæмæ цæугæй, денгиз куд исигарста, уой. Уæдта куд уæззау 
ниггулф кодта, фæстæмæ евгъуйгæй. Суфцæйласæн бæттæн донмæ 
лигъдæй, æ къохтæ си ристæнцæ, фал сæ уæддæр гъæуай кодта 
хъæбæрдæр фæгъгъæдгин кæнунæй. 
«Уæ, нур биццеу мæ хæццæ ку уайдæ, — рагъуди кодта зæ- 
ронд лæг, — уæд æнгурбос донæй бæргæ рацъифæ кæнидæ. Бæргæ, 
биццеу ами ку уайдæ! Бæргæ!» 
Æнгури бæттæн евгъудæй æма евгъудæй, фал æй нур лæг 
уæгъдæ нæбал уагъта. Тухтæ-амæлттæй æ сæр исæргъувта. Фиц- 
цаг æ уæргутæбæл ислæудтæй, уæдта е ’ндæргъцæ исистадæй. 
Æнгури бæттæн уагъта сабургай. Æвæрæни ма ймæ ци бæттæн 
адтæй, уой æ къахæй расгарста. Е ма ин бери фагæ уодзæнæй. 
131 

«Гъе уотæ, — рагъуди кодта зæронд лæг. — Нур дæс хатти 
исуæлбилæ æй донæй æма æ таппузтæ уæлдæфæй байдзаг кодта; 
уотемæй ин денгизи арфмæ рандæуæн нæбал ес. Рæхги рæстæг 
зелдох кæнун байдайдзæнæй æма мæ æ хæццæ райархайун багъæу- 
дзæнæй. Дессагæн, цæмæн фезнæт æй? Кенæ æ фурæстонгæй, кенæ 
ба, кæд естæмæй фæттарстæй? Фал сабур æма хъаурæгин кæсалгæ 
ку адтæй. Мæнмæ хъæбæр æндиуд æма æхебæл æууæндæг кас- 
тæй. Дессаг!». 
«Уой бæсти, зæронд, дæхуæдæг байронх уо тас æма федарæй 
æууæндæ дæ хъауритæбæл, — загъта æхецæн. — Уорамгæ бæргæ 
кæнис и æнгурбос, фал æй уæлæмæ ба еу сантиметр исласунгъон 
нæ дæ. Дæу хуарзæнхæн, кæд тагъд рæстæги зелдох кæнун рай- 
даидæ. Æцæг куст уæд уодзæнæй». 
Еу рæстæги фæсте æ къох донæй исиста, æркæститæ ймæ кодта. 
— Неци ин æй, — загъта. — Рист ба гъæуама лæг гъудидæр ма 
кæна. 
Нур арæхсгай æхемæ æрбайста суфцæйласæн бæндæн, цæмæй 
ин æ гъæдгинтæбæл макæми æмбалдайдæ æма æ галеу къох дони 
ниддаруни туххæй бæлæгъи иннæ фарсмæ æхе базилдта. 
— Дæхе дзæбæх дардтай, мæ галеу къох, аци гъуддаги. Фал 
мæ еу сахат ба минкъийтæбæл нæ фæссайдтай. 
«Дууæ дзæбæх къохей хæццæ цæмæннæ райгурдтæн? — гъуди 
кодта лæг. — Æвæдзи мæхуæдæг фудгин дæн, афойнадæбæл мæ 
галеу къохæй дзæбæх ке нæ архайдтон, уомæй. Фал Хуцау ме 
’вдесæн, æхецæн дæр æнгъизтæй естæбæл исахур ун! Раст зæгъ- 
гæй, аци ’хсæвæ мæ уотæ хъæбæр нæ фæффудевгет кодта: хусгæ 
дæр мин еунæг хатт никкодта. Фал ма уотæ ку уа, уæд æй фæлтау 
суфцæйласæн бæндæн еугур лух ракæнæд!» 
Уотæ рагъудигæнгæй, зæронд лæг балæдæрдтæй, æ сæризунд 
хæлхъой кæнун ке райдæдта, уой. «Еу хунæ бабæй рахуæрун гъæ- 
уй кæсалги фидæй, фал мæ бон нæй, — загъта æхецæн. — Мæ сæр 
зелæд мæ зæрдæ исхæссуни бæсти. Мæ цæсгомбæл ци фид æмбал- 
дæй, е мæ губуни нæ ниллæудзæнæй. Уой бæсти ’й фæстæдæрмæ 
уадздзæнæн, уæдмæ нæма ралæгъуз уодзæнæй. Уæддæр нур хуæ- 
рунмæ æнафонæ ’й. Зæронд гъæла! — æхе исæлгъиста. — Дæлæ 
дуккаг тæхгæ кæсалгæ бахуæрун дæ бон æй. Дæ рази кæдзосгон- 
дæй ку лæууй», — æма ’й, æ галеу къохи райсгæй, арæхсгай æнæгъæ- 
нæй бахуардта. 
«Ами цийфæнди кæсалгæй дæр фулдæр ауæ ес, — рагъуди кодта 
е. — Æппунвæстаг, мæн ци гъæуй, е си ес... Мæ бон ци адтæй, уой 
бакодтон. Нур кæсалгæ зелдох кæнун ку райдайа, уæд цæттæ дæн 
æ хæццæ истохунмæ». 
Зæронд лæгбæл денгизи æртиккаг хатт хор искастæй, кæсалгæ 
дæр зелдох кæнун райдæдта. 
Лæг нæма балæдæрдтæй, кæцирдæмæ зелуй, уой. Æрмæстдæр 
банкъардта: бæхснуг хъæбæр нилвæстæй, уæдта бабæй нæуæгæй 
фæллæмæгъ æй. Еци рæстæги зæронд лæг, æхе ниггубургæнгæй, е 
132 

усхъитæ исуæгъдæ кодта суфцæйласæн бæндæнæй æма арæхсгай 
ихалун райдæдта æнгурбос. 
Нур кезугай куста дууæ къохемæй дæр. Никки ма æ еугур 
гури змæлдæй агъаз кодта æ къохти архайдæн. 
«Кæсалгæ хъæбæр идæрдтæбæл зелуй, — загъта зæронд лæг, 
— фал уæддæр зелуй». 
Уотæ рæхги æнгурбос нæбал æзмалдæй, фал æй зæронд лæг 
уæддæр ивазта, цалинмæ йбæл хори рохсмæ дони ’ртæхтæ не ’стæ- 
бар-тубур кодтонцæ, уæдмæ. Нæуæгæй бабæй æнгурбос райтинг 
æй, æма ’й зæронд лæг, æ уæргутæбæл исбадгæй, æнæбари фæс- 
тæмæ уадзун райдæдта тар донмæ. 
— Нур кæсалгæ тæккæ изолдæрбæлти æрзилдæй, — загъта лæг. 
«Хъæбæр федар ибæл хуæцун гъæуй. Суфцæйласæн бæндæн 
куд æлвæсгæ цæуа, уотæ æ зилд цубурдæр кæндзæнæй. Ка ’й зо- 
нуй, еу сахатти фæсте æй фæууинон. Гъæуама мин раздæр мæ 
хъаури бæрæг базона, уæдта йбæл фæттухгиндæр уодзæнæн». 
Фал дууæ сахатти раевгъудæй, кæсалгæ 6а ма уæддæр сабур- 
гай зилдæй бæлæгъи алливарс. Зæронд лæги хед зæйгуртæ кодта, 
хъæбæр бауæгæ ’й. Раст зæгъгæй, кæсалги зилд нарæгдæргæнгæ 
цудæй æма, æнгурбоси цудмæ гæсгæ, бæрæг адтæй: уæлбилæмæ 
сабургай æхе есуй. 
Нур сахатти бæрцæ зæронд лæги цæститæ тартæ кæнунцæ. 
Уой хæццæ ма ин цæхгун хед тæхсун кæнуй æ цæсгони гъæдгинтæ 
дæр. Æ цæститæ ке тар кæнунцæ, уоми дессагæй неци ес, уомæн 
æма хъæбæр туххуæст кæнуй æнгурбосбæл. Фал дууæ хатти ке 
банкъардта æ лæмæгъдзийнадæ, е ба’й сагъæси бафтудта. 
«Нур мæ гъуддаг æцæгæй фæггуз уодзæнæй æма циуавæрдæр 
кæсалги туххæй рамæлдзæнæн? — æхе фарста зæронд лæг. — Сæй- 
рагдæр ба — нурмæ гъуддаг хуарз цæун ку райдæдта, уæд. О Ху- 
цау, фæййагъаз мин кæнæ! Ковдзæнæн дæмæ сæдæ хатти. Æрмæст 
нур нæ. Нур мæ бон нæй». 
«Уотæ ’й нимайæ, æма дæмæ искувтон. Æрмæст ковгæ ба уой 
фæсте искæндзæнæн». 
Еци рæстæги суфцæйласæн бæндæнбæл банкъардта æнæнгъæ- 
лæги цъинккитæ. Кæд ибæл дууæ къохемæй хуæстæй, уæддæр и 
рæуигъд хъæбæр тухгин адтæй. 
«Æ циргъ къембурæй рæуегъуй æнгури бæндæн, — рагъуди 
кодта зæронд лæг. — Гъæуама уотæ кæна. Фал æй еци гъуддаг 
дони бунæй уæлæмæ исцæун кæндзæнæй, æма мæ фæндуй, никки- 
дæр ма зелдох куд кæна, е. Уæлæмæ ке ссæуидæ, уой фæрци уæл 
дæф æ хурфи бацудæй, фал æхе арæх ку рæуегъа, уæд æнгурæ 
ратонунæй тæссаг æй». 
— Ма гæппитæ кæнæ, кæсалгæ, — курдта си зæронд лæг. — Дæ 
Хуцауи туххæй, ма гæпп кæнæ! — Кæсалгæ арæхæй-арæхдæр æсху- 
ста æнгури бæттæн, æма зæронд лæг алли хатт дæр æ сæр сагъæси 
æнкъуст бакæнидæ, уотемæй æнгурбос радæруадзидæ. 
«Уæлдай дзæгъæл ресун æй нæ кæнун, — гъуди кодта е. — Мæ 
133 

рист мæнæн мæхе æй. Фал кæсалгæ ба уомæй исгъæла уодзæ- 
нæй». 
Еу цæйбæрцæдæр рæстæги фæсте кæсалгæ æрдæруодæнстæй 
æма бабæй зелдох кæнун райдæдта. Зæронд лæг куд гъудæй, уотæ 
хуæстæй æнгурбосбæл. Æ зæрдæ бабæй радзæгъæл æй. Галеу къо- 
хæй денгизæй дон исиста æма ’й æ сæрбæл æркалдта. Уотæ еу- 
цалдæр хатти. Æ мæкъур дæр рауурститæ кодта. 
— Уæддæр мæ къохтæ ба нæбал хуссунцæ, — загъта е. — Тагъд 
кæсалгæ исуæлбилæ уодзæнæй æма ма’й бауорамдзæнæн. Дæхе- 
бæл гъæуама фæххуæцай, зæронд. Дæ бон æй бауорамун не ’суо- 
дзæнæй, зæгъгæ, уобæл гъудидæр ма кæнæ. 
Æ уæргутæбæл æхе æруагъта æма еу цубур рæстæгмæ æнгур- 
бос æ фæсонтæрдæмæ ракодта. «Цалинмæ зелдох кæнуй, уæдмæ 
рауолæфон, уæдта исистдзæнæн, æма хæстæгдæр ку æрбацæуа, 
уæд бабæй æнгурбос æмбурд кæндзæнæн». 
Хъæбæр æй фæндадтæй дзæбæх рауолæфун бæлæгъи раззаг 
хаййи: уадзæ æма кæсалгæ еу уæлдай зилд æркæнæд. 
Фал уæдмæ бæндæни æзмæлдмæ гæсгæ, зæронд лæг балæдæр- 
дтæй, кæсалгæ бæлæгъæрдæмæ æрбараст æй. Лæг исистадæй æма 
æхемæ ласун райдæдта суфцæйласæн бæндæн. Æ къохти æзмæл- 
дæн агъаз кодта еугур гурæй дæр. Архайдта фулдæр бæхснуг æрæм- 
бурд кæнунбæл. 
«Мæ дуйнебæл атæ хъæбæр некæд бауæгæ дæн, — рагъуди код- 
та зæронд лæг, — æ мæнæ нур ба думгæ дæр фæккарздæр æй. Уогæ’й 
нæхемæ ку ласон, уæд мин а думгæ фæййагъаз уодзæнæй...» 
— Нæуæг зилд цæун ку райдайа, уæд рауолæфдзæнæн, — загъ- 
та зæронд лæг. — Мæхе дæр нур берæ хуæздæр æнкъарун. Кæд ма 
еу-дууæ-æртæ зилди æркæна, уæдта мæн уодзæнæй. 
Нур кæсалгæ, æхе разелгæй, ивазун ку райдæдта, уæд лæг æ 
фурфæлладæй рахъан æй. 
«Гъæйдæ, ду дæр ракосæ, кæсалгæ, — рагъуди кодта лæг. — 
Фæстæмæ ку разелай, уæд бабæй дин дæ гъуддаг кæндзæнæн». 
Денгизи рацудæй устур уолæн. Думгæй базмæлун кодта. Е 
дзæбæх рæстæги бæрæггæнæн æй. «Фæййагъаз мин уодзæнæй мæ 
ласуйнаг хæдзарæмæ бахæссунмæ. Бæлæгъ араздзæнæн хонсар æма 
нигулæнæрдæмæ, — загъта зæронд лæг. — Денгизи фæдздзæгъæл 
уæн нæййес. Уой хæццæ ба ма нæ сакъадах дæр дæргъæй-дæр- 
гъæмæ æй». 
Кæсалгæ исзиндтæй æртиккаг зилди. Фиццаг ин фæууидта æ 
тар аууон, кæци дæргъæй-дæргъæмæ цудæй бæлæгъи буни. Уой- 
йасæ адтæй, æма æ цæститæбæл дæр нæ баууæндтæй. 
— Нæ, — загъта е, — уомæн уæн нæййес. 
Фал кæсалгæ æцæгæй гъе уæхæн устур адтæй. Æ дæргъцæ 
бæлæгъæй еу-æртæ метри идарддæрмæ цудæй. Еугурæй ку исуæл- 
билæй, уæд зæронд лæг фæууидта, æ къæдзелæ денгизи сæрмæ 
куд исаразта, уой. Æ агъаззаг къæдзелæ цъæх дони сæрмæ зинд- 
тæй хъæбæр устур æхсирфи хузæн. Кæсалгæ æхе нæуæгæй нин- 
134 

нигьулдта дони, фал арфмæ нæбал рандæй. Зæронд лæг ин уидта 
æ тæмæнкалгæ гурæ, йæ астæубæл чернелхуз тæлмитæ. 
Цалинмæ æ зилд кодта, уæдмæ ин лæмбунæг кастæй æ цæс- 
тæмæ, уæдта йбæл фæрсæрдигæй ци дууæ кæсалги ниндагъдæй, 
уонæмæ. 
Æ цæсгомбæл хед лæсæнтæ кодта, фал е нур фур тæвдæй н’ 
адтæй. Алли нæуæг зилдæн дæр зæронд лæг фулдæрæй-фулдæр 
æмбурд кодта æнгурбостæ æма нур æууæндтæй: еу-дууæ зилдей 
фæсте кæсалги йæ арцæй ниррæхуайдзæнæй. 
«Фал æй уой туххæй гъæуама хæстæгдæр æрбакæнон, дзæв- 
гарæ хæстæгдæр, — рагъуди кодта е. — Уæдта сæрмæ гъавгæ нæй, 
фал — зæрдæмæ». 
«Сабургай дæ хъауритæ æрæмбурд кæнæ», — загъта æхецæн. 
Иннæ зилди кæсалги рагъ дзæбæх исзиндтæй донæй, фал ма 
бæлæгъæй идардгомау накæ кодта. Уой фæсте ма еу зилд дæр 
æрцудæй. Уæддæр ма изол адтæй бæлæгъæй, донæй 6а хуæздæр 
исзиндтæй. Зæронд лæг лæдæрдтæй: е ’нгурбостæ ку æрбадæр 
æмбурдтæ кæнидæ, уæд кæсалги бæлæгъи фарсмæ бунтон хæстæг 
æрбакæнидæ. Æрцæттæ кодта æ циргъаг, уæдта листæг троси тух- 
тонæ æрбаста бæлæгъи фийбæл. 
Кæсалгæ зелгæ-зелун хæстæгдæр кодта бæлæгъмæ, еци сабур 
æма рæсугъдæй, æ устур къæдзелæ зинна-нæзинна æзмæлун кæн- 
гæй. Зæронд лæг еудадзугдæр, куд æ бон адтæй, уотæ бæндæнтæ 
æмбурд кодта. Архайдта кæсалги бæлæгъмæ никки хæстæгдæр 
æрбайвазунбæл. Еу рæстæги е æхе фæрсæрдæмæ рауагъта. Уæдмæ 
бабæй рараст æй æма нæуæг зилд цæун райдæдта. 
— Бунатæй æй фезмæлун кодтон, — загъта зæронд лæг. — Ин- 
нердæмæ дæр æй разилдтон. — Нæуæгæй бабæй ибæл æ сæр разил- 
дæй, фал æ куст ба нæ ниууагъта. «Уæддæр æй мæ бон æ фарсбæл 
æрфæлдахун иссæй, — гъуди кодта е. — Нур ба ’й гъæуама рауæс- 
гоммæ кæнон. Ивазетæ! — бардзурд равардта æ къохтæн. — Мæ 
къæхтæ, уораметæ мæ! Балæггадæ-ма мин кæнæ, мæ сæр! Ба мин 
лæггадæ кæнæ. Ку некæд мæ фæссайдтай, цийфæнди зин рауæни 
бафтуйгæй дæр. Аци хатт ба’й æ фæсонтæбæл æрфæлдахон». 
Кæсалгæ бæлæгъмæ ку бахæстæг æй, уой размæ лæг æ хъау- 
ритæ æрæмбурд кодта æма ’й æ тухæ-æ бонæй æхемæ ласун рай- 
дæдта. Фал е уотид æ фарсбæл ракъолæй, уæдта бабæй рараст æй 
æма идарддæр ранакæ кодта. 
— Байгъосай, кæсалгæ, — дзоруй имæ зæронд лæг. — Уæддæр 
ду мæлгæ кæндзæнæ, æма ма æз дæр рамæлон, е дин ци испайда 
уодзæнæй? 
«Атемæй неци бакæндзæнæн, — рагъуди кодта зæронд лæг. Æ 
ком уотæ ниссор æй, æма дзорунгъон дæр нæбал адтæй, дони ав- 
гæмæ ба нæ хъæрттæй. — Аци хатт æй гъæуама бæлæгъмæ æрбай- 
вазон», — рагъуди кодта е. 
— Бери фагæ нæ дæн. — Фал куд нæ дæн? — æхемæ батхалдта 
еци фæдбæл. — Ду, зæронд, æносми фагæ дæ. 
135 

Иннæ зилди æй, минкъий ма багъæуа, баргъæвуниау адтæй, 
фал бабæй æхе рараст кодта æма изолдæр раевгъудæй. 
«Исафис мæ, кæсалгæ, — рагъуди кодта зæронд лæг. — Е дæ 
барæ æй. Æз дæу асæ, дæу рæсугъдæн, уæдта дæу сабурæн фæл- 
десонд мæ цæргæбонти некæд фæууидтон. Гъема мæ, гъæйдæ, ра- 
марæ. Ка ни ке рамара, уомæй мин нецибал уæлдай ес». 
«Дæ сæризунд бабæй хæлхъой кæнун райдæдта, зæронд! Дæхе 
æрлæдæрæ æма лæги хузæн зиндзийнæдтæн бухсæ...» — бафтудта 
ма æ гъудибæл. 
— Гъæйдæуай, мæ сæр, архайæ, — туххæй исервазтæй дзурд æ 
хъурæй. — Косæ, зæгъгæ, дин зæгъун. 
Дууæ зилди ма æркодта кæсалгæ, фал гъуддаг неци фæууæл- 
дай æй. 
«Ци киндæуа? — гъуди кодта зæронд. — Кæсалгæ дони бунмæ 
ку раевгъуидæ, уæд имæ алли хатт дæр уотæ кæсидæ, цума æ 
зæрдæ радзæгъæл æй. — Ци киндæуа? Еу хатт-ма равзарон». 
Нæуæгæй ма равзурста кæсалги фæстæмæ æрбаздахунбæл æма 
еу рæстæг нецибал ралæдæрдтæй, уæддæр æ амæттаг ба æ фæсон- 
тæбæл æрзилдта. Е дæр бабæй нæуæгæй æхе æрзилдта æма сабур- 
гай ранакæ кодта, æ къæдзелæй цъиллинггитæгæнгæ. 
«Еу хатт-ма равзарæ», — æхецæн зæрдитæ æвардта зæронд 
лæг, кæд æ къохтæ бунтон исæнæхъаурæ ’нцæ, уæдта æ размæ 
мегъæ исистадæй, уæддæр. 
Равзурста æма бабæй кæсалгæ раевгъудæй. «Ах, уотæ кæнис, 
— рагъуди кодта лæг æма еци сахат банкъардта, æ уоди зинг куд 
минæг кæнуй, уой. — Еу хатт-ма равзарон». 
Æ медæги æрæмбурд кодта е ’гас риститæ дæр, æ фæстаг хъау- 
ритæ, уæдта е ’сæфт сæрустурдзийнадæ æма сæ кæсалги нихмæ, 
гъезæмарæ кæнунмæ, исаразта. Æппунвæстаг æрфæлдæхтæй æ 
фарсбæл æма уотемæй æрбанакæ кодта бæлæгъи фæрсти, дæргъæй- 
дæргъæмæ, фæтæн, чернелхуз тæлмити хæццæ. Гъе уотæ зинд- 
тæй, цума ин кæрон нæбал уодзæнæй. 
Зæронд лæг исуагъта е ’нгурбос, æ къахæй ибæл æрæфсар- 
дæй, уæдта, куд æ бон адтæй, уотæ бæрзонд исæргъувта æ арцæ, 
æма ’й, æ еугур хъауритæ æрæмбурдгæнгæй, кæсалги фарси нис- 
сагъта. Лæг æнкъардта, циргъаг фæлмæн фиди куд хизтæй, уой. 
Арфæй-арфдæр æй сагъта, æ уæзæ йбæл уæзгæй. 
Гъе уæдта кæсалгæ æрæскъиттæй æма, кæд мæлæт æ бауæри 
тæлфтæй, уæддæр æхе бæрзонд исиста дони сæрмæ, цума æ десса- 
ги аййев, æнæбæрцæ устур гурæй сæнттадæ кодта, уоййау. Еу усмæ 
уотæ зиндтæй, цæветтонги уæлдæфи ауигъд адтæй, зæронд лæг 
æма бæлæгъи сæрмæ. Уæдмæ ба денгизи æ тъæпп фæццудæй. 
Бæлæгъ æма зæронд лæгбæл дон æ цæхъалæй басæххæтт кодта. 
Лæгæн æ зæрдæ балæгъуз æй, дуне йбæл ниттар æй. Арци бæндæн 
рауагъта, æ гъæдин къохти æй сабургай æвзарун райдæдта. Ку 
æрæскъиттæй, уæд уинуй — кæсалгæн æ губун хæрдмæ исхæттæй. 
Арци хуæцæн æ фæсонтæй кастæй. Денгиз æндæрхузи бацæй æ 
136 

зæрди тогæй. Фиццаг æ фæд тар дардта, уæдта рапурх æй æма 
мегъи хузæ райста. Æвзестæхуз кæсалгæ уозæгау кодта уолæнтæ- 
бæл. 
Зæронд лæг имæ æдзинæг кастæй, цалинмæ бабæй ибæл æ 
цæститæ нæ ратар æнцæ, уæдмæ. Дууæ тухти бакодта арци бæн- 
дæн æма æ сæр æ къохтæбæл æруагъта. 
«Мæ сæр ци кæнуй? — загъта е, æ цæсгон бæлæгъи фарсбæл 
æруадзгæй. — Æз зæронд лæг дæн æма хъæбæр бауæгæ дæн. Уæд- 
дæр кæсалги ба рамардтон, кæци мин ме ’нсувæрæй хъазардæр 
адтæй. Нур ма мин саугуст кæнун байзадæй. 
Гъæуама бæндæн æрцæттæ кæнон, цæгтæ си исаразон, кæсал- 
ги бæлæгъмæ æрбæститæ кæнуни туххæй. Зæгъæн, дууемæй уогæй 
дæр, кæсалги бæлæгъмæ нецихузи исæргъувтаййанæ. Уæдта бæ- 
лæгъ донæй байдзаг уодзæнæй, æ уæзæ дæр ин нæ бауорамдзæ- 
нæй. Нур æрцæттæ кæнон, цидæр мæ гъæуй, уой, уæдта кæсалги 
бæлæгъи фарсмæ æрбайвазон, æрбæттон æй бæлæгъбæл наупæлæз 
исæргъувон æма нæхемæ рараст уон». 
Кæсалгæн æ гъосаути, уæдта æ гъæлæси бæндæн раласта æма 
’й æхемæ ивазун райдæдта, цæмæй ин æ сæр бæлæгъи финдзмæ 
ниббæтта, уой туххæй. «Ку’й фæууининæ, — рагъуди кодта е, — 
бамбæлон ибæл, цума циуавæр кæсалгæ’й? Мæ гъæздугдзийнадæ 
а ку æй. Уогæ йбæл раздæр бамбалдтæн, æ тæккæ зæрди ин арцæ 
ку ниссагътон, уæд. Хуарз, æрбайласæ хæстæгдæр, бабæттæ ’й, æ 
къæдзелæбæл ин цæг бафтауæ, бæндæни иннæ хаййæй ба ин æ 
гурæ бæлæгъмæ ниффедар кæнæ». 
— Гъæйдæ, зæронд, дæ куст райдайæ, — загъта æхецæн æма 
донæй исхупп кодта. — Гъенур тох фæцæй, æрмæстдæр ма саугуст 
байзадæй. 
Зæронд лæг фиццаг арвмæ исгъæуай кодта, уæдта кæсалгæмæ 
никкастæй. Хормæ хъæбæр æдзинæг фæккастæй. 
«Нерæнгæ ма фæсарæфтæ нур райдæдта. Думгæ ба карздæр 
гæнгæ цæуй. Ме ’нгурбостæбæл архайунмæ нур фадуат нæййес. 
Биццеуи хæццæ сæ исрæвдзæ кæндзæнæн». 
— Ардæмæ æрбацæуай, кæсалгæ! 
Фал имæ е нæ байгъуста. Еци еугъæдон æй узтонцæ уолæнтæ, 
æма ймæ зæронд лæг æхуæдæг баздахта æ бæлæгъ. 
Хъæбæр хæстæг имæ ку бацудæй, кæсалги сæр бæлæгъи фин- 
дзи æмæррæстæ ку ’рлæудтæй, уæд бабæй, цæй асæй, зæгъгæ, 
уобæл нæуæгæй деси бацудæй. Нур æй дзæбæх æрæлваста æма ’й 
дувæтъонæй бæлæгъи фиймæ федар æрбаста. Бæндæнæй еу хай 
ралух кодта, бæлæгъи фæстаг фарсмæ рацудæй. Ами ин гъæуама 
æ къæдзелæбæл цæг бафтудтайдæ. Кæсалгæ бунтондæр æвзестæ- 
хуз иссæй, æ тæлмитæ ба исфæлорс æнцæ, æ къæдзели хузæн. Æ 
цæститæ дзæбæх айдæни æстæ адтайуонцæ. 
«Æ рамарунæн æндæр нецихузи гæнæн адтæй», — загъта зæ- 
ронд лæг. 
Дон ку раниуазта, уæд æ гъуддаг фæххуæздæр æй... 
137 

«Тонни æрдæг ласуниау æй, — рагъуди кодта е. — Кенæ ба 
никкидæр фулдæр. Цæйбæрцæ æхца райсдзæнæй, æ фулдæр хай 
фид ку уа, уæд? Æнæ къариндасæй зин нимайæн æй, — загъта 
зæронд лæг. — Уой туххæй гъæуама сæр дзæбæх коса. Фал мæмæ 
уотæ кæсуй, цума абони номдзуд Ди Маджио мæнæй хъæбæр сæ- 
рустур уайдæ. Раст зæгъгæй, мæн къæхтæбæл стæги къуæлли н’ад- 
тæй. Фал мæ къохтæ æма сунтæ 6а хъæбæр ристæнцæ. Уогæ ци 
æй æстæги къуæлли? Кæд си мах дæр цох нæ йан, фал, ци æй, уой 
ба нæ зонæн». 
Æ кæсалгæ зæронд лæг ниббаста бæлæгъи финдзмæ, æ фæстаг 
хаймæ, уæдта — бадæнмæ. Уотæ ймæ фæккастæй, цума æ бæлæгъ 
устур науæбæл бабаста. Исæргъувта æ наупæлæз æма рараст æй 
хонсар-нигулæнæрдæмæ. Лæг æхе уæсгоммæ рауагъта. 
Зæронд лæг æнæ хъибиллæй дæр зудта, думгæмæ гæсгæ, хон- 
сар-нигулæн кæцирдиги æй, уой. 
«Æнгъезуй æнгурæ рагæлдзун, кæд еу листæг кæсалгæ ниййа- 
хæссинæ, æндæр ба бахуæруйнаг нецибал ес», — рагъуди кодта æ 
меднимæр. Фал æнгурæ федаргæнæн æфсæйнаг не ’ссирдта æма 
уæд хæдзæй денгизи ирæзæг хæлттæ исиста, æр сæ цагъта æма си 
минкъий криветкитæ æрæгъзалдæй. Сæ сæртæ син истудта æма сæ 
бахуардта. Минкъийтæ адтæнцæ, фал æнæуой ба сонгун æма адгин. 
Авги ма дон байзадæй, уомæн æ цуппæрæймаг хай баниуазта. 
Бæлæгъ хуарз цудæй, æздахта æй, кумæ гъудæй, уордæмæ, 
кæсалгæмæ е ’нгæс даргæй. Зæрондмæ еуæй-еу хатт фун фæккæ- 
сидæ и цау. Фал æ къохти риститæ, уæдта, еумæйагæй, æ гъезæ- 
мæрттæбæл гъудигæнгæй си баруагæс уидæ, гъуддаг æцæгæй ке 
’рцудæй, е. 
Мæнæ кæронмæ хæстæг, æ зæрдæ ку балæгъуз æй, уæддæр и 
гъуддаг фун бангъæл æй. Уой фæсте дæр, кæсалгæ донæй ку рацу- 
дæй æма уæлдæфи ку бандзуг æй, уæддæр æ цæститæбæл нæ бау- 
уæндтæй. 
Нур си баруагæс æй, кæсалгæ æцæгæй æй, уæдта æ къохтæ 
æма фæсонти рист дæр фун нæй. «Къохтæ тагъд радзæбæх унцæ, 
— рагъуди кодта е. — Берæ тог си рауагътон, цæмæй мæ цæфтæ ма 
нигъгъæнæ уонцæ, уæдта сæ цæхгун дон дæр хуарз дзæбæх кæ- 
нуй... Æрмæст мæ зунд ма хæлхъой кæнæд! Мæ гъуддаг хуарз 
цæуй. Кæсалгæн æ гъæлæс — æнгом, æ къæдзелæ æррæстæ даруй, 
æмвæрстæ накæ кæнæн æнсувæрти хузæн». Æ зæрдæ бабæй ра- 
дзæгъæл æй æма рагъуди кодта: «Нур ни ка ке ласуй — æз уой, 
æви е мæн? Мæ фæсте æй суфцæй ку ластайнæ, уæд лæдæрд ад- 
тайдæ. Кенæ ба, бæлæгъи æвæрд ку адтайдæ, уæддæр гъуддаг лæ- 
дæрд уидæ. Фал нур ба æмвæрстæ накæ кæнæн, кæрæдземæ æнгом 
баст уогæй. Гъема ци, ласæд мæ, кæд æй уотæ фæндуй, уæд. Æз 
ибæл хийнæй ке рацудтæн, уой фæрци фæууæлахез дæн, е ба мин 
фидбилизæй неци кодта». 
Нур æнæхъорæй накæ кодтонцæ; цæмæй æ зæрдæ ма дзæгъæл 
кодтайдæ, уой туххæй зæронд лæг æ къохтæ цæхгун дони дардта. 
138 

Мегътæ зелдох кодтонцæ арвбæл. Зæронд лæг зудта: æнæгъæнæ 
æхсæвæ дæр думгæ не ’ргъос уодзæнæй. Арæх багъæуай кæнидæ 
кæсалгæмæ, цæмæй бунтондæр балæдæра фун нæ, фал асæги ке 
æй. Сахат рацудæй, цалинмæ’й фиццаг акулæ баййафта, уæдмæ. 
Хумæтæги’й нæ сурдта. Е денгизи арфæй кæсалги тогтæфмæ 
исцудæй. Нæуæгæй æхе ниннигъулдта æма бабæй, тоги тæф ку 
банкъардта, уæд иснакæ кодта. Уотемæй фæд-фæд ралæгарста. 
Еуæй-еу хатт рарæдуидæ фæдбæл, фал бабæй ибæл нæуæгæй 
исцурæвæрæ уидæ. Уотемæй æнæхъорæй накæ кодта зæронд лæги 
фæсте. Хъæбæр устур адтæй, уæдта фуртагъд накæ кодта. Уой 
рагъ дæр цъæх адтæй, æ губун — æвзестæхуз, æ устур æфсæртæ — 
хъæбæр æнгом. Æнæуаг цурд накæ кодта дони сæрти. Æ коми 
адтæй аст рæнгъи фæрсмæ арæзт дæндæгутæ, сирди дзæмбути ху- 
зæн — æздухтитæ. Сæ дæргъæ — зæронд лæги æнгулдзитæй мин- 
къийдæр н’адтæй, циргъ — сæрдасæнти хузæн. Акули равзурд дуй- 
немæ кæсæлгитæ хуæрунмæ адтæй. Денгизи цидæрхузи кæсалгæ 
е, уонæн се ’гасебæлдæр уæлахез æй. Нур, йæ амæттаги тæф 
æнкъаргæй, размæ ниффат æй, дон æ рагъи сесæй игæрдгæ. 
Зæронд лæг æй фæууидта æма базудта, аци акулæ тæрсгæ не- 
цæмæй кæнуй, уомæ гæсгæ ’й куд фæндæуа, уотæ бакæндзæнæй. Æ 
арцæ æрцæттæ кодта æма хизта, хæстæгдæр ку æрбацæуа, еци равгæ. 
Аци гъуддаг имæ фун нæбал кастæй æма цæттæ адтæй исто- 
хунмæ, кæд фæууæлахез унбæл дузæрдуг кодта, уæддæр. 
«Гъуддаг дессаги хуарз цудæй, фал ин уотæ рахæссæн берæ 
рæстæг н’адтæй», — гъуди кодта е. 
Акулæ никкидæр ма ку æрбахæстæг æй, уæд ма лæг æ цæстæ 
рахаста кæсалгæбæл. —Уой бæсти аци гъуддаг фун ку фæцайдæ. 
Ку мæмæ лæбора, уæд ин мæ бон неци исуодзæнæй, фал æй маргæ 
ба, ка ’й зонуй, ракæнон. И лæгъузтæй æй, — рагъуди кодта. — 
Еминæ уæбæл исистæд!» 
Акулæ банакæ кодта раст бæлæгъи фæстаг хаймæ æма, æхе 
кæсалгæбæл ку ниццавта, уæд ин зæронд лæг рауидта æ устур 
игон гъæлæс æма æверхъау цæститæ. Е кæсалгæн æ кьæдзелæй 
минкъий раздæрмæ фæллæбурдта æма дзæбæх фегъустæй е ’фсæрти 
къæнц. Уотемæй æ еугур гурæ дæр дони сæрмæ исиста. 
Нур дзæбæх уидта, æ кæсалги фид ин акулæ зудæй куд рæ- 
дувдтитæ кæнуй, уой. Айтæ-уойтæ нæбал фæккодта, уотемæй ин 
арцæ æ тæккæ сæримагъзи ниссагъта, æ ресгæ тогæйдзаг къохæй. 
Ниццавта æй тухæ-æ бонæй, ести ин ракæндзæнæй, уобæл дæр 
бустæги не ’ууæндгæй. 
Акулæ æртулдæй, зæронд лæг ин фæууидта æ цъундæ цæстæ. 
Уæдта ма иннердæмæ æрзилдæй, бæндæн æхебæл дууæ хатти ис- 
тохгæй. Нур акулæ мард адтæй, фал ибæл тогдзух кæсалгæ нæма 
састæй. Æ рагъбæл хусгæй, æ къæдзелæй дони уæлцъарæ хуаста, 
е ’фсæрти къæнц-къæнц цудæй. Денгиз æ къæдзели тъæпп-тъæп- 
пæй сæнтуорс иссæй. Нур æ гури фулдæр хай исуæлдон æй æма 
еци гъæди цæйбæрцæдæр рæстæг ралæудтæй. 
139 

Уæдта сабургай дони ниннигъулдæй. 
— Æ хæццæ пути бæрцæ фид фæххаста, — гъæрæй исдзурдта 
зæронд лæг. 
«Дони бунмæ мин æ хæццæ фæххаста мæ арцæ, уæдта ма, 
бæндæнæй ци байзадæй, уой дæр, — бафтудта ма æ дзубандитæ- 
бæл. — Кæсалгæн ба нæуæгæй æ тог кæлуй æма, аци акули фæсте 
æндæртæ дæр зиндзæнæнцæ». 
И кæсалгæмæ акулæ ку фæллæбурдта, уæд зæронд лæг уотæ 
бангъæл æй, цума ин æхемæ гъавта. 
«Мæ кæсалгæ хуæрунмæ мин ци акулæ гъавта, уой уæддæр 
рамардтон, — рагъуди кодта е. — Уæхæн акулæ фиццаг хатт фæу- 
уидтон. 
Мæ гъуддæгтæ æгæр хуарз цудæнцæ. Гъема уомæн 6а берæ рæ- 
стæг хæссæн нæййес. Аци гъуддаг ку н’ адтайдæ, бæргæ: кæсалгæ нæ 
ниййахæстайнæ, фал æнцойнæ хустайнæ газеттæбæл мæ хуссæни». 
— Æрмæст лæг уой туххæй нæ рантæстæй дуйнемæ, цæмæй 
састи бунати изайа, — загъта е. — Лæги фесафун æнгъезуй, æрмæст 
ибæл фæууæлахез уæн ба нæййес. 
«Уæддæр мин гъулæг æй, кæсалги ке рамардтон, е, — рагъуди 
кодта зæронд лæг. — Мæ арцæ дони бунмæ рандæй æма мин хъæ- 
бæр фæззин уодзæнæй. Акулæ — цæрдæг æма æнæхатир, зундгин 
æма тухгин фонси хатт æй. Фал мæнæй зундгиндæр ба нæ разин- 
дтæй. Уогæ си цæмæй зундгиндæр фæддæн? Æвæдзи, æз тохæн- 
дзаумауæй рæвдзæдæр адтæн». 
— Мацæбæл гъуди кæнæ, зæронд, — æхецæн загъта е гъæрæй. 
— Накæ кæнæ, фидбилиз ку ’рцæуа, уæдта ймæ цæттæ уо. 
«Нæ, уæддæр гъæуама гъуди кæнон, — уотæ исдзурдта æ 
медзæрдæ. — Устурдæр гъуддаг мин нецибал байзадæй. Е æма бей- 
сбол. Нур, цума, номдзуд Ди Маджиой зæрдæмæ куд фæццудайдæ, 
акули сæримагъзи арцæ ке ниссагътон, е? Уогæ си дессагæй дæр 
неци адтæй — уотæ кай фæндидæр бакодтайдæ. Куд гъуди кæнис, 
зæронд, дæ къохтæ, æстæги къуæлли куд фæрресуй, уомæй хъæ- 
бæрдæр ресунцæ? Ци ин зонун! Мæ къахи бунтæмæ некæд неци 
лазæ адтæй. Æрмæстдæр еухатт, æртайгæй, мæ къах æфсæйнагæй 
фæллух кодтон æма фæппаралич æй уæрагисæри уæнгæ, æнæкæ- 
рон рист кодта». 
— Уойбæсти ести игъæлдзæгдæр гъуддагбæл рагъуди кæнæ, 
зæронд, — загъта бабæй гъæрæй. — Минуттæй-минутмæ дæр хæ- 
дзарæмæ хæстæгдæргæнгæ цæуис. Дæ ласуйнаг дæр еу пут фæр- 
рæуæгдæр æй æма дин накæ кæнун нур æнцондæр уодзæнæй. 
Зæронд лæг хъæбæр хуарз зудта, дони гулфæнмæ ку бацæуа, 
уæд æй ци хезуй, уой. Фал ин нур нецибал гæнæн адтæй. 
— Раст нæ дæ, ес ма дин гæнæн, — загъта е. — Дæ бон æй 
фиййаги хуæцæнбæл дæ кард ниббæттун. 
Æма нур уотæ бакодта. 
— Фæууидтай, — загъта е. — Кæд зæронд дæн, уæддæр мæмæ 
тохæндзаумау ес. 
140 

Думдта сатæг думгæ, е размæ æнсудта бæлæгъ. Зæронд лæг 
кæсалгæн æ раззаг хаймæ кастæй æма ймæ цидæр нифси цъирт 
фæззиндтæй. 
«Нифс басæттунæй лæгъуздæр неци ес. Е, æнгъæлдæн, тæ- 
регъæд гъуддаг æй. Тæрегъæддзийнадæбæл гъудигæнгæ нæй. Æнæ- 
уой дæр, лæг цæбæл гъуди кæна, уæхæн гъуддæгтæ хъæртунцæ. 
Раст зæгъгæй, æз тæрегъæдтæн уоййасæ зонгæ дæр неци кæнун. 
Нæ лæдæрун, уæдта сæбæл, æвæдзи, æууæндгæ дæр нæ кæнун. 
Ка ’й зонуй, тæрегъæд гъуддаг адтæй кæсалги рамарун. Уотæ ’нгъæ- 
лун — е тæрегъæддзийнадæ’й, кæд æй маргæ мæ хъалбонæй нæ 
ракодтон, уæддæр. Еугæрдæр, уотæ нимайгæй ба, лæг цидæрид- 
дæр кæнуй, уоми тæрегъæддзийнадæ ес. Уогæ еци гъуддæгтæбæл 
гъуди кæнун дзæгъæл æй, уæдта байрæги æй. Тæрегъæдтæ нима- 
йун пайда кæмæн æй, е сæбæл гъуди кæнæд. Ду райгурдтæ, цæ- 
мæй кæсалгдзау иссайсæ... Сугъдæг Петр дæр кæсалгдзау адтæй, 
номдзуд Ди Маджиой фиди хузæн». 
Фал зæронд лæг, æ алфамбулай цидæр уидæ, уонæбæл рагъу- 
ди кæнун уарзта, уой хæццæ 6а ма ин нур кæсуйнаг дæр ке неци 
адтæй, уæдта ймæ радио дæр ке н’адтæй, уомæй æй евдалдæй берæ 
цæбæлдæрти гъуди кæнунбæл... 
«Аци кæсалгæ ду æрмæст дæхе хуарздзийнадæ, уæдта рауæйæ 
кæнуни туххæй нæ рамардтай, — гъуди кодта е. — Фал æй рамар- 
дтай дæ сæрустурдзийнади туххæй дæр ма, уомæн æма кæсалг- 
дзау дæ. Уарзтай аци кæсалги, цалинмæ уодæгас адтæй, уæдмæ, 
уæдта ма’й нур дæр уарзис. Ке уарзай, уой рамарун ба тæрегъæд- 
дзийнадæ нæй. Фал кæд е хъæбæр устур тæрегъæд æй?» 
— Æгæр берæ гъуди кæнис, зæронд, — загъта гъæрæй, — фал 
дин акулæ марун ба хъæбæр æхцæуæн адтæй? Е дæр, дæу хузæн, 
кæсалги фидæй цæруй. Хуæдмæлтæ нæ хуæруй, уæдта æнæфсес 
губун дæр нæй, иннæ акулити хузæн. Е — рæсугъд æма уæздан 
фонсихат æй, кæци, тæрсун ци ’й, уой зонгæ дæр нæ кæнуй». 
— Æз си мæхе гъæуай кодтон æма ’й уой туххæй рамардтон. 
Уæдта ’й хъæбæр арæхстгин мард ракодтон. 
«Уогæ алкедæр ести, кенæ ба еске рамаруй. Кæсалгдзауæн 
кæнун мин мæ уодбæл куд хуæцуй, маргæ дæр мæ уотæ кæнуй. 
Биццеу — е мæ мæлун нæ уадзуй. Дæхецæн дзæгъæл нифситæ ма 
æвæрæ, зæронд». 
Лæг бæлæгъи къелабæл æхе ниддæлгоммæ кодта æма кæсал- 
гæй фиди хъуæл ратудта, акулæ си кæми исахуста, еци рауæнæй. 
Еу хунæ си раууилдта — йæ адæ ин базонуни туххæй. Хъæбæр 
æма сонгун адтæй, фиртони фидау, æрмæст æ хузæ — сурх. Зæ- 
ронд лæг зудта — базари ’й хуарз аргъæй райсдзæнæнцæ. Фал ин 
æ тæф денгиз æхемæ иста æма еци гъуддагæн ба æ бон неци исара- 
зун адтæй... 
Думгæ нæ гъос кодта, æрмæст е ’ргом цæгат-искæсæнæрдæмæ 
радæр æздахта. Уæд изолмæ рагъæуæйттæ кодта, фал си неци зин- 
дтæй. Æрмæстдæр тæхгæ кæсæлгитæ денгизæй уæлæмæ исцæуи- 
141 

уонцæ æма бæлæгъи рæбунти фæйнердæмæ ратæхиуонцæ. Æ фа- 
лæмбулай, æгæр-мæгур, цъеу тæхæг дæр н ’адтæй. 
Нур дууæ сахаттей бæрцæ накæ кодта, фид æууелгæ, цæмæй 
хъауритæ бамбурд кæна æма рауолæфа. Уæдмæ фæууидта акулæ. 
— Ай! — ниууонæргътæй зæронд лæг. 
— Уонæй бабæй æй, — гъæрæй загъта е. 
Еци акули фæсте исзиндтæй дуккаг акули рагъ дæр. Сæ къæ- 
дзилтти æзмæлдмæ гæсгæ базудта: фæтæнфийтæ æнцæ. Уонæн се 
’смотæнтæбæл кæсалги тæф рауадæй, исхæлхъой, исгъæла ’нцæ 
фур æстонгæй. Æма уæд нæбал раериуонцæ, уæдта бабæй фæццу- 
рæвæрæ уиуонцæ еци тæфбæл. Уотемæй хæстæггæнгæ цудæнцæ 
бæлæгъмæ. 
Зæронд лæг хъæбæр нилваста æ наупæлæз, ниндагъта æ руль. 
Уæдта, кард баст ци фиййагбæл адтæй, уой исæргъувта. Фиййаг 
рæуæггомау фелваста, уомæн æма къохтæ хъæбæр ристæнцæ. Е 
’нгулдзитæ тухæзмæлд кæнун кодта, цæмæй ин уæддæр еу мин- 
къий фæдздзæбæхдæр адтайуонцæ. Уæдта фиййагбæл гъæдæгдæр 
ниххуæстæй æма гъæуай кæнун райдæдта, акулитæ куд æрбанакæ 
кæнунцæ, уомæ. Уидта син сæ гуртæ, сæ устур сæртæ. Етæ ад- 
тæнцæ акулити муггагæй тæккæ илгъагдæр, æсмаггæнагæ, хуæд- 
мæлхуартæ: ку бастонг унцæ, уæд æфсæйнаг æма гъæдæмæ дæр 
лæборунцæ. Еци акулитæ гъуæрттун хæпситæн сæ къæхтæ рато- 
нунцæ, денгизи уæлцъарæбæл сæ фунæййæй ку иссерунцæ, уæд. 
Сæ хъæбæр æстонги, дони уогæй, лæгмæ дæр балæборунцæ. 
— Ай! — загъта зæронд лæг. — Нурма ци гæнæн е, рацотæ 
ардæмæ. 
Æма, æцæгæйдæр, æрбанакæ кодтонцæ. Фал уонæн се ’рба- 
цуд æндæрхузи адтæй. Еу си бæлæгъи бунмæ фæммедæг æй æма 
тонау кодта кæсалги, бæлæгъ базмæлидæ. Иннæ акулæ ба лæгмæ 
æ гъос дардта, кастæй имæ æ нарæг бор цæститæй, уæдта æхе 
бандзарста и кæсалгæбæл. Зæронд лæг æй дзæбæх уидта, уæдмæ 
ба ймæ хæстæг банакæ кодта. Фиййагбæл ци кард баст адтæй, 
уомæй ин фиццаг æ сæр ниррæхуста, дуккаг цæфæй ба ин æ цæстæ 
баргъавта. Акулæ мæлгæ-мæлун кæсалгæй æргурдæй. Фал ма уæд- 
дæр, ци исхунц кодта, уой ба ранихъуардта. 
Иннæ акулæ ба бунæй тонау кодта кæсалги, æма бæлæгъ æзмал- 
дæй. Зæронд лæг исуагъта наупæлæз, цæмæй бæлæгъ фæрсæр- 
дæмæ раздахтайдæ æма акули æндæмæ расайдтайдæ, уой туххæй. 
Ку исзиндтæй, уæд æй зæронд лæг ниррæхуста, фал цæф æ фиди 
фæлмæнбæл рауадæй. Нæуæгæй бабæй акулæ, æ ком байтиндз- 
гæй, æхе кæсалгæбæл ниццавта. Зæронд лæг ин æ тæккæ сæри 
астæу ниргъавта. Кард фелваста æма бабæй æй, раст еци рауæнмæ, 
дуккаг цæф никкодта. Уæддæр ма, е ’фсæртæ ниндадзгæй, акулæ 
зæболæ кодта и кæсалгæбæл. 
— Ах, уотæ кæнис? — загъта зæронд лæг æма бабæй ин кард æ 
хъанз æма астæуистæги ниссагъта. Уой фæсте æ фиййаг иннер- 
дæмæ æрзилдта, акули гъæлæси ’й бацавта, цæмæй æ кæсалгæ 
142 

рафтудтайдæ, уой туххæй. Æ гъæлæс ин си æризазта, æма бабæй 
аци акулæ дæр кæсалгæй ниггурдæй. Зæронд лæг исолæфтæй æма 
загьта: 
— Ду дæр цо бунмæ. Фæууинæ си де ’мбали. Æви, кæд, е дæ 
мадæ адтæй? 
Уоййадæбæл æ карди ком æркæдзос кодта æма æ фиййаг æрæ- 
вардта. Уæдта исæргъувта нæупæлæз, уотемæй рараст æй æ фиц- 
цаг фæндагбæл. 
— Æнгъæлдæн мин мæ кæсалгæй цуппæрæймаг хай фæххастонцæ, 
фидæн — æ тæккæ дзæбæхдæр, — гъæрæй загъта е. — Ци хъæбæр мæ 
фæндуй, аци гъуддаг фун ку уайдæ æма кæсалгæ ку нæ ниййахæс- 
тайнæ. — Кæсалгæ, гъулæг мин æй гъуддаг атæ ке рауадæй, е. 
Еу дзæвгарæ рæстæг æ цъухæй дзурд дæр нæбал хаудтæй, 
кæсалгæмæ ймæ кæсун дæр нæ цудæй. Ниттундтитæ, нийведауцæ 
æй, сау хузæ райста, фал ма æ тæлмитæ ба бæрæг дардтонцæ. 
— Нæ мæ гъудæй уотæ изол цæун, — загъта е. — Гъулæг мин 
æй, кæсалгæ, гъуддаг уотæ лæгъуз ке рауадæй, е. Дæуæн дæр æма 
мæнæн дæр. 
«Гъа-уай, цурд фæллæууæ! — дзурдта æхе хæццæ. — Фæу- 
уинæ — дæ кард дзæбæх федаргонд æй, дæ къохтæ дæр базмæлун 
кæнæ, уомæн æма дæ куститæ нæма фæцæнцæ». 
— Бæргæ хуарз адтайдæ, мæ кард ку исциргъ кодтайнæ, — 
загъта зæронд лæг. Мæ хæццæ мæ ести инсойнæ райсун гъудæй. 
«Никкидæр ма дæ берæ цидæртæ райсун гъудæй, зæронд, — 
рагъуди кодта. — Фал ку нæ райстай. Нурма уобæл ци фæсмон 
кæнис? Уойбæсти сагъæс кæнæ, ци дæмæ ес, уонæй куд хуæздæр 
испайда кæнай, уобæл». 
— Ух, дæ зундгин унæфтæй мæ исзæрдцъæх кодтай! — дзурдта 
æхе хæццæ тохæгау. 
Нур æ дууæ къохи дæр дони ниууагъта. 
Бæлæгъ размæ æ цуди кой кæнуй. 
— Хуцауæй уæлдай æй неке зонуй, фæстаг акулæ цæйбæрцæ 
бахуардта, уой, — загъта зæронд лæг. — Фал кæсалгæ фæррæуæг- 
дæр æй. 
Æ губур ин куд ниффудконд кодтайуонцæ, уобæл имæ гъуди 
кæнун дæр нæ цудæй. Лæг зудта: цал хатти низмалдæй бæлæгъ, 
уал хъуæли ратудта акулæ кæсалгæй. «Æма нур нæ фæсте сосе 
фæндаги хузæн фæд уадзгæ цæуæн. Дуйнебæл цидæр акулитæ ес, 
уони ма хуæздæр ци гъæуй!» 
«Аци кæсалгæй лæг зумæг æндæргъцæ бæргæ фæмминасæ код- 
тайдæ... Уобæл ма гъуди кæнæ, зæронд! Уолæфæ æма дæ къохтæ 
дзæбæх кæнунбæл архайæ. Ци ма дæмæ байзадæй, уой уæддæр 
багъæуай кæнæ... 
Нур мин цæбæл гъудигæнгæй? Нецæбæл. Нецæбæл мин гъу- 
дигæнгæй, уой бæсти бахезон æндæр акулитæ. Тæходуй, еугур 
гъуддæгтæ дæр фун ку фестиуонцæ. Фал куд хуæздæр уодзæнæй? 
Ка ’й зонуй, гъуддаг бунтон лæгъуз нæ рауайдзæнæй». 
143 

Иннæ акулæ фæззиндтæй еунæгæй, е дæр фæтæнфиндзтæй 
адтæй. 
Æрбацудæй, мæнæ чушка æ тæгæнамæ куд æрбацæуа, уотæ. 
Æрмæст чушкабæл уоййасæ гъæлæс нæ фæууй, æма си лæги сæр 
исхунц кæна. 
Зæронд лæг æй кæсалгæбæл ниххуæцун бауагъта, уæдта ’й 
кардæй ниццавта. Акулæ æхе фæстæмæ рарæуигъта, æ фæсонтæ- 
бæл æрзилдæй æма карди ком расастæй. 
Лæг рульбæл исбадтæй, акулæ дони куд евгъудæй, уомæ кæсгæ 
дæр нæбал ракодта. Нæбæл æй бафæндадтæй еци нивæ уинун. 
— Гъенур ма мæмæ тохæндзаумауи номбæл хъæбургъæ, дууæ 
фиййаги æма къуæлæг ес. 
«Уотемæй мæбæл куд нæ фæууæлахез уодзæнæнцæ, — рагъу- 
ди кодта е. — Æгæр базæронд дæн: къуæлæгæй акулæ рамарунгъон 
нæбал исуодзæнæн. Фал мин уонæй дæр сæ хæццæ тохгæ уодзæ- 
нæй». 
Æ къох бабæй цæхгун дони ниууагъта. 
Изæр фæххæстæг кæнуй. Лæг æ фалæмбулай арв æма денги- 
зæй уæлдай неци уинуй. Думгæ фæккарздæр æй æма нур æууæн- 
дтæй: тагъд зæнхæ фæууиндзæнæй. 
— Бауæгæ дæ, зæронд, — загъта е. — Дæ уод бауæгæ ’й. 
Хор нигулунмæ куд гъавта, уотæ бабæй имæ акулитæ балæ- 
бурдтонцæ. Аци хатт ба æ фалдзос зелдох нæ кодтонцæ, фал еци- 
еу æррæстæ бæлæгъмæ æрбацудæнцæ. 
Зæронд лæг ниффедар кодта руль, исбаста наупæлæз æма къуæ- 
лæг æ къохмæ райста. Е адтæй фиййаги лухдзаг, æ дæргъæ — еу 
метрмæ хæстæг. Æнгъизтæй ибæл еунæг къохæй ниххуæцун. Уомæ 
гæсгæ ’й æ рахес къохи райста æма æнгъæл кастæй акулити æрбам- 
пурстмæ. Дууæ адтæнцæ, етæ дæр раздæриккæнтти хузæн. 
«Бангъæл кæсон, цалинмæ сæ еу кæсалгæбæл ниндæдза, — 
рагъуди кодта е, — уæдта ин æ финдзи кæрон, кенæ ба æ тæккæ 
тулæ нидздзæхст ласдзæнæн». 
Дууæ дæр еумæ æрбанакæ кодтонцæ. Кæсалгæмæ си хæстæг- 
дæр ци акулæ ’рбацудæй, е æ гъæлæс рахæлеу кодта, æ дæндæ- 
гутæ кæсалги фарси ниссагъта. Лæг бæрзонд фæххаста æ къуæлæг 
æма ’й акули тъæпæн тæрнихбæл æруагъта, уой фæсте ба ма ин æ 
финдзи кæрон ниххæфт ласта. Акулæ донмæ ниггурдæй. 
Иннæ ба си истундтитæ кодта æма бал радæреуварс æй. Уæдта 
нæуæгæй, æ гъæлæс устур бахæлеугæнгæй, æхе ниццавта кæсал- 
гæбæл æма ’йбæл е ’цæгæй ниффедар æй. Зæронд лæг ралваста 
æма ин æрмæстдæр æ сæр æрæргъавта. Акулæ ймæ искастæй, кæ- 
салгæй дзæбæх хъуæл ратудта æма бабæй йæ амæттаги исуагъта. 
Зæронд лæг ин æ сæр дуккаг цæф бæргæ никкодта, фал æй дзæ- 
бæх нæ раргъавта. 
«Гъæйдæ-уай, хæстæгдæр æрбацо! — дзоруй имæ зæронд лæг. 
— Еухатт-ма æрбацо!» 
Акулæ лæборæгау æхе ниццавта кæсалгæбæл æма, æ дæндæ- 
144 

гутæ куддæр æркъæнц кодта, уотæ ин зæронд лæг æ тули ’стæг 
æрхæфт ласта. Дуккаг цæф дæр æй раст еци рауæнмæ никкодта. 
Акулæ ма уæгъдæтунд ракодта кæсалги фарсæй фиди хъуæл æма 
донмæ ниггурдæй. 
Нур бабæй хизта æндæр акулити фæззинд, фал некæцæйбал 
неци разиндтæй. Уæдмæ кæсуй æма, ке ниццавта, уонæй еу зелæн 
кæнуй бæлæгъи рæбунти. Дуккаг ба ранигъулдæй. 
«Æууæндгæ дæр нæ кодтон, рамардзæнæн сæ, уобæл, — рагъу- 
ди кодта зæронд лæг. — Раздæр мæ бон исцайдæ. Уæддæр сæ 
дзæбæх ниппурсойнæ кодтон, сæ гъуддаг хуарз уа, уой æнгъæл 
нæ дæн. Къуæлæгбæл дууæ къохемæй ниххуæцæн ку адтайдæ, 
уæд, æнæ дузæрдугæй, фиццаги рамардтайнæ. Мæнæ аци карæ- 
нæй дæр...» 
Кæсалгæмæ кæсун æй нæбал фæндадтæй. Зудта æй: е ’мбес ин 
фæххастонцæ. Цалинмæ акулити хæццæ тухтæй, уæдмæ хор дæр 
ранигулдæй. 
— Тагъд раталингæ уодзæнæй, — загъта е. — Æма мæмæ уæд 
Гавани цирæгъти рохс æрбазиндзæнæй. Кæд искæсæнмæ дзæвгарæ 
раевгъудтæн, уæдта нæуæг курорттæй ескæций рохс уиндзæнæн. 
«Нур билгæронæй идард нæбал униау дæн, — рагъуди кодта 
зæронд лæг. — Уотæ æнгъæлун, етæ мæбæл дзæгъæли нæ тух- 
сунцæ. Тухсгæ æрмæст биццеу кæндзæнæй, е мæбæл æууæндуй! 
Хестæр кæсалгахæсгутæ дæр, æвæдзи, тухсунцæ. Уогæ, æригæнттæ 
дæр — цæмæннæ, — гъуди кодта е. — Лæгъуз адæни æхсæн ку нæ 
цæрун...» 
Æ бон кæсалги хæццæ дзорун нæбал адтæй, уомæн æма хъæ- 
бæр ниффудкæндтæ ’й. Фал уотæ рæхги æ сæри æндæр гъуди 
февзурстæй: 
— Æрдæг кæсалгæ, — фæдздзурдта ймæ. — Кæддæри кæсалгæ! 
Зин мин æй уотæ идардмæ ке рандæдæн денгизмæ, е. Нæ дууей 
дæр бабун кодтон. Фал мах дæу хæццæ берæ акулитæ ниммард- 
тан, иннети ба нирдæгуали кодтан. Ду си, æвæдзи, зæронд кæ- 
салгæ, минкъий нæ ниццагътайсæ? Дæ сæрæй дæ церхъ хумæтæги 
нæ кæсуй... 
«Уой ралух кæнун гъудæй æма си акулити хæццæ тухтайнæ», 
— гъуди кодта зæронд лæг. Фал имæ фæрæт дæр н’адтæй, нур ба 
ма ймæ кард дæр нæбал ес. 
«Æ церхъ мæ ку адтайдæ, уæд æй фиййаги хуæцæнбæл исбас- 
тайнæ — дессаги тохæндзаумау! Æ хæццæ уæд бæргæ тухтайнæ. 
Фал нур ци кæндзæнæн, ахсæви мæмæ ку æрбацæуонцæ, уæд? Ци 
бауодзæнæй мæ бон?» 
— Тох кæнун, — загъта е, — тох кæнун, цалинмæ нæ рамæлон, 
уæдмæ. 
Фал талинги неци зиндтæй: нæдæр рохситæ, нæдæр изæрæх- 
сед. Æрмæстдæр думгæй наупæлæз нийтинг æй æма ймæ еци сахат 
уотæ фæккастæй, цума мæлгæ ракодта. Æ къохтæ еумæ æрæвард- 
та æма æ армитъæпæнтæ банкъардта. Лæдæрдтæй син сæ рист æма 
10 Къибирти Амурхан 
145 

се ’змæлд. Æхе бæлæгъи фæстаг хаймæ бабуцæу кодта, баруагæс 
си æй уодæгас æй, е. Æ уод æ медæги ке’й, уой ма никки æ усхъи- 
ти æзмæлдæй дæр лæдæрдтæй. 
«Æз дзурд лæвардтон, кæсалгæ ку ниййахæссон, уæд исков- 
дзæнæн. Еци гъуддаг мин кæнгæй. — Фал нур хъæбæр фæллад 
дæн. Мæнæ бал голлагæ ме ’усхъитæбæл ку æрæвæринæ». 
Бæлæгъ аразта, фæстаг хаййи уæлгоммæ хусгæй, Гавани рох- 
ситæ исзиннунмæ æнгъæл кастæй. 
«Мæ кæсалгæй æмбес бæргæ байзадæй. Тæходуй, уæддæр уой 
ку бахъæртун кæнинæ нæхемæ. Еу минкъий мæ гъуддаг ку рацæ- 
уидæ!.. Нæ, нæ, — загъта æхецæн. — Дæхе фуд адтæй, уотæ идардмæ 
цæмæн рандæдæ?» 
«Æдули дзубандитæ ма кæнæ, зæронд! — æ гъудитæ æхуæдæг 
фескъудта. — Ма ниффунæй уо æма дæ рули гъуддаг кæнæ. Ка’й 
зонуй, нивæ ма дæмæ ракæса». 
— Бæргæ’й балхæнинæ и нивæ, ескæми ’й ку уæйæ кæниуонцæ, 
уæд, — загъта зæронд лæг. 
— Фал æй цæмæй балхæндзæнæ? — бафарста æхе. — Куд ес 
балхæнæн, ци арцæ фесафтон, кенæ ба ци кард басастæй, æппун- 
вæстаг — мæ тогæрхæн къохтæн? Ци бæрæг æй! Дæу фæндадтæй, 
денгизи ци æстай цуппар бони фæддæ, уонæй нивæ балхæнун. 
Æма дин æй минкьийтæбæл нæ рауæйæ кодтонцæ... 
«Алли хъилмабæл гъуди кæнун нецæмæн гъæуй. Нивæ дæмæ 
кæцæй фæззиндзæнæй, уой базонæн куд ес? Æз еу минкъий ниви 
цъиртбæл цийфæнди аргъ дæр бафединæ. Гавани цирæгъти рохс 
уинун мæ фæндуй, — рагъуди кодта е. — Æгæр берæ цидæртæ дæ 
зæрдæ нæ зæгъуй, зæронд. Уæддæр нур Гавани цирæгътæ фæууи- 
нунмæ бæллун — æндæр неци». 
Равзурста рульмæ дзæбæхдæр исбадун æма æ риститæ хъæбæр- 
дæр ку кодтонцæ, уæд æй балæдæрдтæй, ке нæма рамардæй, уой. 
Изæрæй еу-дæс сахаттебæл фæууидта горæти цирæгътæ. Фиц- 
цаг æрмæстдæр фæлорс рохс зиндтæй, мæнæ мæйæ истулунмæ ку 
фæгъгъавуй æрвгæрони, уой хузæн. Уæдмæ ба рохситæ дзæбæх 
исзиндтæнцæ океани кæрони. Еци рохситæмæ аразта æ бæлæгъ 
æма ’й лæдæрдтæй — хъæбæр рæхги бацæудзæнæй Гольфстриммæ. 
«Зудтон æй, нæуæгæй мæмæ æрбалæбордзæнæнцæ, — гъуди 
кодта е. — Фал син лæг ци ракæнунгъон исуодзæнæй талинги æнæ 
нецæмæй?» 
Æ еугур бауæр дæр фурристæй тæхстæй æма æхсæйвон уазали 
ба никки хъæбæрдæр кодта и рист. «Æвæдзи мæ сæ хæццæ тохун 
нæбал багъæудзæнæй. — Æма мæ, бæргæ, ку нæбал багъæуидæ!» 
Фал бабæй æмбесæхсæви фæззиндтæнцæ æма сæ хæццæ то- 
хун райдæдта. Аци хатт æй зудта, дзæгъæли ке тохуй, уой. Етæ 
ймæ балæбурдтонцæ æнæгъæнæ балæй, фал син зæронд лæг æр- 
мæстдæр сæ рæгътæ уидта. Сæ сæртæ син къуæлæгæй хуаста, уонæн 
ба игъустæй се ’фсæрти къæрц-къæрцц. Бæлæгъ низмæлидæ, 6у- 
нæй кæсалгæй фиди хъуæл ку рарæдовиуонцæ, уæд. 
146 

Лæг сæ хæццæ æнæхъорæй тухтæй, хуаста сæ къуæлæгæй, ци 
рауæн æрæргъæвидæ, уой дæр нæ зудта. уотемæй. Уæд еу рæстæ- 
ги къуæлæг æ къохæй фесхъиудтæй æма цурд-цурдæй фефтудта 
руль федаргæнæн гъæдæ. Нур сæ уомæй хуайун райдæдта. Фал 
етæ кезугай лæбурдтонцæ кæсалгæмæ æма ’й æхсидтонцæ. 
Æппунвæстаг еу акулæ банакæ кодта кæсалги сæри размæ, æма 
зæронд лæг балæдæрдтæй, гъуддаг исæвд ке æй, уой. Еци гъæдæй 
ин æ фий ниццавта, уæдта ма дуккаг, æртиккаг хатт. Акулæ фæу- 
уагъта кæсалги æма ранакæ кодта изолдæр. Е адтæй фæстаг тог 
дзух фонс. Уонæн хуæруйнаг нецибал байзадæй. 
Зæронд лæг ма туххæйти уолæфтæй, æ ком ба цидæр æнахур 
адгингомау адæ кодта, æрхи адæ. Фæттарстæй æма денгизмæ рату 
кодта. Уæдмæ фæдздзæбæх æй. 
— Гъа, уæ хъури фæббадæд, хуæретæ! Æма уæхæн фун фæу- 
уинетæ, цума лæг рамардтайтæ. 
Нур састи бунати ке байзадæй, уобæл нæбал дузæрдуг кодта. 
Тухтæ-амæлттæй ма æрфедар кодта æ руль. 
Голлагæ æ усхъитæбæл æритаугæй, æ бæлæгъ рохситæрдæмæ 
исаразта. Нур зæронд лæгæн игъауги нæбал адтæй: нецæбæл бал 
гъуди кодта, нецибал æнкъардта. Æрмæстдæр ма’й фæндадтæй æ 
хæдзарæ тагъддæр иссерун. 
Æхсæвæ ма акулитæ бампурстонцæ кæсалги æстæгдармæ, гу- 
бундзæлти хузæн, уæлдæйттæмæ. Фал сæ зæронд лæг гъудидæр 
нæбал æркодта. Æ бæлæгъæй уæлдай имæ нецæйбал сагъæс ад- 
тæй. Устур уæзæ нæбал уорæдта æма рæуæг æсхуста размæ. 
«Хуарз бæлæгъ æй, — рагъуди кодта зæронд лæг. — Æнæгъæ- 
нæй байзадæй, рули федаргæнæн ма нимайæ, æндæр ба. Уой рай- 
йевун æнгъезуй». Зиннун имæ райдæдтонцæ денгизи билæбæл фæр- 
саг гъæути рохситæ. Нур æй зудта, ци рауæн æй, уой. Ардигæй 
хæдзарæмæ бахъæртун берæ гъуддаг нæбал æй. 
«Думгæ — е дæр, æнгъæлдæн, нæ хуарз æмбал æй. — Рагъуди 
кодта е, уæдта ма бафтудта: — Фал алкæд нæ. Устур денгизи дæр 
нин ес лимæнтæ дæр, уæдта æзнæгтæ дæр. Хуссæн ба... — рагъуди 
кодта, — хуссæн — ме ’мбал æй. Мæнæ аци хумæтæги хуссæн. 
Дæхе си рауадзæ — уомæй хуæздæр ма ци уа! Куд фенцон уй 
лæгæн, састи бунати ку байзайуй, уæд! — рагъуди кодта е. — Нæ ’й 
зудтон, уотæ ’нцон фæууй, уой... Ка дæбæл фæууæлахез æй, зæ- 
ронд? — бафарста æхе. — Неке, — дзуапп равардта. — Æрмæст 
æгæр идард рандæдæн денгизи». 
Минкъий наулæууæнмæ ку бацудæй, уæдмæ Терраси цирæгътæ 
нæбал сугъдæнцæ. Уомæй зæронд лæг балæдæрдтæй, еугур адæн 
дæр хусгæ ке кæнунцæ, уой. Думгæ е ’цæгæй исистадæй. Фал 
наулæууæни нæ думдта, æма зæронд лæг æ бæлæгъ къæдзæхти 
бунмæ байаразта. Ка ймæ фæккастайдæ, уæхæн неке адтæй, уомæ 
гæсгæ хъæбæр хæстæг бацудæй билгæронмæ. Рахизтæй æма къæ- 
дзæхбæл æрбаста æ бæлæгъ. 
Исæфтудта мачтæ, наупæлæз ибæл истухта, бабаста æй. Уæд- 
147 

та ’й æ усхъи исæргъувта æма хæрдмæ исевгъудæй. Нур имæ фæл- 
лад æцæгæй багъардта. Æ медбунати еу минкъий рæстæг ралæуд- 
тæй æма, фæстæмæ ракæсгæй, цирагъи рохсмæ дзæбæх зиндтæй æ 
кæсалги дæргъæй-дæргъæмæ æстæгдар. 
Уæдта бабæй хæрдмæ бурун райдæдта. Ку исуæлбилæй, уæд 
рахаудтæй æма еу рæстæг хъанæй балæудтæй. Уой фæсте фæй- 
йархайдта исистунбæл, фал не ’сфæразта æма бадгæ байзадæй. 
Гъæуай кодта фæндагмæ. 
Æппунвæстаг мачтæ зæнхæмæ æргæлста æма уотемæй исиста- 
дæй. Нæуæгæй бабæй мачтæ æ усхъæмæ исæргъувта æма идард- 
дæр æ цуди кой кодта. Гъе уотемæй, цалинмæ æ уосонгæмæ ба- 
хъæрттæй, уæдмæ фондз хатти æруолæфтæй. 
Медæмæ æ хæдзарæмæ бацудæй, мачтæ фарсбæл бабуцæу код- 
та. Талинги авги дон иссердта æма е ’донуг басаста. Гъе уæдта них- 
хустæй, æхе гъæццолæй æнгом нимбарзта æма тар фунæй бацæй. 
Хусгæ ма кодта, уотемæй имæ биццеу уосонгæмæ æрбацудæй. 
Думгæ нæ багъос æй, æма бæлæгътæ денгизмæ нæ рацудæнцæ. 
Уой бæлахæй биццеу æрæгиаумæ хусгæ байзадæй. Уæдта, куд алли 
сæумæ, уотæ бабæй нур дæр æрцудæй зæронд лæги уосонгæмæ. 
Биццеуæй байруагæс æй, хусгæ ке кæнуй, е, фал ин æ къохтæмæ 
ку ’ркастæй, уæдта никкудтæй. Æнæ стуфæй уосонгæй рацудæй 
кæугæ-кæун, цæмæй ин къофи æрхастайдæ, уой туххæй. 
Зæронд лæги бæлæгъи рази æрæмбурд æй берæ кæсалгахæс- 
гутæ. Етæ десгæнгæ кастæнцæ кæсалги æстæгдармæ. Еу си, æ фад- 
гутæ хæрдмæ истолгæй, бæндæнæй барста кæсалги æстæгдар. 
Биццеу сæ размæ нæбал ниццудæй. Еу лæг ин зæрдæ байвар- 
дта зæронди бæлæгъмæ фæккæсунæй. 
— Æхе куд æнкъаруй? — исгъæр кодта биццеумæ еу кæсалг- 
дзау. 
— Хуссуй, — зæгъгæ, ин исдзуапп кодта биццеу. Кæугæ ке 
кодта, уомæй си нæ фефсæрми æй: — маке ’й гъигæ дарæд. 
— Æ финдзæй къæдзели уæнгæ си адтæй фондз метри æма 
æрдæгмæ хæстæг! — исдзурдта, баргæ ’й ка кодта, еци кæсалгдзау. 
— Минкъийдæр нæ, — загъта биццеу. 
Бацудæй Террасæмæ æма ракурдта къофий банкæ: 
— Раттайтæ мин тæвдæ къофи, уæдта æхсир æма сæкæр. 
— Ести-ма райсæ. 
— Нецибал гъæуй. Уæдта ма æркæсдзæнæн, ци ин хуæрун 
æнгъеза, уомæ. 
— Ехх, е дин кæсалгæ! — загъта хецау. — Уæхæн нæма фæу- 
уиндæй. Уогæ, ду дæр æзинæ дзæбæх дууæ кæсалги æрахæстай. 
— Мæн кæсæлгитæ бабæй ци ’нцæ! — загъта биццеу æма бабæй 
нæуæгæй никкудтæй. 
— Ести ниуазис? — бафарста ’й хецау. 
— Неци, — зæгъгæ, æ сæр банкъуста биццеу. — Зæгъæ син, 
цæмæй ма хъор кæнонцæ Сантьягой. Æз ма æрбацæудзæнæн. 
— Балæдæрун ин кæнæ, хъæбæр ин тæрегъæд кæнун. 
148 

— Арфæ дин кæнун, — загьта биццеу. 
Зæронд лæгæн къофи бахаста æма, цалинмæ не ’ригъал æй, 
уæдмæ æ рази бадтæй. Æрæгæмæ ку игъал кодта, уæд синхонтæй 
сог æфстау райста æма ин къофи исфунхта. 
Æрæгиау ба зæронд лæг æригъал æй. 
— Мама истæ, — загъта ин биццеу. — Мæнæ баниуазæ! — Къо- 
фи ин нивгæдта стакани. 
— Фæхъхъæбæрдæр мæбæл æнцæ, Манолин, — загъта е. — 
Фæххуæрд син дæн. 
— Фал дæбæл кæсалгæ уæддæр нæ фæууæлахез æй! Уой баса- 
стай! 
— Е бæргæ уотæ’й. 
— Педрико загъта, æз, дан, фæккæсдзæнæн бæлæгъ æма рæв- 
дзитæмæ. Кæсалги сæрæн ци кæнунмæ гъавис? 
— Педрико æй никъкъуæхтæ кæнæд æхецæн хизæбæл æф 
таунмæ. 
— Æ церхъ ба? 
— Уой 6а дæхецæн райсæ, кæд дæ гъæуй, уæд. 
— Гъæуй мæ, — загъта биццеу. — Гъæйдæ, нур ба радзубанди 
кæнæн, идарддæр нин ци гæнгæй, уобæл. 
— Агурдтонцæ мæ? 
— О. Гъæуайкæнунади косгутæ дæр, уæдта — хуæдтæхгутæ. 
— Океан æнæкæрон æй, бæлæгъ ба хъæбæр минкъий, уингæ 
дæр æй нæ фæккæндзæнæ, — загъта зæронд лæг. Нур балæдæрд- 
тæн, дзорæг æмбал куд хъазар æй, уой. — Хъæбæр дæбæл æрхун 
кодтон. Ду ба ести æрахæстай? 
— Фиццаг бон еу кæсалгæ. Дуккаг бон дæр уотæ. Æртиккаг 
бон 6а дууæ кæсалги. 
— Хъæбæр хуарз. 
— Нур бабæй еумæ кæсалгдзауæн кæндзинан. 
— Нæ. Æз — æнамонд дæн. Мæ гъуддаг нæбал цæуй. 
— Ниууадзæ, гъуди дæр маци кæнæ! — загъта ин биццеу. — 
Мæн хæццæ фæррæстмæ уодзæнæй дæ балци. 
— Æма дæ ниййергутæ ба уæд ци зæгъдзæнæнцæ? 
— Цийфæндидæр зæгъæнтæ. Æзинæ дууæ кæсалги ку ниййа- 
хæстон. Гъенур ба еумæ архайдзинан. Дæубæл ма мæн берæ цæ- 
бæлдæрти исахур кæнун гъæуй. 
— Æма уæд хуарз хъæбургъæ исамал кæндзинан, алкæддæр 
æй нæ хæццæ куд есæн, уотæ. Æ ком ин зæронд «Форди» рессо- 
рæй искæнун æнгъезуй. Исциргъ æй кæндзинан Гуанаба-коай. Гъæ- 
уама циргъ уа, æрмæст æй исарун нæ гъæуй, æндæр ба басæтдзæ- 
нæй. Мæн кард басастæй. 
— Æз дин æндæр кард исамал кæндзæнæн, уæдта рессорæ дæр 
баинсдзæнæн. Карз думгæ ма еу цал бони униау æй? 
— Еу-æртæ, цуппар бони, кенæ ба — фулдæр. 
— Уæдмæ нæхе дзæбæх барæвдзитæ кæндзинан. Ду бал уæдмæ 
дæ къохи гъæдгинтæ дзæбæх кæнæ. 
149 

— Æз æй зонун, ци син гæнгæй, уой. Еу æхсæвæ æнахур дон- 
гъæдæ рату кодтон æма мæмæ уотæ фæккастæй, цума мæ реуи 
цидæр ратудта. 
— Уой дæр исдзæбæх кæнæ, — загъта биццеу. — Ниххуссæ, 
зæронд, æз дин кæдзос хæдонæ æрбахæсдзæнæн. Уæдта еу ести 
хуæруйнаг. 
— Ами ци бæнтти н’ адтæн, еци гæзеттæ дæр балхæндзæнæ. 
— Ду гъæуама тагъд радзæбæх уай, уомæн æма ма мæн дæу- 
бæл берæ цæбæлдæрти исахур кæнун гъæуй. Дæу бон мæ æй ал- 
цæбæлдæр исахур кæнун. Хъæбæр ристæ? 
— Хъæбæр, — загъта зæронд лæг. 
— Æз дин хуæруйнаг æма газеттæ æрбахæсдзæнæн. Ду бал 
бауолæфæ. Афтеки дин дæ къохтæн ести хуасæ райсдзæнæн. 
— Педрикойæн зæгъдзæнæ, ма ди байронх уæд, е ба кæсалги 
сæр æхецæн райса. 
— Нæ байронх уодзæнæн. 
Биццеу уосонгæй ку рацудæй æма урдугмæ сосебæл ку æрцæй- 
цудæй, уæд бабæй æ зæрдæ рахъурмæй æма никкудтæй. 
Еци бон Террасæмæ æрбацудæй бæлццæнтти къуар. Уонæй еу 
бафеппайдта хъæбæр устур астæуистæг, устур къæдзелæ. Стæгдар 
уозæгау кодта уолæнти рагъбæл. 
— Е ци æй? — бафарста бæлццон официанти. 
— Кæсалги æстæгдар, — загъта официант. 
— Акулитæ. — Уой фæндадтæй гъуддаг лæмбунæг радзорун. 
— Æз нæ зудтон акулитæн уæхæн рæсугъд къæдзилттæ фæу- 
уй, уой. 
— Æз дæр еци гъуддаг нæ зудтон, — исарази æй æ хæццæ е ’мбал. 
Сæрæй ба æ уосонги нæуæгæй ниффунæй æй зæронд лæг. 
Хустæй бабæй дæлгоммæ, биццеу ба æ сæргъи бадтæй. Зæронд 
лæг æ фуни уидта домбайтæ. 
Леонардо да ВИНЧИ 
АРГЬÆУТТÆ ÆМА ÆМБЕСÆНДТÆ 
ДАВÆГГАГ АЙКÆ 
Хургарк цардæй рæзбуни. Бæласæбæл æхецæн исбидта зама- 
най астъонæ. Рагъæуæйттæ кодта, бакастæй æ синхагмæ, е ба æндæр 
бæласæбæл цардæй. Сæхемæ ку нæ разиндтæй, уæд ин астъонæй 
æ айкæ радавта. 
Рæстæг цудæй, куд фæууй, уотæ, дууæ астъонеми дæр цъеути 
бæдæлттæ рохс фæууидтонцæ. Хуæрагæ æма гъæргæнагæ бæдæлттæ 
райрæзтæнцæ, багъæддух æнцæ æма æрцудæй сæ астъонæй ратæ- 
хуни рæстæг. 
150 

Фиццаг ратахтæнцæ синхаги бæдæлттæ, етæ уæлиауи цалдæр 
зилди æркæнгæй, æрæздахтæнцæ фæстæмæ сæ бунатмæ. Уæдмæ 
ратахтæнцæ хургарки бæдæлттæ дæр, разилдтитæ кодтонцæ рæз 
буни сæрти, уæдта игъæлдзæгæй, сæхецæй бозæй, æрæздахтæнцæ 
сæ астъонæмæ. Æрмæст си еу цъеу, давæггаг айкæй ка рацудæй, е, 
æ зæрдиуагæмæ байгъосгæй, æрæздахтæй, æхе мадæ ци астъонæ 
исбидта, уордæмæ. 
ÆХСÆРÆЦЪЕУ 
Æ къæботи золкъæ, уотемæй æхсæрæцъеу батахтæй æ астъо- 
нæмæ, фал æ бæдæлтти уоми нæбал баййафта. Цалинмæ е цауæн 
кодта, уæдмæ ин сæ фудвæндæгæнгутæ радавтонцæ. Гъæр кодта ун- 
гæг хъурæй, кæугæй агурдта е ’сæфт бæдæлтти. Гъæдæбæл азæлдæй 
æ тæрегъæддаг уаст, сидтæй сæмæ, фал ин дзуапгæнæг н ’адтæй. 
Дуккаг сæумæ æнамонд цъеубæл фембалдæй, æхе хузæн мин- 
гий, сурхфæрстæ цъеу, æма ин е радзурдта, зæгъгæ, дæ бæдæлттæ 
дин æзинæ фæууидтон еу хумгæнæги хæдзари. 
Æ фурцийнæй æхсæрæцъеу пæр-пæрæй фæттахтæй и гъæумæ, 
æма ин сурхфæрстæ цъеу ци хæдзарæй загъта, уомæ бахъæрттæй. 
Æхсæрæцъеу бабадтæй хæдзари сæрбæл, рагъæуæйттæ кодта, 
фал некæми неке фæууидта. Батахтæй мосмæ дæр — уоми неке. 
Уæдмæ мæгур фидæ æ сæр хæрдмæ исæргъувта æма, дессаг, ра- 
уидта æндегæй къæрази рæбун кирвæз ауигъд. Уоми æнкъардæй 
бадтæнцæ ахæст бæдæлттæ. Æхсæрæцъеу сæмæ фатау батахтæй. 
Сæ фиди рауингæй, мæгур бæдæлттæ æмгъæлæсæй ницъцъæ- 
бар-цъубур кодтонцæ, курдтонцæ, цæмæй сæ тагъддæр ахæстæй 
исуæгъдæ кæна. Æхсæрæцъеу æ къахи нихтæй, æ къæботæй хъæ- 
бæр архайдта, цæмæй кирвæзи телтæ разихъир кодтайдæ. Фæй- 
йархайдта, фал ку неци æ бон иссæй, уæд гъæрæй никкудтæй æма 
еуварсмæ ратахтæй. 
Дуккаг бон бабæй æхсæрæцъеу, мæстæй æррай хузæнæй, æ 
бæдæлттæ уотæхсæн кæми кодтонцæ, еци кирвæзмæ æртахтæй. 
Берæ сæмæ фæккастæй, фæссæбæл цийнæ кодта. Уæдта си алкæ- 
мæндæр арæхсгай æ игон гъæлæс æ биринкъæй бакъуæрдта. 
Ниййерæг син æ къæботи марггун кæрдæг æрбахаста, æма еугур 
бæдæлттæ дæр сæ мингий гæккитæ радаргъ кодтонцæ... 
Ахæсти гъезæмарæ кæнуни бæсти рамæлун хуæздæр, зæгъгæ, 
загъта зæрдхъурмæй сæрустур цъеу æма гъæдæмæ фæттахтæй. 
ÆХСÆУКЪÆ ÆМА ФУСДЗАР 
Еу хæдзари адтæй хæларзæрдæ къудургуй. Уой гъар, бæзгин цари 
æрбунат кодта æхсæукъæ. Æнæмæтæй цардæй, нецæбæл тухстæй. 
Фал еухатти æ фийбæл рагъазта сугъдæг цъоппи æнахур хуæрз- 
дæф. 
— Е ци уа, — зæгъгæ, деси бацудæй æма цалдæр гæппи бакæн- 
гæй, кæсуй: æ еузæрдон куй, æхе рапарахат кæнгæй, хъæбæр тарф 
151 

фунæй бацæй гъунтъуз фусдзарбæл. — Ци хъæбæр мæ гъудæй 
уæхæн дессаги кæрцæ! — фурцийнæй фæгъгъæр кодта æхсæукъæ, 
фусдзарæй е ’нгас ратонунгъон нæбал адтæй. Ехх, æдта, ци бæз- 
гин æй, зæлдагæхуз æма федауцæ, сæйрагдæр 6а — æнæсайд. Уоми 
мин куййи дзæмбутæ æма дæндæгутæй неци тæссаг уодзæнæй. Мæ 
куй хъæбæр исгъиггаг æй. Фæццидæр æй æ уæздандзийнадæ. Кæсæ, 
æма æ гъун лигъз кæнунмæ фæууй æма мæн агоруй. Мæ бон нæ- 
бал æй римæхсæнгæтти гъазунæй! Æнæмæнгæ, фуси цар берæ фæл- 
мæндæр æма хуæздæр уодзæнæй куйдзарæй. 
— Амæй хуæздæр равгæ мин нæбал уодзæнæй, — зæгъгæ, загъ- 
та æхсæукъæ æма еци-еу пæррæст бакодта куйдзарæй фусдзармæ. 
Фал фудæнгъæл фæцæй,фусдзар разиндтæй бæзгин æма æнгон, 
æхсæукъи берæ хъиамæт кæнун багъудæй, цæмæй æ хурфæмæ 
ниллæстайдæ. Æппунвæстаг, кумæ ’й фæндадтæй, уордæмæ ниб- 
бурдæй. Фал, неци дессаг, фусдзар дорæй дæр хъæбæрдæр адтæй. 
Бæргæ тухнæтæ кодта, бæргæ æхе æздухтитæ кодта, фал еци ад- 
гин комидзаг уой дæндæгутæн æгæр хъæбæр адтæй. 
Æппунвæстаг исæнæхъаурæ æй, æ хед калдæй æма фæсмон- 
гондæй æхсæукъæ фæстæмæ цæунвæндæ искодта. Фæндадтæй æй 
тагъддæр куйдзармæ раздæхун æма æ фиццагон цардæй цæрун. 
Кæсуй, æма куй фæццидæр æй. 
Берæ бæнтти, мæгур, æхе хуардта, фæсмон кодта æ рæузунд 
миуи туххæй, цалинмæ фурæрхун æма стонгæй нæ рамардæй, 
бæзгин фусдзари нидздзæгъæл уогæй. 
ХÆЛАУР ÆМА КЪИМА 
Хæлаур æртæ хатти исбидта бæлæсти æхсæнти е ’взестæ тунæ. 
Фал æй къима мæстæй мардта, æ зæрдидзæбæхæн ин, ниллæгути 
тæхгæй, æ базури нидзæвдæй æ тунæ ратонидæ. 
— Цæмæннæ мæ уадзис косун? — мæстгунæй æй бафарста хæ- 
лаур. Æз дæ ести хъор кæнун? 
— Дæ фур налатæй дин кæрæнттæ нæййес! — ницъцъæбар-цъу- 
бур ’ймæ кодта къима. — Де ’нæзингæ тунæ ба мæлæтхæссæг скъæп- 
пæг æй саскъитæ æма биндзитæн. 
— Ка, ка, фал ду ба уæхæн дзубанди куд кæнис? Мæнæй цæ- 
мæй хуæздæр дæ? Бонсауизæрмæ игон къæботтæй тæхис æма еци 
листæг саскъитæмæ дæ гъæлæс игонæй дарис, исафис сæ. Ду уой 
кæнис зæрдидзæбæхæн. Æз ба хъиамæт кæнун, уафун листæг 
тунтæ. Æма мæмæ, мæ раст хъиамæтмæ, еу ескæд æрбафтуйуй, 
тунæмæ ку бахауй, уæд. Гъе уотæ алли хатт дæр: æ цæсти æд- 
къуала бæласæ кæмæн фæууй, е инней цæсти æрдо бауинуй. 
АРФИАГ БÆДÆЛТТÆ 
Итигъд будури адтæй еунæг бæласæ. Уой цъонгбæл цардæнцæ 
дууæ гоппойцъеуи, нæл æма силæ.Æрзæронд æнцæ. Еу сæумæ сæ 
152 

нифс нæбал рахастонцæ астъонæй ратæхунмæ. Бæзгин фæлмæ син 
бамбарзта сæ цæститæ, уогæ арвбæл ба еу мегъи цъопп дæр нæ 
зиндтæй, хорбон униау адтæй. Фал сæ дууей цæстити рази дæр 
истадæй лæкъун хъуæцæ, неци уидтонцæ. Цъеутæ зæронд æма 
æнæхъаурæ адтæнцæ. Сæ базуртæ, сæ къæдзилтти сестæ нихъ- 
хъуæцдзуд æнцæ, сæститæ кодтонцæ, зæронд къуæцæлтау. 
Зæрдмæгур гоппойцъеутæ ескумæ тæхунвæндæ нæбал код- 
тонцæ, еумæ æрхунæй хизтонцæ сæ фæстаг, сæ мæлæти сахат. 
Фал фæррæдудæнцæ — æртахтæнцæ сæмæ сæ бæдæлттæ. 
Фиццаг фæззиндтæй сæ еу, е æнæнгъæлæги æрбатахтæй сæ рæз- 
ти. Бафеппайдта — зæронд ниййергутæ нæфæразгæ æнцæ, æма 
син зин æй æнæ фæккæсæгæй. Фæттахтæй, цæмæй æ хуæртæ æма 
æнсувæртæн фегъосун кодтайдæ. 
Ку æртумугъ æнцæ сæ фиди хæдзари, уæд си еу загъта: 
— Нæ ниййергутæй мах зонæн тæккæ устурдæр æма хъазар- 
дæр лæвар — цард. Исхастонцæ нæ дзæбæхæй, уарзтонцæ нæ, сæ 
хъауритæбæл нæ аурстонцæ. Нур ба мæнæ сæ дууæ дæр курмæ 
æма незгун ку æрцæнцæ æма сæхе хæссунгъон кæми нæбал æнцæ, 
уоми мах ихæс æй — уонæмæ базелун æма сæ исдзæбæх кæнун! 
Еци дзубандий фæсте еугурæйдæр райдæдтонцæ архайун. Еуетæ 
син аразтонцæ нæуæг, гъардæр хæдзарæ, иннетæ ратахтæнцæ хуæ- 
руйнаг мадзал кæнунмæ, аннетæ 6а гъæдæмæ рандæнцæ. 
Уа-рæхги исцæттæ æй нæуæг хæдзарæ, уордæмæ бæдæлттæ сæ 
каргун ниййергути арæхсгай бахастонцæ. Фæлмæн пакъутæй син 
гъар уæттæ никкодтонцæ. Бадардтонцæ син сауæдони дон, бахуæ- 
рун син кодтонцæ, арæхсгай син сæ пакъутæ æрлигъз кодтонцæ. 
Æппунвæстаг гъæдæй æрæздахтæнцæ иннæ бæдæлттæ дæр. Сæ 
къæботти æрхастонцæ кæрдæг — æвдадзи хуасæ сæ цæститæн. Уоте- 
мæй сæ дзæбæх кæнун райдæдтонцæ, фал гъудæй багæдзæ кæнун, 
æййевæгай сæмæ зилдæнцæ. 
Æма сæбæл ралæудтæй цийни бон — фидæ æма мадæ сæ цæс- 
титæй ракастæнцæ, фæууидтонцæ æма базудтонцæ бæдæлтти. Гъе 
уотæ бæдæлтти боздзийнадæ æма уарзт исдзæбæх кодта ниййергу- 
ти, сæ цæстæй ракастæнцæ, се ’уæнгти хъаурæ бацудæй. 
УАРИЙ ÆМА ÆХСÆРÆЦЪЕУИ БÆДÆЛТТÆ 
Цауæнæй æрæздæхгæй, уариймæ стур дессаг фæккастæй, æ 
астони дууæ æхсæрæцъеуи бæдоли ку фæууидта, уæд. Етæ 
æмвæрстæ бадтæнцæ уариййи нæуæгуагъд бæдæлтти хæццæ. Мæст- 
гун адтæй, уомæн æма еци мегъæ бони æ цауæнæй неци рауадæй. 
Уарий ба хумæтæг маргъ нæ ’й, хуæдмæл бахуæруни бæсти судæй 
рамæлдзæнæй. 
Æ астъони æнæхунд иуазгутæ фæууингæй, никки хъæбæрдæр 
æрбафунхтæй æ маст: рафæндадтæй ’й — фехсон сæ, кенæ ба сæ 
рапъæскъутæ кæнон, зæгъгæ, фал æхебæл ниххуæстæй. Æ тæккæ 
æнахъæли дæр уарий æнæбон бæдæлтти нæ бафхуæрдзæнæй. 
153 

— Ардæмæ кæцæй æртахтайтæ? — Мæстгунæй сæ бафарста 
астъони хецау. 
— Гъæди сах уарун æрцудæй æма фæдздзæгъæл ан, — туххæй- 
ти исцъип-цъип кодта сæ еу. 
Уарий ибæл æ зуст каст бахста. Уомæн æма мæстæй тудта, 
уæдта стонгæй мардæй. 
Фуртæссæй зир-зиргæнгæй, дууæ æхсæрæцъеуи кæрæдземæ 
нилхъивд æнцæ æма исцъист кæнун дæр, исуолæфун дæр не ’ндиуд- 
тонцæ. 
Сæ дууæ дæр нард æма хуæрзхаст адтæнцæ, фал æдухæ æма 
тæрегъæддагхуз, уомæ гæсгæ сæмæ уарийи бон бавналун н ’адтæй. 
Æ цæститæ æрæхгæдта æма æхе разилдта, цæмæй сæмæ ма ’рхицæ 
кодтайдæ. 
— Рандæуотæ ардигæй! — низзуст сæбæл кодта тогдзух. — Фе- 
сæфетæ мæ разæй! 
Нур етæ сæ тæссæй ку ратахтæнцæ, уæд уарий æхе æ бæдæл- 
ттæмæ разилдта. 
— Мах хай — устурдæр амæттаг æй. Æвуд цъеумæ бавналуни 
бæсти стонгæй рамæлун — хуæздæр. 
ТОЙМОНТÆ1 ÆМА ТÆРХЪОС 
Бæласи къалеубæл дууæ тоймони сæ цæстæ дардтонцæ тæр- 
хъосмæ, е лигъдæй фæззигон карст хуми, цума’й куйти æрдонг 
сурдта. 
— Мæгур тæрхъос! — загъта сæ еу — Æ хункъи æхе нирримæх- 
са, уойбæрцæ æндиуддзийнадæ дæр имæ нæййес. 
— Цæмæннæ? — бадес кодта иннæ тоймон. 
— Уомæн æма тæрсагæ æй. 
— Дессаг. Æхе хæдзари ба цæмæй тарсуй? 
— Еугур тæрхъостæ дæр уæхæнттæ ’нцæ, — загъта ин фиццаг 
тоймон. — Етæ цæргæбонти тæссæй мæлгæ цæрунцæ. Уæлдайдæр 
ба, сифæ æгъзæлун ку райдайуй, уæд . Рæстæги уотид минкъий 
æййивддзийнадæ дæр сæбæл тас æфтауй æма ледзунцæ æнæсæр- 
фатæй. 
— Мадта, зæгъис, тæрхъостæ тæпподтæ æнцæ! 
— Гъо. Уæртæ еци тæрхъос, æнæ фæстæмæ фæккæсгай, догъ 
кæнуй итигъд будури, цалинмæ скъæппæгмæ нæ бахауа, кенæ 
ба’й цæуæйнон ма бахса. 
Хумæтæги нæ фæззæгъунцæ: тæрсгæ-резгæй ка цæруй, е фур- 
тæссæй рамæлуй. 
1 Тоймон — филин. 
154 

ЗÆРДХÆЛАРДЗИЙНАДÆ 
Цæргæси астъонæ адтæй бæрзонд къæдзæхбæл. Еубон æ бæ- 
долæ æ сæр астъонæй исæргъувгæй, фæууидта берæ мæргътæ, етæ 
тахтæнцæ бунæй къæдзæхти æхсæн. 
— Нæ мадæ, етæ циуавæр мæргътæ æнцæ? — бафарста 6æ- 
долæ. 
— Нæ хуарз æмбæлттæ, — зæгъгæ, ин загъта мадæ. — Цæргæс 
иннæ мæргътæй еуварси цæруй, — уотæ ’й æ хъисмæт. Фал цæр- 
гæси дæр хатгай багъæуй хъозæнттæ. Æндæр ба уотемæй цæй 
мæргъти паддзах æй? Далæ, бунæй кедæр уинис, етæ еугурæйдæр 
нæ хъазар æмбæлттæ æнцæ. 
Мади амундæй арази уогæй, бæдолæ цæмæдесæй гъæуай код- 
та цъеутæмæ, нурæй фæстæмæ сæ æхецæн нимадта æцæг æмбæлт- 
тæбæл. Уæдмæ и бæдолæ ницъцъæхахст кодта. 
— Ай-ай, дæлæ нин етæ нæ хуæруйнаг радавтонцæ! 
— Æруодæнсæ, бæдолæ! Неци ни радавтонцæ. Æз син мæхуæ- 
дæг равардтон. Нур ба мæмæ байгъосæ æма нигъгъуди кæнæ. 
Цæргæс цийфæнди æстонг ку уа, уæддæр æ хуæруйнагæй бахай 
кæнуй æ синхæгтæн. Уæхæн бæрзонди уони бон хуæруйнаг ис- 
мадзал кæнун нæ’й æма син агъаз кæнун гъæуй. 
Æцæг æмбæлттæ мин уа,зæгъгæ,ка зæгъуй,е гъæуама хæлар- 
зæрдæ æма бухсон уа,еске тухст лæдæра.Кадгин уай æма дæ ни- 
майонцæ,уоми хъаури фæрци неци багæнæн ес,фал гъæуама цæттæ 
уай, гъæуагæ ка уа,уомæн дæ фæстаг комидзагæй бахай кæнунмæ. 
ДОМБАЙ ÆМА УÆР 
Еухатт æстонг домбайæн æ кълеткæмæ багæлстонцæ уодæгас 
уæр. Бæдолæ уойбæрцæбæл æнæхийнæ, уæдта хæларзæрдæ ад- 
тæй æма æппундæр нæ фæттарстæй сирдти паддзахæй. Æнæлæ- 
дæргæ уæр æй, æвæдзи, æхе мадæ бангъæл æй, бацудæй тузмæг 
гъунтъуз сирдмæ, цийнæгæнгæ ймæ бауаста, кастæй имæ æдзинæг 
æ рохс цæститæй, æууæнкгинæй, десгæнгæй. 
Домбай, уæхæн уавæр фæууингæй, æхецæн нæбал исаккаг кодта 
уæри рапæскъутæ кæнун. Мæстгунæй багъирдта, æхе разилдта æма 
еци бон бафунæй æй æстонгæй. 
УАРИЙ ÆМА БАБУЗ 
Уарий, бабузтæбæл цауæнгæнгæй, алкæддæр хъæбæр исмæст- 
гун уидæ. Еци нард налæттæ æй алли хатт дæр расаиуонцæ. Уарий 
æхе донмæ ку рауадзидæ æма, гъа, нуртæккæ ин æ нихтæ æ рагъи 
ниссадздзæнæй, зæгъгæ, уотæ ба бабуз æхе ниннихъолидæ. 
Еу сæумæ бабæй уарий исфæндæ кодта æ нивæ бавзарун. Цади 
сæрти еу къуар зилди æркæнгæй, исбæрæг кодта æ амæттаг. Æ 
базуртæ бангон кæнгæй, æхе урдугмæ рауагъта. Уотæ хаудтæй, 
155 

цума цъеуæхсæнæй дор рахстинкиндæй. Фал бабæй, æ тæккæ 
фиййи бунæй, бабузæн бантæстæй æхе ниннихъолун. 
— Аци хатт ба мæ дзæмбути уодзæнæ! — бавзиста ймæ мæстгу- 
нæй уарий æма æхе æ фæсте ниннихъулдта. 
Бабуз тогдзухи дони уингæй, æхе фæссайдта, уæдта иснакæ 
кодта хæрдмæ. Ами уотидæй арви цъæхмæ истахтæй. Нур дон- 
дзæлвæ уарий ба æхе и цадæй исфæлгъаунгъон нæбал адтæй. Æнæ- 
нивæ цауæйнони сæрти бабуз цалдæр хатти æрзилдæй, уæдта ймæ 
игъæлдзæгæй æргъæр кодта: 
— Хуæрзбон, мæ лимæн! Æз дони куд дзæбæх накæ кæнун, 
уотæ дæу арви тæхун дæр фæразун. Ду ба мæн цади фенод уо- 
дзæнæ. Иннæ хатмæ зундгиндæр уо. 
ХЪАУГЪА 
-Ци æхцул хъур-хъур кæнунцæ дууæ бæлæуи. Уонæмæ кæ- 
сунæй дзæбæхдæр циййес! — дзурдта тургъæ гъæуайгæнæг куй, 
бæлæудонæмæ æдзинæг кæсгæй. — Бæрæг æй, еугур мæргътæ дæр 
хæларæй цæрунцæ, мадта куй æма тикиси хузæн еске æй. 
— Æгæр хуарз ма æнгъæлæ мæргъти, мæ лимæн, — батхалдта 
ймæ бæрзонд горени сæри бадæг тикис. — Байгъосай, цитæ цæуй 
кæркдони. 
Уоми ба кæркитæ мæстгун хъуæдат кодтонцæ. Уæдмæ си тур- 
гъæмæ, æ хъуæцæ кæлгæй, рагæпп кодта зæронд пихцил уасæнгæ 
æма базилдæй фæрсæрдæмæ, æ фæсте тогвæд уадзгæй. Кæркдо- 
нæй 6а райгъустæй уæлахезон «хъе-хъре-хъе!..» 
— Е бабæй дууæ уасæнги фæххилæ æнцæ, — дзурдта хабар- 
дзау тикис. — Цалинмæ си еу уасæнгæ минкъий цъеу адтæй, уæдмæ 
кæркдонæй хъæлæба-æзгули на цудæй. Фал, и цъеу ку байрæз- 
тæй, уæдæй фæстæмæ ба тæссаг хилкъахæг иссæй. 
Тикис раст дзурдта. Кæркдони кæркитæ хæларæй фæццæ- 
рунцæ. Фал дууæ уасæнги ба еу кæркдони некæд æма нецихузи 
бафедаудзæнæнцæ — уотæ ’й сæ æрдзи исконд. 
ÆДОНУГ ХÆРÆГ 
Еу лæгмæ адтæй уæздан, косагæ хæрæг. Фæскуст арæх рацæ- 
уидæ дон ниуазунмæ.Мæнæ бабæй нур дæр æрбацудæй донгонмæ, 
æдонуг адтæй, æма. Фал цади и бабузтæ æхцæуæн гъазт кодтонцæ, 
сæ базуртæй æрдзæф кæнгæй, хъæбæр ислæкъун кодтонцæ дон. 
Кæд хæрæг е ’донугæн нæбал бухстæй, уæддæр ниуазунмæ 
фæггæдзæ кодта, фæрсæрдæмæ рацудæй æма æнгъæл кастæй. 
Уæдмæ бабузтæ æрсабур æнцæ, исхизтæнцæ донæй, — рандæнцæ. 
Хæрæг бабæй нæуæгæй æхе раздахта донмæ, фал ма лæкъун ад- 
тæй. Æма бабæй сæргубурæй раеуварс æй. 
— Цæмæннæ ниуазуй? — бафарста цæмæдес хæпси бæдолæ æ 
156 

мади, хæрæги уагмæ кæсгæй. — Гъенур дууæ хатти бацæуй хъуммæ 
æма фæстæмæ раздæхуй. 
— Е ба уомæн уотæ ’й, — исдзуапп ин кодта мадæ хæпсæ, — 
хæрæг æдонугæй ку мæла, уæддæр цъумур донмæ не ’ргубур кæн- 
дзæнæй. Ниббухсдзæнæй, ниггæдзæ кæндзæнæй, цалинмæ дон 
цæстисуги хузæн не ’срæсог уа, уæдмæ. 
— Ехх, ци хъæбæр хеваст æй! 
— Нæ, мæ бæдолæ, е хеваст нæ ’й, фал хъæбæр гæдзæгæнагæ, 
— балæдæрун ин кодта хæпсæ. — Хæрæг ниббухсдзæнæй цийфæн- 
ди маст æма зиндзийнæдтæн дæр. Хеваст ба ’й фæххонунцæ, æхуæ- 
дæг бухсунгъон ка нæ ’й, етæ. 
ХЕЛАГИ МÆНГАРД МИУТÆ 
— Цурддæр ардæмæ æрбатæхай! — цийнæгæнгæй бацъæбар- 
цъубур кодта е’мбалмæ зигой1. 
— Ами мæнæ ци ходæги фæлдесæнттæ зиннуй. — Бæласи къа- 
леубæл бадгæй, уидтонцæ дессаг цидæртæ: зæнхæмæ хæстæг сиф- 
тæри сæрмæ къæдзал-мудзултæй æзмалдæнцæ цуппар золкъи. 
Æвæдзи, ести æнахур кафт кодтонцæ, цума се ’гъæлдзæгдзийна- 
дæмæ цъеу-мæргътæмæ сидтæнцæ. 
И зигойтæй еу нæбæл ниббухстæй: æрфæндадтæй æй адгин 
комидзаг никкæнун. Кафæг золкъитæ мондаггæнæг нард зиннунцæ, 
гъæуама адгин уонцæ. Дууæ пæррæсти скæнгæй, сæ рази февзур- 
дæй. Гъа нур сæ æ биринкъæй æрцæва, зæгъгæ, куд багъавта, уотæ 
æ размæ фегон æй хелаги тæссаг ком. 
Иннæ зигой ма уæлбæласæмæ райгъуста е ’ндиуд æмбали тæ- 
регъæддаг цъис-цъус, кæцимæй ма райзадæй еу къуар тогæйдзаг 
сеси. 
Цæмæй зудтонцæ æвæлтæрд цъеутæ, гъæди уæхæн хийнæй- 
дзаг хелагæ ес. Уомæн æ цæсти сæрти æрфгути бæсти ес дугай 
даргъ къабæзтæ. Е, къудурони буни ниббадуй, æ сæр ба байаууон 
кæнуй бæласи сифтæрти буни, уотемæй фудгæнæг хелагæ змæлун 
кæнун райдайуй е ’рфгути сæрмæ еци къабæзтæ. Золкъитæ сæ 
бангъæлгæй, æууæндагæ маргътæ баунцæ фудгубун тогдзухи амæт- 
таг. Гъе уомæ гæсгæ налат адæймаги фæххонунцæ къудурони буни 
бадæг хелагæ (подколодная). 
ПИЛТÆ 
Зæнхæбæл пилæй устурдæр цæрæгой нæййес. Æй хъæбæр тух- 
гин, æнæкæрон æууæнкгин æма рæстаг. Пилтæ цæрунцæ еумæ — 
устур къуæрттæй. Хецауеуæг син фæккæнуй карæй хестæр. Е 
фæууй сæ унафгæр æма надамонæг. Цæугæй, къуари фæстагдзæуæг 
— фæлтæрдгиндæр силæ пил фæууй. 
1 Зигой — зяблик. 
157 

Берæ уарзунцæ сæ бæдæлтти æма сæбæл ауодунцæ зæрдиуа- 
гæй. Тæккæ адгиндæр уедæгтæ æма гагадиргътæ дæр фæуунцæ 
уони хай. Сæ фæндагбæл цæугæдон ку уа, уæд æй баргъон пилтæ 
сæ егъау гуртæй рæстæгмæ байауазунцæ æма дæлдæр искæнунцæ 
сæ бæдæлттæн æртайæн хъум. 
Дон берæ уарзунцæ, фал накæ кæнун нæ зонунцæ, уæззау ке 
æнцæ, уой анхосæй. Уæлдай æхцæуæндæр син дони æртайун фæу- 
уй, мæйæ цалхидзаг ку исуй, уæд. Цума уомæй февдесунцæ сæ 
уарзт æхсæйвон рохсдæттæгмæ. 
Ка фæссæйгæ уй, еци пили дзæбæх кæнунцæ аллихузон кæр- 
дæгутæй, уæдта ин æ бауæр æууæрдунцæ. Хатгай деденгутæ æма 
кæрдæгути цопæлттæ хъæбæр бæрзондмæ æхсунцæ, цума æрвон 
тухтæй сæ сæйгæн æнæнездзийнадæ фæккорунцæ, уоййау. 
Пилтæн æзнæгтæ нæййес, сæ цæвæн æнсуртæмæ син ка гъа- 
вуй, еци цауæйнонтæй уæлдай. Етæ син аразунцæ аллихузон на- 
лат миутæ. Еу рауæнмæ сæ æртумбул кæнунцæ æма, цæмæй раер- 
вæзонцæ пилтæ, уой туххæй, æндæмæ томар кæнунцæ, бæлæсти 
зæнгитæ тухцæфгæнгæй, ниссæттунцæ сæ цæвæн æнсуртæ. Уоте- 
мæйти ратомар кæнунцæ æма баергъæв кæнунцæ сæ бæдæлттæ. 
Кенæ ба цауæйнæнттæ къагъд искæнунцæ пилæн æма ймæ ку 
ниххауй, уæд иннæ пилтæ, раздзæуæги бардзурдæй, къагъд идзаг 
кæнун байдайунцæ сикъитæй, пихситæй, гъæдтæй æма уотемæй 
исуæлбилæ кæнунцæ се ’мбали. 
Еци хæларзæрдæ егъау цæрæгойтæ маст сæ зæрди нæ дарунцæ. 
Багъуди сахатти адæймагæн фæййагъаз кæнунцæ. Зæгъæн, тар 
гъæди лæг ку фæдздзæгъæл уй, уæд æй ракæнунцæ гъæдæй æма ’й 
гъæумæ фæндагбæл бафтаунцæ. 
Æрмæст пилтæмæ ес лæмæгъдзийнæдтæ дæр. Етæ нæ уодæн- 
сунцæ хъибили хъес-хъес, уæдта тæрсунцæ миститæй. Еунæг мистæ 
дæр се ’стойни ку фæззиннуй, уæд сæбæл катай бафтуйуй, пурх 
кæнун байдайунцæ, сæ рази ци уа, уой. 
Фал бабæй æруодæнсунцæ æма æнцонæй æхсинунцæ кæрдæг, 
кенæ ба цъæпп-цъæпп кæнунцæ дони. 
ГЬÆДЦОН НИГЬУЛИ1 
Тар гъæди хуæрзеунæгæй цардæй зæронд лæг. Е уарзта сабуй- 
радæ, уодæнцойнæ, хæларæй цардæй гъæддон нигъулити хæццæ. 
Еу бонисæри ймæ æрбацудæнцæ хæстæгцæрæг рыцари дууæ фæс- 
дзæуийни, цæмæй син сæ сæйгæ хецауи исдзæбæх кæна. Е адтæй 
сæ фæстаг мадзал, уомæн æма ин зундгонд хуасгæнгутæ дæр неци- 
бал фæрæзнæ ирдтонцæ, сæйгæ бонæй-бонмæ фуддæр кодта. 
Е ’мбал нигъулий хæццæ зæронд рараст æй гæнахмæ. 
Æ уæлгъос тумугъæй лæудтæнцæ цуппар лекъири. Сæ сæрти 
тилдæй бæрæг адтæй сæйги уавæр. 
’Нигъули — жаворонок. 
158 

— Нецибал хуасæ ин ес, — загъта сæ еу, æвæдзи, сæ зингæдæр. 
Уæд и зæронд балæудтæй къæсæрбæл æма æдзинæг кастæй 
нигъулимæ. Маргъ цалдæр зилди æркодта и хæдзари, уæдта æрбад- 
тæй къæрази сæри — бæрзонди æма æдзинæг кастæй сæйгæмæ. 
— Æрдзæбæх уодзæнæй! — федарæй загъта зæронд, и маргъмæ 
кæсгæй. 
— Куд æндеуй аци лæдæр гултумуз мах рази уотæ дзорун! — 
æмхузæнæй ибæл фæттурк кодтонцæ и лекъиртæ. 
Фал уæдмæ тухст сæйгæ æ цæститæй ракастæй æма къæрази 
сæри и цъеуæрдæмæ байдзулдæй. 
— Гæнахи хецауæн æ ростæ ивадхуз нæбал адтæнцæ, е ’уæнгтæ 
базмалдæнцæ æма лæмæгъ гъæлæси уагæй исдзурдта: 
— Æнгъæлдæн, еу минкъий фæдздзæбæхдæр дæн. 
Рацудæй еу къуар бони. Бунтон æрдзæбæх æй æма зундгонд 
рыцарь æрбацудæй и зæронд лæгмæ, райарфæ ин кæнон, зæгъгæ. 
— Мæнæн ма арфæ кæнæ, — загъта зæронд. — Дæу исдзæбæх- 
гæнæг æй нигъули. Аци маргъ нез хъæбæр банкъаруй. Фæрсæр- 
дæмæ ку фæккæсуй, уæд сæйгæн нецибал хуасæ фæууй, фал имæ 
маргъ комкоммæ ку фæккæсуй, уæд сæйги æ цæстуарзон кастæй 
æрдзæбæх кæнуй. 
Мах царди дæр хæлайрадæ, еци æнкъарагæ нигъулий хузæн 
æй, æхе бæттуй рæстцæргутæбæл. Хæлардзийнадæ фæууй æнкъа- 
рагæ, фæлмæн зæрди. 
Æцæг уарзт исбæрæг уй æнамонд сахатти. Е дæр рохси хузæн, 
куд талингæдæр уа, уотæ рохс ирддæр фæззиннуй. 
ГЪОГÆМАУДАВ 
Гъомхезнæмæ арæхæй-арæхдæр цæун байдæдта удав. Уоми 
гъог æнæмæтæй хизтæй. Калм, æнæстуфæй кæрдæгбæл бургæй, 
багъузидæ гъогмæ. Æхе йбæл хъæбæр æнгон истохидæ, раст цума 
фæсахсæн уидæ æма зудæй æхсир цъирун байдаидæ. 
Зундгонд куд æй, уотемæй хелагæ хъæбæр берæ уарзуй æхсир, 
æ тæф ин изолмæ дæр банкъаруй. 
Æхе дзæбæх нифсадгæй, цит, рабуридæ. И тарст гъог, фур- 
фæлладæй, æ къæхтæбæл нæбал лæууидæ. 
Нур и мæгур лæг ба цæмæй зудта, тæккæ æхсир кæнун афони, 
æ гъог æхсир цæмæннæбал кодта. Гъог, цума æ фуд лæдæрдтæй, 
уоййау æхе иннердæмæ разелидæ æма тæрегъæддаг уаст никкæ- 
нидæ. Цума æ хецауæн и хабæрттæ радзорунмæ багъавидæ, уоййау. 
ЕУЗÆРДИОНДЗИЙНДЦÆ 
Зæнхкосæги тургъи берæ æнзти дæргъи мæ зæрдæ-дæ зæрдæй 
цардæнцæ дууæ бæлæуи — нæл æма силæ. Лæг син хъауари фæй- 
нæгæй дзæбæх цæрæнуат искодта, æма фудрæстæги дæр и мæргътæ 
159 

æдухст адтæнцæ. Гъе уæд адтæй рæсугъд догæ. И нæл æносидæр е 
’мбалæй нæ цох кодта. Фæстаг хуари нæмуг дæр æ хæццæ бадех 
кæнидæ, фæстаг дони хъуртт дæр. 
Уалдзæги, аллихузон мæргътæ, бийнонтæгæнгæй, астъæнттæ 
ку бийонцæ, уæд силæ маргъмæ æндæр нæлтæ сæ сугъдæг уарзон- 
дзийнади рæсугъд зартæ бæргæ тъæлланг кодтонцæ. Фал сæ е 
æнгæрондæр нæ уагъта, æхе ’мбалбæл не ’стурзæрдæ кодта. Нæл 
ба, и æдзæсгон уосгорти нихмæ карз истохидæ. Æма, алкæддæр 
фæууæлахез уогæй, сæрбæрзондæй раздæхидæ. Уогæ, æхемæ дæр 
си хуарз æрхауидæ. 
Фал æ цæфтæ бадзæбæх уиуонцæ æма бабæй дууæ æмбали 
æхцулæй гъур-гъур кодтонцæ, алли бони æрцуд дæр син цийни 
хуасæ адтæй. 
Еу сæумæ силæ бæлæу бафеппайдта, — е ’мбал цидæр кæнуй. 
Æ базуртæ æрзæболæ æнцæ, е ’нгас батар æй, æ къæхтæбæл нæ- 
бал лæудтæй, хуæргæ нæбал кодта. 
— Мæгурæг, æ гъуддаг хуарз нæй! — базæрдхъурмæ ’й бæлæу 
æма фæттахтæй гъæдæмæ хуасагор. 
Цалинмæ гъæдæй æздахтæй, æ къæботи хуасийнæ кæрдæгутæ, 
уотемæй, уæдмæ и нæл рамардæй, æма ’й лæг еци фæдбæл горен- 
рæбун банигæдта. 
Силæ бæлæу ибæл хъæбæр фæккудтæй, æхецæн ба дзурд ра- 
вардта, сау ибæл ке бадардзæнæй æма хуæруйнагмæ ке нæбал нив- 
налдзæнæй. 
Æ соми нæ фехалдта æма еу бон æ уод батар æй, æнæ е ’мбал 
æхецæн цæрун аккаг нæбал искодта. 
ЦÆРГÆСИ ФÆДЗÆХСТ 
Зæронд цæргæс æ æнзти нимæдзæ раги байронх æй, уотемæй 
сæрустурæй цардæй бæрзонд къæдзæхти æхсæн. Фал е ’уæнгти фиц- 
цагон хъаурæ нæбал адтæй, лæдæрдтæй — æ мæлæт æрхæстæг æй. 
Æ тухгин гъæр-ахстæй æрбамбурд кодта æ фуртти. Етæ ймæ 
æрбатахтæнцæ сæ цæрæнтæй — синхаг хуæнхти къæдзæхти сæр- 
тæй. Е ’нгас сæбæл рахаста æма райдæдта æ дзубанди: 
— Æз сумах исхастон, исгъомбæл уæ кодтон, исахур уæ кодтон 
уæ минкъиййæй фæстæмæ хори цæстæмæ æндиудæй кæсунбæл. 
Хормæ кæсунгъон ка н ’адтæй, уони судæй ниммардтон. Гъе уой 
фæрци тæхетæ еугур мæргътæй бæрзонддæр. Æма, сумах астъо- 
нæмæ æрхæстæг ун ка бандеуа, уобæл мæгурбон ракæндзæнæй. 
Цæрæгой цидæр ес, етæ уи биз-биз кæнунцæ. Фал зæрдхæлар уотæ, 
фуд ма ракæнетæ æнæбон, æнæхъауритæн. Уой зонетæ: тæрсгæ уи 
гъæуама ма кæнонцæ, фал уæ нимайгæ кæнонцæ, аргъ уин кæнонцæ. 
Æвзонг цæргæстæ десгæнгæ игъустонцæ сæ ниййерæгмæ. 
— Мæнæн мæ адзал æрхæстæг æй, — идарддæр син дзурдта сæ 
фидæ. — Фал мæ астъони мæлун нæ фæндуй. Нæгъ! Фæстаг хатт, мæ 
160 

базуртæ мæ кумæ исфæлгъауонцæ, гъæуама уордæмæ истæхон мегъ- 
ти уæнгæ. Æз тæхдзæнæн хормæ, цæмæй уой тунтæй мæ зæронд ба- 
зуртæ басодзонцæ, æма еци бæрзондæй денгизи арфи ниннихъулон. 
Еци дзубандити фæсте дуйне бунтон ниссæхъсун æй. 
— Фал уой зонетæ! — загъта æппунвæстаг и фидæ æ фурттæн. 
— Еци сахат æрцæудзæнæй устур дессаг: донæй нæуæгæй исленк 
кæндзæнæн æригон æма тухгинæй, цæмæй нæуæг цард райдайон. 
Сумах дæр еци бон хезуй. Уотæ ’й мах, цæргæсти халæ. 
Æма мæнæ, æ базуртæ райтиндзгæй, зæронд цæргæс исигар- 
ста арв æ фæстаг тахти. Берæ кæми фæццардæй, уой бæрцæ фæс- 
тагæнттæ кæми искодта, еци къæдзæхти сæрти ма сæрустурæй 
хуæрзбони зилд æркодта. 
Æнæ еу æстуф искæнгæй, æ фурттæ кастæнцæ, цæргæс хо- 
рæрдæмæ куд æндиудæй тахтæй, уомæ. 
ÆНКЪУÆЛХÆХУЗ ЦÆРÆГОЙ 
Зæнхкосæги хæдзарæ куддæр иссугъдæй, уотæ еугур хæдзай- 
рон фонс дæр, устурæй-минкъийæй, фæллигъдæнцæ и тургъæй. 
Тарст кæркитæ, хъæзтæ, бæлæутæ, гогузтæ, фустæ, хутæ, 
бæхтæ, гъоцитæ, къæсæргæс куй, тикис — еугурæйдæр идардæй 
кастæнцæ сугъдæмæ. 
Арти ’взæгтæ никки цирендæр кодтонцæ думгæмæ, етæ ба зу- 
дæй æхсидтонцæ зæронд хускъæ гъæдтæ. Уæдмæ ниттудта хæдза- 
ри сæр, хæрдмæ лæбурдтонцæ арти гъиггаг æвзæгтæ. 
Еци сахат къотæрти фæстейæй рахилдæй æнкъуæлхæнгæс 
цæрæгой. Еу минкъий балæудтæй æ цубур къæхтæбæл, аллирдæмæ 
рагъæуæйттæ кодта, уæдта фæммедæг æй цæхæри хурфæмæ. 
Еци æвеппайди цау фæууингæй, сугъдæмæ кæсгутæ сæ таси 
ницъцъæхахст кодтонцæ æма сæхе фæстæмæ райстонцæ. 
— Ма тухсетæ! — æрсабур сæ кодта уасæнгæ. — Арт и æнкъуæл- 
хæн неци ракæндзæнæй, уомæн æ сугъдтитæ ресгæ нæ кæнунцæ. 
— Мæгурæг, нуртæккæ басодздзæнæй! — тарстхузæй бахъур- 
хъур кодта хъаз. 
— Арти æрмæстдæр æ цар æййевуй, — загъта уасæнгæ. — Уæхæн 
æрдзи лæвар æрмæстдæр уомæн æй. Арт ин æ цар кæнуй федар- 
дæр æма тæнæгдæр, уотемæй æнкъуæлхæ артæй рахезуй æвзонг- 
дæр æма нæуæгдæрæй. 
Уасæнгæ байгъуста, уæдта æнкъардæй арф ниууолæфгæй, загъта: 
— Махæй ба еци арти фезонæг рауайуй. 
ЛЮМЕРПА 
Азий æдзæрæг хуæнхти æхсæн цæруй алæмæти цъеу. Уомæн 
ес фæлмæн азæлгæ хъурихатт, æ тахти дæр фæууй рæсугъд æма 
зингæ. Фæнди арви цъæхи тæха, фæнди ба бæрзонд къæдзæхбæл 
11 Къибиртн Амурхан 
161 

уолæфа, аууон нæ дæттуй, уомæн æма æ пъаку, уæдта æ сестæ 
æрттевæнтæ калунцæ хори тунтау. 
Æ фæсмæрди дæр æвæдæй нæ фесæфуй, æ бауæр æмбуйгæ нæ 
кæнуй, е ’рттевагæ сесфæлуст ба фиццагау тæмæн калуй. 
Фал ескæд еске ку æрхицæ кæна еци дессаг æрттивдадæмæ 
æма си еунæг сес дæр ку ратона, уæд и рохс уайтæккæ баминæг 
уодзæнæй, ка ’й ратона еци æндиуд адæймаг ба уайтагъд саукурмæ 
бауодзæнæй фурсоцъайæй. 
Еци хъæбæр æстæн маргъ люмерпа хуннуй, гъома — ирд. Е æй 
æцæг рохс ном, кæци нæ минæг кæнуй æностæмæ. Неке бон æй 
уой фæддæлазæг кæнун, кенæ ба ’й æхе бакæнун. 
СИРЕНА 
Думгæ æргъос æй, æма наупæлæзтæ уодаистæй æрзæболæ 
æнцæ мачтæбæл. Цидæр адтæй, етæ фегуппæг æнцæ. Раст ма дони 
сæрбæл æвзестæ мæйвæндагдæр нæбал æнкъусуй. 
Фал уæдмæ æхсæйвон сабуйрадæ фехалдтонцæ цидæр æнахур 
зæлтæ. Уотæ игъустæй, цума уолæнтæ сусу-бусу кодтонцæ, бон 
куд раевгъудæй, уобæл таусгæнгæй. 
Уа-рæхги денгизи æрфæй дзæбæх игъусун байдæдта кедæр зæл- 
ланг зар. Уæхæн таласæ хъурихатт адтæй, зари мелоди ба уотæ 
хуæрзаййев, æма ке зæрдæмæ нæ багъардтайдæ! Наудзæугути еци 
кæлæнгæнæг зæлтæ æхцæуæн узт кодтонцæ æма тар фунæй бацæнцæ. 
Уæдмæ фегъустæй дони рæуæг цæхъал, æма разиндтæй æна- 
хур фæлдесонд цæсгони конд æма гури æвæрдæй кизгæ, фал ин — 
кæсалги къæдзелæ. 
Е адтæй сирена. Уой рази денгизон тæссаг тухдумгæ дæр неци 
адтæй, уотæ си тарстæнцæ. 
Уозæгау ци науæ кодта, уомæ банакæгæнгæй, денгизон рæ- 
сугъд кизгæ исхизтæй бортмæ. Æ цæститæй цæхæртæ калдта, уоте- 
мæй алли наудзæуæгбæл дæр æ къох радауидæ, æма етæ, нæбал 
æригъал уогæй, хецæн кодтонцæ сæ цардæй. Уодæгасæй си неке- 
бал байзадæй, æма науæ денгизи дзæгъæлæй рацо-бацо кодта, ца- 
линмæ дæлдон къæдзæхтæбæл нæ ниппурх æй. Уотемæй бунмæ 
ниххаста, сирена ци бакодта, еци сосæгдзийнадæ. 
ЕУСИУОН 
Сифдзагъд рæзбуни хораууони цауæйнонтæ фæндон сæ фæл- 
лад уагътонцæ, имистонцæ аллихузон цæмæдессаг цаутæ, цауæн- 
гæнгæй ка ’рцæуй, уæхæн хабæрттæ. Мæнæ дзубанди рацудæй 
æнахур дессаг еусиуони туххæй. 
— Е сирд нæ ’й, фал цидæр æбæрæг æндарг! — гъæрæй ис- 
загъта цауæйнонтæй сæ еу. 
162 

Æма, æцæгæйдæр, фæстаг рæстæги аци рæбунти æндæр дзу- 
банди не ’гъусуй, дзорунцæ, æ тæрнихбæл даргъ сиуæ кæмæн ес, 
еци минкъий бæхи туххæй. Беретæ соми кодтонцæ, ард хуард- 
тонцæ, — фæууидтан ’й, зæгъгæ, фал некæмæн ма бантæстæй еци 
алæмæти сирд æрахæссун. 
— Æма, кæд е фудхæссæг фæлдесонд æй, зиндонæй æрвист, 
цæмæй мæнæ махтæмæ — тæрегъæдгунтæмæ е ’нгæс дара? — ба- 
фарста цауæйнонтæй еу. 
— Нæ униау æй. Еусиуон æгæр рæсугъд æма зæрдхæлар æй, — 
не ’сарази æй æ хæццæ иннæ цауæйнон, — фал уой æрахæссунмæ, 
бæлвурд, ести мадзал æргъуди гъæуй. 
Уонæй минкъий идарддæр пихсаууони бадтæй хуæрзконд 
кизгæ. Сæ дзубандитæмæ игъосгæй, æ меднимæр идзулдæй. Ка, 
ка, фал е ба хуарз зудта æнахур æнæзонги зæрдиуагæ, уомæн æма 
æ хæццæ хæларæй цардæй, фал уой туххæй и зилди неке зудта. 
Гъуддаг уой медæги æй, æма, хæран, уæдта лæгъуздзийнæд- 
тæй æхе ка еуварс кодта, еци минкъий зинахæссæн еусиуон тундз- 
тæй хæларзæрдæ рæсугъд кизгуттæмæ. 
Нур цауæйнонтæ ку раевгъудæнцæ æма рæзбун ку сревæд æй, 
уæд къотæрти фæстейæй рацудæй еусиуон. Арæхсгай кæрдæгбæл 
цæугæй, иссердта е ’мбали. Æ рази æхе рауагъта, æ къембуртæ ин 
æ уæргутæбæл æрæвардта. Уотемæй æ еузæрдуг хæлармæ æдзи- 
нæг кастæй, е ’нгас адтæй фурбоц æма фурцийнæ. 
Еци кизгæбæл еусиуон рагæй æхе исбаста, исахур ибæл æй 
æма йбæл баууæндтæй. Æхцæуæн каст кæнидæ и кизгæ, косгæй, 
куд цæрдæг æма арæхсгæ æвнæлд кæнидæ, уомæ. Кизгæн дæр 
хъазар адтæй уæхæн хæлар цард æма æ кизгон сосæгдзийнадæ 
асхъотти дардта. 
Фал æносмæ сосæггагæн баримæхсæн нæййес. 
Æ фæдбæл бафтудæнцæ цауæйнонтæ, еусиуон æ лимæнмæ 
кæбæлти цудæй, уой исбæрæг кодтонцæ æма ’й еу бонисæри æра- 
хæстонцæ. 
МАГОСАÆМАХОР 
— Уæлæмæ исистæ, магоса, хор арви астæумæ исхъæрттæй, 
ду ба, — зæгъгæ, хилæ кодта фидæ æ фуртæн. — Ходуйнаг дин нæ 
’й нурмæ хуссæни дæргъæмæй лæуун? Ехх, магоса! 
— Цæбæл мæ æфхуæрис, уæдта мæ хори хæццæ ци бари? — 
бахъур-хъур кодта лæхъуæн, адгин ниббериндзгæй. — Уомæн фул- 
дæр куст ес, уæдта ’й æгас бон идардмæ цæун гъæуй. Æма уой 
туххæй фестуй сæумæраги. Мæн ба æрмæстдæр хæдзари рæбунти 
æрзелæн кæнун гъæуй æма неци бæлах æрцæудзæнæй, еу сахат 
фулдæр ку рахуссон, уæд. 
163 

АСПИД» ÆМА МАНГУСТ 
Аспид ку фæххуæца, уæд, кæми фæххуæца, еци рауæн уай- 
тагъд æд фид ислух кæнæ, æндæр хуасæ ин нæййес. Уомæ гæсгæ 
цидæр цæрæгой ес, етæ еци хелагæй биз-биз кæнунцæ, ку æй фæу- 
уинунцæ, уæд си хъæбæр изæлттæмæ ледзунцæ. 
Хъоппæгъдзæстæ аспидæн ес устур гъостæ, æ сæрмæ наупæ- 
лæзти хузæн зиннунцæ. Уингæ уотæ дзæбæх нæ кæнуй, фал игъосгæ 
хуарз кæнуй, уæдта е ’смотæнтæ ба еугур дессаг æнцæ — хъæбæр 
изолмæ æ амæттаги банкъаруй. 
Аспиди тогмондагдзийнадæн кæрон нæййæес. Æ хæстмасти 
сахатти силæ аспид рапъæскъутæ кæнуй нæли. Фал фæстæдæр 
æхебæл дæр еци бон ракæнуй. Бонирохс тагъддæр фæууинунмæ 
тундзгæй, бæдæлттæ сæ мади губун бахсинунцæ æма рабурунцæ 
æндæмæ. Еци фæдбæл сæхе ниццæвунцæ кæцифæнди цæрæгой- 
бæл дæр, еуæй-еухатт ба сæ кæрæдзей дæр бахуæрунцæ. 
Фал аспидтæн дæр ес тæссаг фудæзнаг. Е æй мангуст — устур 
мистæ, кæци цæруй хъæзбуни цæугæдон Нили билгæрæнттæбæл. 
Мангуст ку бафеппайуй аспиди, уæд ледзун байдайуй цæугæ- 
донмæ æма æхе дзæбæх исæвдолуй донгони цъифи, уæдта хори 
карз тунтæмæ æхе сор кæнуй. Уотæ еу-цалдæр хатти, — æхе цъи- 
фи исæвдолуй æма бабæй хормæ æхе сор кæнуй, уотемæй æхебæл 
хорсугъд æргъæй панцирь искæнуй. 
Гъенур мангустæн марггун тогдзухи хуæст нецибал тæссаг æй. 
Куддæр равгæ фæууй, уотæ минкъий сирд æндиуд гæпп бакæ- 
нуй аспиди хæлеу гъæлæсмæ æма ин бантæсуй æ хорх бахсинун. 
КУРОНГÆС ÆМА ХÆРÆГ 
Еу гъæздуг лæг, берæ киунугутæ ка бакастæй, е дзорунмæ 
хуæрзарæхст адтæй. Еу уæхæни е’мбæлтти æхсæн уæхæн дзубан- 
ди ракодта. Æз, дан, аци зæнхæбæл раздæр еу-цалдæр фæлтæре- 
ми дæр цардтæн. Цæмæй æ мæнгæ исæцæг кодтайдæ, уой туххæй 
рагон ахургæндти дзубандитæ дæр æрхæссидæ. 
Фал е ’мбæлттæй еуей зæрдæмæ æ тауæрæгътæ нæ цудæнцæ 
æма йбæл айуан кодта, ести æфхуæрæн дзурд имæ искæнидæ, еу 
загъдæй, хъор æй кодта. 
Æппунвæстаг нæбал ниггæдзæ кодта айуангæнæги рæхуститæ 
æма æ дзубандийæн исхатдзæг кæнуни хузи загъта: 
— Мæнæ аци æнæфæууинд адæймаг ба уæди рæстæги хумæтæ- 
ги куронгæс адтæй. 
Уомæн дæр еци дзубанди æхцæуæн кæми адтæй, фал е дæр 
цъухæй æнхæст разиндтæй. 
1 А с п и д — марггун хелагæ. 
164 

— Æма дæ дзубандитæ кæмæй не ’руагæс кæнунцæ? Хъæбæр 
дзæбæх æй гъуди кæнун, мæ хæлар, уæди рæстæги мæ курой- 
нæмæ инсуйнæгтæ ка хаста, еци хæрæг ду адтæ. 
ГЪÆЗДУГ ÆМА МÆГУР 
Цардæй еу мæгур æрмгустгæнæг. Е ’рмадзæмæ хæстæг адтæй 
гъæздуг синьори хæдзарæ. Евдæлон сахатти, хаттæй-хатт бабæрæг 
кæнидæ гъæздуги фадуæттæ. 
Æрмгустгæнæг бахуаидæ дуар, медазгъунстмæ бацæугæй, бон- 
гин господини рази æ ходæ исесидæ æма ин ниллæг æрковидæ. 
— Мæнæй дæ ци гъæуй, ме ’нсувæрихай, — зæгъгæ ’й, еухатт 
бафарста хæдзари хецау. — Кæсун дæмæ, æма æрбацæуис, ниллæг 
æрковис, уæдта æнæдзоргити раздæхис. Кæд естæбæл тухсис, уæд 
ма æфсæрми кæнæ, зæгъæ ’й. 
— Арфæ дин кæнун дæ уæздан загъди туххæй, — боззагæй 
загъта æрмгустгæнæг. — Æз уæмæ æрбацæун, цæмæй æркæсон, 
куд дзæбæх фадуæтти цæруй гъæздуг лæг, æма уомæй мæ уод 
раефхæссун. Гъулæггагæн, сумах, гъæздуг адæн,цох айтæ зæнхон 
хуарзæнхитæй æма, уæ уодтæ кæми раефхæссайтæ, е уин нæййес, 
уомæн æма уæ фалдзости мæнæ мæн хузæн мæгуртæ цæрунцæ. 
ÆНГОЗÆ ÆМА МУРÆЦÆГЬДÆН 
Халон кæмидæр иссердта æнгозæ æма æрбатахтæй бæрзонд 
мурæцæгъдæнмæ. Ами еуварси æ хунæ æ къахи буни æркодта æма 
’й æ къæботæй къурцц кæнун ниййагайдта, цæмæй ин æ адгин 
хъаппæ искъахтайдæ. Æнай-æной æнгозæ æ къахи бунæй фæццох 
æй æма бунмæ, æсхъиуттитæ кæнгæ, фарси цъасæмæ ниххаудтæй. 
— Уæ мæнæ дзæбæх фарс, — исæфун, æртæрегъæд мин кæнæ, 
мæ ервæзунгæнæг фæууо. Ду куд федар, хуæрзуиндæ дæ! Æмбал 
нæййес дæ мурти зæрдегин азæлдæн. Баллау мæ кæнæ! 
Азгъунсти муртæ æмир æма уайдзæфгæнæгау ниггум-гумм код- 
тонцæ, цума ин уотæ фæдзахстонцæ: нæ-ннæ, ма баууæндæ налат 
æнгозæбæл, е дин еу бонисæри мæстаг исуодзæнæй! 
Фал æнгозæ уæддæр лигъстæ кодта: 
— Æз гъæуама ме ’схæссæг бæласæй уомæл зæнхæмæ æрхауд- 
тайнæ, фал æваст фæззиндтæй фудгæнæг. Зудæ халони къæботи 
тæссæй мæлгæй, ниссоми кодтон, — кæд раервæзон, уæд ма мин 
цæрунмæ ци рæстæг байзайа, уоми мæхе нилхъевдзæнæн еу ести 
къахти. 
Æнгози уодаист дзубандимæ зæронд фарси цæстисуг фемæх- 
стæй. Бæргæ ин дзурдтонцæ муртæ, фал сæмæ нæ байгъуста. Бай- 
уазæг кодта æнгози, — кумæ низзилдæй, еци хункъи ’й цæргæ 
ниууагъта. 
165 

Рацудæй рæстæг, æнгозæн æ уод æруодæнстæй, сфæлтардта 
æма уедæгтæ уагъта, етæ ба æхсидтонцæ иуазæгуарзон фарси. 
Уæдмæ ба цъæстæй разиндтæнцæ фиццаг талатæ. Етæ æмхузæ- 
нæй се ’уæнгтæ хæрдмæ ивазтонцæ. Æма, æппунвæстаг, сæрусту- 
рæй ракастæнцæ мурæцæгъдæни цъонггæй. 
Никки фуддæр фудтæ ба ин и къæндза æма кæйних уедæгтæ 
уинун кодтонцæ. Хъæбæр истухгин æнцæ æма æнæфсæрмæй ихалд- 
тонцæ, æнкъусун кодтонцæ зæронд фарсамад. Рансониуонцæ фар- 
си агоритæ æма дортæ. 
Æгæр æрæгиау балæдæрдтæй фарс, куд мæнгард разиндтæй 
еци фудуиндæ æнгозæ. Цæйбæрцæ козбау дзубандитæ æма сомитæ 
фæккодта! Зæронд фарс æхе æфхуардта, цæмæн ибæл баууæнд- 
тæй, фæсмонгонд фæцæй, зонæнгин муртæмæ ке нæ байгъуста. 
Уотемæй æнгозæ бæласæ сæрустурæи ирæзтæи, æ кæнон кодта, 
мурæцæгъдæн ба бонæй-бонмæ хъæбæрдæр пурхæгæнгæ цудæй. 
А.С. ПУШКИН 
БАЛЦИ АРЗРУММÆ 
ТУГЪДОН БАЛЦИ 1829 АНЗИ 
Æрæги мæ къохмæ æрбахаудтæй еу киунугæ «Балци Искæ- 
сæнмæ», зæгъгæ. Мухургонд æрцудæй Франций хецауади бар- 
дзурдмæ гæсгæ Парижи 1834 анзи. 
Киунуги автор 1829 анзи стæйрон балций туххæй дзоргæй, æ 
гъудитæ фæууй мæнæ уæхæн рæнгъитæй: 
«Еу зингæ поэт, аци тугъдон агъаззаг цаутæ æхе цæстæй фæу- 
уингæй, сюжет иссердта поэмæ нæ, фал сатирæн». 
Æз зудтон æрмæстдæр дууæ поэти, Турки тугъди ка архайдта, 
уонæй А. С. Хомяков æма А. Н. Муравьеви. Дууемæй дæр ад- 
тæнцæ граф Дибичи армий. Фиццаг, еци рæстæги, ниффинста еу- 
цалдæр хъæбæр хуарз лирикон æмдзæвги. Дуккагмæ ба адтæй сæ 
дессаг ковæндæнттæбæл ниффинсуни фæндæ. Фал арзрумаг бал- 
цибæл ба нецихузи сатирæ бакастæн. 
Аци фæстаг æздæх мæн туххæй ке адтæй, е мæ гъудимæ некæд 
æрцудайдæ. Еци киунуги Кавказаг сæрмагонд корпусбæл кæми 
финстонцæ, уоми инæларти æхсæн мæхе муггаг дæр кунæ фæу- 
уидтайнæ, уæд. Къняз Паскевичи армий сæргълæугути æхсæн бæ- 
рæгдæр дардтонцæ инæлар Муравьев, гурдзиаг къниаз Чичевадзе, 
сомехаг къниаз Бебутов, къниаз Потемкин, инæлар Раевский æма, 
абппунвæстаг г. Пушкин, кæци сæрмагондæй ниууагъта столицæ, 
цæмæй кади зартæ ниффинстайдæ е ’мбæстæгти бæгъатæрдзий- 
нæдти туххæй. 
166 

Сæттун ибæл, францаг бæлццони зæгъдтитæ мин, кæд мæ 
æппæлгæ кодта, уæддæр зиндæр адтæнцæ, уруссаг журналти мæ 
куд бафхуæриуонцæ, уомæй. Финсунмæ мæ исразæнгард кæна, 
зæгъгæ, е мæмæ алкæддæр ходæг æма æдули дзубанди кастæй: 
еци æнкъарæн агоргæй нæй, æхуæдæг иссеруй поэти. 
Тугъдон гъуддæгти туххæй ниффинсун мæнæн, еуемæй, ад- 
тайдæ хеуарзондзийнади бæрæггæнæн, иннемæй 6а — æнæуаг миуæ. 
Æз æфсæддон гъуддæгти дзубандий нæ цæун. 
Е мæнмæ нæ хауй. Граф Паскевич Саган-Лубæл æндиудæй ке 
рацудæй, суткæмæ æзнаги дууæ корпуси ке басаста, æнтæстгин ке 
адтæй æ балци Арзруммæ — еци еугур гъуддæгтæ, ка ’й зонуй, 
æфсæддон адæни цæсти фегадæ кæнуни аккаг æнцæ (мæнæ куд 
финсуй къупецаг консул Фонтанье æ «балций Искæсæнмæ», уотæ: 
фал мæнмæ хъæбæр ходуйнаг фæккастайдæ номдзуд æфсæддон 
разамонæгбæл сатирæ финсун. Кæци мæ хецонау исиуазæг кодта, 
хъæбæр æневдæлон уогæй. Кадæ æма намусгъæуагæ ци лæг нæ уа, 
е дæ хуарз ку исбоц кæна, уæд ма си æндæр ци агорун æнгъезуй. 
Хуарздзийнадæ бози кæмæн нæ бацæуа, уомæ лæг куд не ’смæст- 
гун уодзæнæй, мæнæ нецæййаг критикæ, кенæ ба литературон хъау- 
гъамæ исмæстгуни хузæн. Гъе уомæ гæсгæ исфæндæ кодтон аци 
раздзурд ниффинсун. Уæдта раттун мæ фæндаггони финститæ 
еугурæйдæр 1829 анзи балций туххæй. 
А. Пушкгт 
ФИЦЦАГ СÆР 
Итигъд будур. Хъалмухъаг къибиткæ. Кавкази 
дæнттæ. Гурдзий æфсæддон фæндаг. Владикавказ. Ирон 
марднигæнун. Терк. Дайрани ком. Балци цъетегун хуæнх- 
ти сæрти. Гурдзи фиццаг фæууинди. Æхсæрдзæнтæ. Хоз- 
рев-Мирза. Душети горсети хецау. 
... Мæскуйæй æз рацудтæн Калугæмæ, Белев æма Орелмæ, 
уотемæй искодтон 200 версти уæлдай: фал уой хигъд фæууидтон 
Ермолови. Цæруй Орели, уордæмæ хæстæг æй æ райгурæн гъæу 
дæр. Æз имæ æрбацудтæн сæумæ 8 сахаттебæл, фал æй сæхемæ 
нæ баййафтон. Мæ бæхтæрæг мин куд балæдæрун кодта, уотемæй 
Ермолов æй хумæтæг, Хуцаубæл æууæндæг фидæй æндæр некæмæ 
фæццæуй. Уæдта, дан, адæнæй кæмæнфæндидæр æхемæ цæуни 
барæ дæттуй, горæти чиновниктæй уæлдай. Сахатти фæсте бабæй 
имæ нæуæгæй æрбацудтæн. Ермолов мæмæ хъæбæр хуарз цæстæй 
ракастæй. Æз æй лæгæй-лæгмæ фиццаг хатт фæууидтон, æма ’й 
хузи куд æвдесунцæ, фæрсæрдигæй кæсгæй, уотæ мæмæ æппун- 
дæр нæ фæккастæй. Тумбулдзæсгон, цæхæркалгæ цъæх цæститæ, 
æ уорс сæригъунтæ арцæ бадтæнцæ. Тигри сæр уæйуги гурæбæл. 
Æ худт куддæр æнадæ, уомæн æма кæнгæ худт æй. Сагъæси бацæу- 
гæй, е ’рфгутæ ку балхий унцæ, уæдта федауцæ хузæ райсуй. 
167 

Уотемæй мæ цæститæбæл рагъазуй, Дов (хузæгæнæг) æй куд ис- 
нивæ кодта, е. Æ уæле хъазайхаг цохъа. Æ къæбинети фæрстæбæл 
ауигъд адтæнцæ, Кавкази хецауеуæг ку кодта, уæдиккон хъæматæ 
æма æхсаргæрдтæ. Æвæдзи, нуртæккæ æфсæддон гъуддæгти ке 
неци архайуй, уобæл тингун кодта. Цалдæр хатти дзорун райдаидæ 
Паскевичи туххæй, æма алкæддæр æфхуæрæн хузи. Куд æнцонæй 
фæууæлахез уидæ, уой ин барста, Навинæн æ трубати унæрæй 
фæрстæ куд калдæнцæ, уой хæццæ. Эривайнаг графи ба худта 
Ерихайнаг. «Мадта истохæд, — дзурдта Ермолов, — зундгин æма 
арæхсгæ ка нæ ’й, фал хеваст пашай хæццæ, кæци разамунд лæ- 
вардта Шумлей, — æма Паскевич фесавдæй». Æз радзурдтон 
Ермоловæн, граф Толстой (Ф. И. Толстой æма А. С. Пушкин хæ- 
ларцард кодтонцæ 1829 анзи) Паскевичи еци тугъдон архайди тух- 
хæй куд бастудта, уой. Ермолов ниххудтæй, бæрæг адтæй, еци 
дзубандибæл не ’сарази æй. «Багъæуайгæнæн адтæй адæни, уæдта 
и циййесбон», — загъта ма е. Æнгъæлун: Ермолов финсуй, кенæ ба 
финсунмæ гъавуй æ царди фæндæгти туххæй. Арази нæ ’й Карам- 
зини «Историй» хæццæ: гъæуама, дан, автор бавдистайдæ, урус- 
саг адæн æ нецæййаг фадуатæй кадгин æма тухгин куд иссæнцæ, 
уой. Зæрдиуагæй дзурдта къниаз Курбскиййи финстити туххæй. 
Немуцбæл хуарз рауадæй. «Еу-50 анзей фæсте, — дзурдта е, — 
зæгъдзæнæнцæ, нури тугъдон балций адтæй пруссаг æма австриаг 
æнхусгæнæг армитæ, кæцитæн разамунд лæвардтонцæ немуцаг инæ- 
лартæ». Æз æ хæццæ фæддæн дууæ сахатти. Гъулæг ин адтæй, мæ 
ном мин хуарз ке нæ гъуди кодта, е. Æма уой туххæй хатир курд- 
та. Еу къуар хатти литературæбæл дæр дзубанди рацæуидæ. Гри- 
боедови æмдзæвгити туххæй загъта, зæгъгæ, уой уадзимистæ кæс- 
гæй, уадæлттæ фæрресунцæ. 
Мæ балци идарддæр гъæудма адтайдæ Курск æма Харьков- 
бæл, фал рацудтæн еуæррæстæ Тифилиси фæндагбæл, (курскаг 
трактирти дзæбæх хуæруйнæгтæй мæхе æнæхай фæккæнгæй, е ба 
бæлццонæн хумæтæги гъуддаг нæ ’й). Харькови университетмæ 
бацæунмæ ба уоййасæ бæлгæ дæр нæ кодтон. 
Елеци уæнгæ фæндæгтæ бунтон лæгъуз æнцæ. Еу къуар хатти 
мæ къаласкæ лæкъæрди ниххæссидæ, раст одессаг лæкъæрдæй дæр 
дессагдæр æй. Уомæ гæсгæ мин суткæмæ еуæй-еу хатт 50 километ- 
ри рацæун дæр зинтæй бантæсидæ. Æппунвæстаг фæууидтон во- 
ронежаг будуртæ, фæндон раскъардтон мæ къаласкæ цъæх фæз- 
тæбæл. Новочеркасски иссердтон граф Пушкини, (гр. В. А. Му- 
син-Пушкин, цæгаттаг æхсæнади иуонг; декабристти исистад ку 
ниппурх кодтонцæ, уæд гвардионæй æййивд æрцудай Петроваг 
полкъмæ), е дæр цудæй Тифилисмæ, æма еумæ рараст ан. 
Европæй Азимæ цуд сахаттæй сахатмæ дæр бæрæгдæр кæнуй; 
гъæдтæ фæккунæгдæр унцæ, рæгътæ — æндзæрдæр, кæрдæг — 
бæзгиндæр æма аллихузондæр. Зиннун райдайунцæ æнахур цъеу- 
ти муггæгтæ, кæцитæ мах гъæдти нæ ’нцæ; цæргæстæ, гъæуайгæс- 
ти хузæн, бадунцæ устур фæндаггæрæнтти тупбпуртæбæл æма сæ- 
рустурæй фæлгæсунцæ бæлццæнттæмæ, фонсæйдзаг хезнитæмæ. 
168 

Æнахур бæхæргъæуттæ 
Сæрустурæй хезунцæ... 
К. Рылеев 
Хъалмухъæгтæ сæ цæрæнбунæттæ аразунцæ станцион хæ- 
дзæрттæмæ хæстæг. Сæ къибиткати фалдзостæ хезунцæ сæ фуд- 
конд, гъунтъуз бæхтæ, зондзинайтæ сæ Орловскиййи хузтæмæ 
гæсгæ. 
Æрæги адтæн хъалмухъаг къибитки (киртæ-киртæ каубид, æ 
уæле 6а уорс буйнаг итудл Бийнонтæ еугурæйдæр æрæмбурд æнцæ 
сехуар кæнунмæ; астæуæй агæвæрд, хъуæцæ ба цудæй къибитки 
сæри цъасæбæл. Æвзонг хъалмухъаг рæсугъд кизгæ, тамаку дум- 
гæй, цидæртæ худта. Æз æ фарсмæ исбадтæн, фæрсун æй: «Дæ 
ном куд æй?» — «Цал анзи дæбæл цæуй?» — «Дæс æма аст». — «Ци 
хуис?» — «Дарæс». — «Кæмæн?» — «Мæхецæн». — Æ лолæ мæмæ 
æрбалæвардта æма сехуар кæнун райдæдта. Аги фунхтæй цай фуси 
сойнæ æма цæнхи хæццæ. Æ идзаг цолпи мæмæ багъардта. Æведау- 
цæ мæмæ кастæй нæ райсун æма си æнæбари еу хупп ракодтон. 
Нæ ми ’руагæс кæнуй, ескæци адæмон хуæруйнаг уомæй илгъаг- 
дæр униау æй, е. Еу ести хуæруйнаги комидзаг си ракурдтон. Бæхи 
соргонд фид мин равардтонцæ; уомæй дæр си боз адтæн. Хъал- 
мухъаг къиссе-биссе миуæ мæ зæрдæмæ нæ фæццудæй æма хъæ- 
бæр рæхги æндæмæ рацудтæн, уой йадæбæл раевгъудтæн будуй- 
рон бæстихаййæй. 
Стъараполи бабæй æрвгæрони зиндтæй еу мегъи цъопп, раст 
еци хузи дессаг нивæ ма фæууидтон ами фараст анзей размæ. Еци 
еурауæн, еци еухузон. Етæ Кавкази хуæнхти рæгътæ æнцæ. 
Георгиевскæй бахизтан Гъар дæнттæмæ. Ами берæ æййивд- 
дзийнæдтæ æрцудæй. Мæн рæстæги ваннитæ æвæрд адтæнцæ уотид 
халхосгонд уосæнгти. Уæд сауæртæ уадæнцæ сæ фиццагон æрдзон 
уавæри, æнæгъигæдард, тулфæгæнгæй хуæнхти сæрæй — калдæнцæ 
аллирдæмæ, уорс æма сурх фæд уадзгæй. Уæд еци донæй истан 
гъæдицъарæй конд цолпитæй. Нур си искодтонцæ дессаги хæ- 
дзæрттæ æма ваннитæ. Исаразтонцæ си бульвар, æ фалæмбулай 
ин ниссагътонцæ сосгъæдæ бæлæстæ, сауæнгæ Машуки хонхи 
уæнгæ. Алли рауæн дæр — кæдзос къахвæндæгтæ, бадæнтæ, де- 
денгугæ фæткæбæл арæзт, хедтæ, павильонтæ. Сауæрти кæлæнти 
исаразтонцæ хурдæститæ, ваннити фæрстæбæл пъалици фæткæ- 
вæрд финститæ; алкæмидæр кæдзос, рæсугъд æма æгъдау... 
Сæттун ибæл: Кавказаг сауæрдæнттæ нур берæ хуæздæр уавæри 
æнцæ; фал мæнæн 6а гъулæг æй, сæ раздæрон æрдзон хузи ке 
нæбал æнцæ, е. Гъулæг мин æй кæрзхæрд хургун къахвæндæгтæ, 
къотæртæ, тæссаг билгæрæнтти нæбал ун. Кæд си еуæй-еу хатт 
сæрбехъулон дæр ракæнинæ, уæддæр. Æнкъардæй си фæстæмæ 
æздахтæн Георгиевскмæ. Уæдмæ æрæхсæвæ ’й. Кæдзос арвбæл 
мингай стъалутæ цæхæр искалдтонцæ. Æз цудтæн Подкумски бил- 
гæрæнтти. Ами мæ хæццæ арæх бадидæ А. Раевский. Игъосидæ 
169 

дони зарунгъæрмæ. Иннæ хуæнхти фалæмбулай бæрзондцъопп 
Бестауи нивæ минæггæнгæ цудæй, æппунвæстаг ниннигъулдæй 
æхсæйвон тари... 
Дуккаг бон нæ фæндаг дардтан Екатериноградмæ. Ами кæд- 
дæр сæрдареуæг кодта паддзахи æрвист лæг. 
Екатериноградæй райдайуй ÆфсæддонТурдзиаг фæндаг; ами 
пости фæндаг фæууй. Уомæ гæсгæ лæвæрд цæуй хъазайхаг æма 
фестæг конвой, уæдта еу дзармадзан. Пост ферветунцæ къуæре 
дууæ хатти æма, еци фæндагбæл ка фæццæуй, етæ æ хæццæ ра- 
нæхстæр унцæ, е хуннуй окази, гъома — заманай фадуат. Мах 
берæ хезун нæ багъудæй. Пост æрцудæй дуккаг бон. Æртиккаг 
бон ба фараст сахаттебæл нæхстæрæрвонг иссан. Не ’мбурдгæнæн 
бунати баеу æй фондзсæдæ лæгей бæрцæ. Барабантæ ниддæгар- 
дугур кодтонцæ æма ранæхстæр ан. Разæй ластонцæ дзармадзан, 
алливарс ба — фестæгæфсæддонтæ. Сæ фæсте радæргъæй-дæр- 
гъæмæ æнцæ къаласкитæ, бричкитæ, салдæтти къибиткитæ, кæ- 
цитæ цудæнцæ еу федарæй иннемæ; еугурей фæсте ба — уæрдунтæ. 
Фæйнæ фарсеми лигъдæнцæ бæхæргъæуттæ æма галæргъæуттæ, 
кæцитæн сæ рæбунти гъазтонцæ ногъайаг бæхгæстæ нимæтти, сæ 
архъанти хæццæ. 
Еци нивæ фиццаг фæууинди мæ зæрдæмæ хъæбæр цудæй, фал 
ибæл тагъд разæрдцъæх дæн. Дзармадзан ластонцæ сабургай, фи- 
тел хъуæцæ кодта æма йбæл салдæттæ сæ тамакутæ исасодзиуонцæ. 
Дзæндæл ке цудан (фиццаг бон æрмæстдæр рацудан 15 версти), 
уомæ гæсгæ хъæбæр истингун дæн: еуемæй, фуртæвдæ рæстæг ад- 
тæй, иннемæй ба, нæ хуæруйнæгтæ дæр исбæркад æнцæ, не ’хсæ- 
веуати бунат — æбæлвурд. Еугуремæй æнадæдæр ба и ногъайаг 
уæрдунти цæлхити къес-къос... Тæтæйрæгтæ сæхе уомæй фестаун- 
цæ, гъома, дан, нæ цæлхити гъæр нæ римæхсæн, мах раст адæн 
ан. Айбæсти мин æхцæуæндæр адтайдæ хумæтæгдæр къуари æмбæл- 
ццон ун. Фæндаг еци еухузон; будуртæ æма рæгътæ. Æрвгæрони 
зиннунцæ Кавкази хуæнхтæ, бонæй-бонмæ сæхе бæрзонддæр есгæ 
цæунцæ. Федæрттæ — нецæййаг, фал аци рауæнти аккаг æнцæ. 
Сæ фалæмбулайтæ — къахт, сæ сæрти кайфæндидæр æнцонæй ба- 
хизтайдæ, изгæ дзармадзан лохгæй, кæци нæбал фехста уартæ граф 
Гудовичи дзаманæй ардæмæ. Фалдзости хъæзтæ æма кæркитæй 
идзаг. Федари хурфи къуар кæлæццаг къæси. Ами хъæбæр зин 
иссерæн æй еу-10 айки, уæдта тауæг месини цумд. 
Фиццаг зингæдæр бунат — федар Минарет. Нæ караван аци 
рауæнмæ цудæй гъæдгæрæнтти, сосгъæдæ æма тæрсæ бæлæстæй 
æмбæрзт туппурти æхсæн. Ами адтæй еу къуар мин цирти — еми- 
нæй ка рамардæй, уонæн. Зиндтæй си æдзæллагхуз деденгутæ. 
Рахесæрдигæй тæмæнтæ калдтонцæ Кавкази цъетегун хуæнхтæ. 
Разæй бæрзонд фæццудæнцæ гъæдæй æмбæрзт рæгътæ. Сæ фæсте 
ба адтæй федар. Æ фалæмбулай бæрæг дардта гъæууат, кæци хун- 
дтæй Тæтæртуп, кæддæр е адтæй Устур Кæсæги сæйрагдæр ра- 
уæн. Сафæ еунæг минарет дзорæг æй уобæл — ами гъæу адтæй. Е 
170 

(минарет) бæрзонд фæццудæй хури цæндити æхсæн. Бæрæг æй, 
раздæр æ рæбунти дон дæр цудæй. Минарети хурфи асийнæ нур- 
ма æгайнæг æй. Æз исхизтæн æ тæккæ сæрккаг хаймæ. Ардигæй 
рагæй нæбал игъусуй моллой азан. Адтæй си еу къуар æнæзонгæ 
номи агоритæбæл, кадæуарзæг бæлццæнтти къохæй финст. 
Нæ фæндаг рæсугъдæй-рæсугъддæр кодта. Хуæнхтæ радæр- 
гъæмæ ’нцæ нæ сæрти. Фонси дзогтæ бæрзæндтæбæл зиндтæнцæ 
уотид мулдзугугау. Сæ фалдзос гъонгæс дæр зиндтæй. Ка ’й зо- 
нуй, уруссаг адтæй, кæци ескæд уацари бахаудтæй æма уотемæй 
ами æрзæронд æй. Æмбалдæнцæ ма нæбæл туппуртæ æма цæрæн- 
уæтти ихæлæнтæ. Дууæ, æртæ циртдзæвæни — надгæрони. Черке- 
сæгти фæткæмæ гæсгæ си нигæд ес бæхбæлбадгутæ. Цирти дор- 
бæл тæтæйрагау финст; дорбæл ма æхца æма æхсаргарди нивтæ — 
гъе уæхæн зæрдæбæлдарæн æвдесæнтæ ниууагътонцæ лæборæг 
рагфиддæлтæ сæ тогмондаг фæдонтæн. 
Черкесæгтæ нæмæ топпи кæсæнæй кæсунцæ. Уой туххæй æма 
сæ мах фæссурдтан æнæкæрон хезнитæй; сæ гъæутæ син ниппурх 
кодтан, æнæгъæнæ адæмихæттитæ бунæскъуд искодтан. Етæ хон- 
хи цъæстæмæ арфæй-арфдæр цæунцæ æма уордигæй 6а æрбалæ- 
борунцæ. Тæккæ сабурдæрцæрæг черкесаги хæццæ дæр хæларцард 
гæнæн нæййес; цийфæнди ку уа, уæддæр æппунвæстаг сæхеуони 
фарс фæууодзæнæнцæ. Сæ хуæнхаг бæгъатæрдзийнадæ дзæвгарæ 
фæмминæг æй. Хъазайхæгти æмбæрцæ ку уонцæ, уæд сæ хæццæ 
стæн хатт истохдзæнæнцæ, фестæг æфсæддонти хæццæ ба æппун- 
дæр некæд истохдзæнæнцæ, мадта дзармадзани уиндæй ба изолмæ 
ледзунцæ. Фал ескæмæй тухгиндæр ку уонцæ, кенæ ба ку зононцæ, 
бунтон æнæбон æй, зæгъгæ, уæд уомæ 6а æнæ ралæборгæ нециху- 
зи фæууодзæнæнцæ. Ами цæргутæ син сæ фудмиутæ хуарз зо- 
нунцæ. Нецихузи мадзал ес уони æрсабур кæнунмæ, цалинмæ син 
—мæнæ Хъирими тæтæйрæгти тохæндзаумæуттæ куд райстонцæ, 
уотæ бакæнонцæ, уæдмæ. Фал уомæн ба фадуат нæййес, уой тух- 
хæй æма ами тогхæстæг хъæбæр нимайунцæ. Уæдта сæмæ тогесун 
уæлиау æвæрд æй. Хъæма æма æхсаргард — сæ царди ахсгиагдæр 
гъуддаг, уонæй сæ сувæллони бонтæй фæстæмæ архайунцæ. 
Уонæмæ лæг рамарун хумæтæг гъуддагбæл нимад æй. Еске уаца- 
ри ку райсунцæ, уæд æй римæхсти дарунцæ хъæбæр лæгъуз уавæр- 
ти, уæдта си гъæуама æхца бакосонцæ. Хъæбæр син косун кæ- 
нунцæ, хом къинсæ син хуæрун кæнунцæ, нæмунцæ сæ, нецæбæл- 
естæбæл дæр. Гъæуай ба сæ кæнунцæ сæ биццеутæ æма сæмæ, дæ 
фудголæн, фæрсмæ дæр ракастæнцæ, сæ фæрстæ син сæ минкъий 
æхсаргæрдтæй никъкъуæхтæ кæндзæнæнцæ. Æрæги æрахæстонцæ 
еу сабур черкесаги, кæци фехста салдати. Æма æхе рæститæ код- 
та, гъома, дан, мæ топп ефтигъд æгæр берæ рæстæг фæцæй. Уæхæн 
адæни хæццæ куд дзоргæ ’й? Еу гъуддагбæл зæрдæдарæн ес: Сау 
денгизи искæсæйнаг хай мах ку бауа æма син Турки хæццæ базар 
кæнуни фадуат ку нæбал уа, уæд барæй-æнæбари дæр нæ хæццæ 
лимæн кæндзæнæнцæ. Нæ гъæздугдзийнадæ нин ку уинонцæ, уæд 
171 

гъæуама æллау кæнонцæ: зæгъæн, уомæн самовар хуарз нæуæг 
гъуддаг уайдæ. Ес ма уомæй тухгиндæр фæткæвæрд, ахурмæ тун- 
дзундзийнади хузи, Евангели парахат кæнун. Черкесæгтæ хуæрз- 
æрæги райстонцæ пусулмон дин. Æма æновудæй ахур кæнунцæ 
Хъуран. Еци дини фарсхуæцгутæн сæ тухгиндæр адтæй Мансур, 
кæци нæ уодæнстæй Уруси æлдареуæг æма карзæй авинста сæ 
нихмæ Кавкази адæмихæттитæ. Æппунфæстаг ахæст æрцудæй æма 
рамардæй Соловецки моладзандони. Кавказ æнгъæл кæсуй кирис- 
тон дини минæвæрттæмæ. Фал уомæй хуæздæр æй адæни кæсун- 
бæл исахур кæнун, уæд дини киунугутæ сæхуæдтæ кæсдзæнæнцæ. 
Æрбахъæрттан Владикавказмæ — хуæнхтæмæ бацæуæнмæ. Æ 
алливарс ибæл æртеголæ ’нцæ ирон гъæутæ. Æз еу гъæумæ баф- 
тудтæн, адтæй си зиан æма фæууидтон мардæвæруни æгъдæуттæ. 
Адæн æмбурд кодтонцæ мæрдгини хæдзарæмæ. Тургъи адтæй уæр- 
дуи, галтæ ’йбæл ефтигъд. Хеуонтæ æма æмбæлттæ æрцудæнцæ 
алли рауæнтæй. Кæугæ цудæнцæ хæдзарæмæ, тумбулкъохæй сæ 
сæртæ хуайгæй. Силгоймæгтæ сæхе дардтонцæ фæткæбæл. Мард 
рахастонцæ нимæтбæл... 
Цæветтон, уолæфгæ кодта æфсæддон 
Е ’фсæддон пæлæзбæл. 
(Ч. Вульф, англ.) 
Æма ’й исæвардтонцæ уæрдуни. Исистонцæ рамæлæги топп 
æма ин æй æ фарсмæ æрæвардтонцæ. Галтæ рараст æнцæ. Æ фæ- 
сте цудæнцæ мæрддзогæнттæ. Мард гъæуама банигæдтайуонцæ 
хуæнхти, гъæуæй еу-дæс æма инсæй версти идарддæр. Гъигагæн 
мин марди æгъдæуттæ лæмбунæг неке балæдæрун кодта. 
Ирæнттæ æНцæ тæккæ мæгурдæр адæмихатт, Кавкази ци адæнтæ 
цæруй, уонæй. Сæ силгоймæгтæ æнцæ хуæрзконд, уæдта, хабар 
куд игъусуй, уотемæй еузæрдуг æнцæ бæлццæнттæбæл. Федари 
бацæуæни фембалдтæн, ахæстъони ка ’дтæй, уæхæн ирон лæги уосæ 
æма кизгæбæл. Лæгæн рæфтад куд хастонцæ, уотемæй. Сæ дууæ 
дæр цудæнцæ æндиудæй. Фал, мæнмæ ку ’рбахæстæг æнцæ, уæдта 
сæ цæсгæмттæ бамбарзтонцæ дæрдгун цæсгомæмбæрзæнтæй. 
Федари фæууидтон черкесаг давд биццеутæ — цæрдæг æма 
рæсугъд. Биццеутæ адтæнцæ фудхилæ, минут дæр æнцойнæ нæ 
лæудтæнцæ. Даргæ ба сæ кæнунцæ фудвадуæтти: æскъудтæ дарæ- 
си, ниссистæ ’нцæ. Еуæй-еуетæбæл 6а фæууидтон гъæдин хъада- 
матæ. Æвæдзи, аманати ка ’й æма фæндон ка цæуй Владикавкази 
федари, етæ уоййасæ нæ тухсунцæ сæ еци уавæрбæл. 
Дзармадзан ни дзæвгарæ рараздæр æй. Мах байзадан хъазай- 
хæгтæ æма фестæг æфсæддонти хæццæ. Кавказ нæ бахудта æ кувд- 
донæмæ. Игъустан æмир гъæр, уæдта фæууидтан, Терк аллирдæмæ 
куд гулфгæнгæ калдæй, уой. Цудан æ галеу фæрсти. Дон тæнæг- 
дæр кæми æй, уоми зилдæнцæ ирон курæнттæ, идардмæ — куй- 
дæнтти хузæн. Куд идарддæр кодтан хуæнхти, уотæ ком нарæг- 
дæргæнгæ цудæй. Унгæг кæмтти Терк æ лæкъун дæнттæ æхсуй 
172 

бæрзонд къæдзæхти сæрти. Æ цуди хæццæ цума ком дæр дзæгъал- 
мугъул кæнуй. Æ уолæнтæй исæрхуй хуæнхти дзабури бунтæ. Æз 
цудтæн фестæгæй, арæх æрлæууинæ æма дес кодтон хуæрзаййев 
æрдзи мæтъæлдзийнадæбæл. Бон адтæй асæст; уæззау мегътæ 
æртеголæ ’нцæ сау хуæнхти цъоппитæбæл. Граф Пушкин æма 
Шернваль, Теркмæ кæсгæй, имистонцæ Иматру æма сæмæ еци 
цæгаттаг дон дессагдæр кастæй. Фал æз ба аци нивтæ нецæй хæццæ 
исбарунгъон адтæн. 
Ларсмæ нæма исхъæрттан, æз десгæнгæ кастæн, Терк унгæг 
къæдзæхти æхсæн куд тундзуй, уомæ, æма, уой бæлахæй конво- 
йæй дзæвгарæ рафæстиау дæн. Уæдмæ кæсун, æма салдат ме 
’рдæмæ æруайуй, идардæй гъæргæнгæ: «Фæстегæй ма изайæ, дæ 
бæрзонддзийнадæ, ра дæ мардзæнæнцæ!» Еци загъд мæмæ æнаху- 
рæй цидæр дессаг фæккастæй. Гъуддаг уой медæгæ æй, æма ирон 
абæрегтæ аци хузи унгæг рауæнти Терк уордæгæй æхсун райдай- 
унцæ бæлццæнтти. Махæй еу къуар бон раздæр аци фæндагбæл 
цудæй инæлар Бекович; æхсун æй райдæдтонцæ æма ма нивæбæл 
раервазтæй. 
Къæдзæхи æхсæнæй зиннуй циуавæрдæр гæнахи ихæлæнтæ; 
ни ’йбæл къупхæ æнцæ ирæнтти хуæнхаг хæдзæрттæ, зæрбатгути 
астъæнтти хузæн. 
Æхсæвеуат кодтан Ларси. Ами фембалдан еу францаг бæлц- 
цонбæл, кæци нæ хъæбæр истæрсун кодта не ’дарддæр фæндаги 
уавæрæй. Загъта нин, зæгъгæ, уæ экипажтæ Къоби ниууадзетæ 
æма уæ фæндаг кæнетæ саргъи бæхтæбæл. Уой хæццæ фиццаг 
хатт баниуазтан къахетаг сæнæ, инод, тæфгæнагæ гæбæтæй, зæр- 
дæбæл Илиади кувд æрлæудтæй: 
Сæгьи гæбæтти сæнæ, нсе цæсти рохс! 
«Илиада» (Гомер) 
Ами иссердтон «Кавказаг уацайрагæй» æскъудтæ номхунд æма ’й 
хъæбæр æхцæуæнæй бакастæн. Кæд цидæртæ гъæуагæ æй, уæдта 
лæмæгъгомау финст æй, уæддæр си берæ гъуддæгтæ 6а бунати 
æнцæ. 
Иннæ бон сæумæраги идарддæр нæ фæндаги кой кодтан. Тур- 
каг уацайрæгтæ аразтонцæ фæндæгтæ. Гъаст кодтонцæ, зæгъгæ, 
хуæрдæй нæ не ’фсадунцæ. Сæ бон исахур ун н’адтæй уруссаг сау 
дзолбæл. Мæ зæрди мин æрæфтудтонцæ, мæ хæлар Шереметьев 
Парижæй ку ’рбаздахтæй, уæд мин ци хабар кодта, уой: «Зин цæрæн 
æй, мæ лимæн, Парижи: бахуæруйнаг си неци ес. Сау дзолæй дæр 
ма дæ нæ бафсаддзæнæнцæ». 
Дариали пост æй Ларсæй авд версти идарддæр. Ами фæйнер- 
дигæй къæдзæхтæ фæрсти хузæн æнцæ. Бацæуæн уотæ нарæг æй, 
уотæ нарæг, æма уингæ нæ, фал æнкъарис æ нарæгдзийнадæ. Ар- 
вæй лентъи хузæн гæппæл цъæх-цъæхид даруй дæ сæрмæ. 
Бæрзонд къæдзæхтæй хауæг къададæнттæ мин мæ зæрди æфта- 
унцæ «Ганимеди æскъæвд» Рембрандти æнахур нивæ. Уой хæццæ 
173 

ма кæмтти рохсдæрти ниви æмæнгæс æй. Еуæй-еу рауæнти Терк 
къæдзæхтæн сæ тæккæ бунтæ æхснуй æма фæндæгтæбæл, ауазни- 
ти хузæн, рæгътæй лæуунцæ дори цæндитæ. Постмæ хæстæг дони 
сæрти цæуй мæнгæфсон хед. Лæууис ибæл, куройнæбæл лæууæ- 
гау, æма гъæз-гъæз кæнуй. Терк ба ин цума æ пернæ зелуй, уоййау. 
Дариали нихмæ кæрз урдуг къæдзæхбæл федари ихæлæнтæ. Тауæ- 
рæхъмæ гæсгæ, ами æхе фæсвæд кодта циуавæрдæр паддзах Да- 
рия, уомæ гæсгæ ком рахудта æхе номæй: аргъау. Дзурд Дариал 
рагон персайнаг æвзагбæл амонуй колдуар. Плиний загъдмæ гæсгæ, 
аци рауæн æй Кавкази колдуар, рæдудæй ба ’й хонунцæ Каспиаг. 
Æцæгæйдæр, ком æхгæд адтæй колдуæрттæй, æфсæйнаг тæлитæй 
федаргонд гъæдин колдуæрттæй. Сæ бунти, финсуй Плиний, цæуй 
дон Дириодорис. Ами арæзт æрцудæй федар, цæмæй ибæл гъæд- 
даг адæмихæттитæ ма ’мпурстайуонцæ, уой туххæй (кæсæ граф 
Потоцкиййи балци, аци ахурадон финст испаниаг романти хузæн 
дессаг æй; Потоцкий — бæлццон, финсæг æма историк. Францаг 
æвзагбæл ниффинста «Балци Астрахани будурти æма Кавкази», 
Париж, 1829). 
Дариалæй идарддæр цудан Хъазбегмæ. Хонхи фарси фæууид- 
тан медæмæ дзæвгарæ къæртгонд, топпихуаси фехæлдæй. Етæ ад- 
тæнцæ Троицкаг колдуæрттæ. Аци рауæнæн æ бунти раздæр фæн- 
даг цудæй, нур ба Терк уобæлти кæлуй, арæх æ цæуæнтæ æййев- 
гæй. 
Хъазбеги гъæумæ хæстæг бацудан Æрра адагæбæл. Ами мæс- 
къи уарунти фæсте дон е ’цæгæй исæмбохуй. Нур ба бунтон сор 
адтæй æма си æ коййæй уæлдай неци зиндтæй. 
Хъазбеги гъæу æй Хъазбеги хонхи бунмæ æвæрд æма æй къниаз 
Хъазбегий цæрæнуат. Е адтæй дууинсæй анздзуд лæг, къæхæни асæ. 
Мах ибæл фембалдан тукани (уотæ хуннуй гурдзиаг хуæрæндонæ, 
кæци æй дзæвгарæ мæгурдæр æма æнæфснайддæр уруссаг хуæрæн- 
донæй). Бацæуæни адтæй устур гæбæт, æстори царæй, æ цуппар 
къахи ниххæбæццæ уогæй. Уæйуги асæ лæг си иста æнæнгъизт сæнæ 
æма мæмæ еу къуар фарстай равардта. Æз дæр ин сæбæл аккаг 
дзуæппитæ равардтон. Уотемæй хæларæй рахецæн ан. 
Лæг алцæбæлдæр тагъд райахур уй. Еу суткæ ку рацудæй, 
уæд Терк æма æхсæрдзæнти унæр уоййасæ нæбал æнкъардтон. 
Уæдта мæмæ къæдзæхтæ æма фæхстæ дæр уотæ дессаг нæбал ка- 
стæнцæ. Æма нур Тифлисмæ бахъæртун иссæй ме ’стурдæр са- 
гъæс. Гъуди дæр нецибал кодтон мæ алливæрсти, гъæу Хъазбегий 
рæзти ку цудтæн, уæд. Кæддæр Чатырдаги рæзти ку накæ кодтон, 
уой хузæн. Раст зæгъгæй, уæди мегъæ æма уаруни фæууинæн дæр 
неци адтæй. 
Хъазбегиæй минкъий идарддæр нæбæл еу-цалдæр уæрдунгини 
рамбалдæнцæ. Хизтонцæ персайнаг принци. Цалдæнмæ уæрдун- 
гинтæ кæрæдземæн над лæвардтонцæ, уæдмæ мин конвоййи афи- 
цер балæдæрун кодта, зæгъгæ, мæ хæццæ ес персайнаг поэт. Мæн 
фæндонмæ гæсгæ базонгæ ан Фазил-Хани хæццæ. Æз, тæлмаци- 
174 

гæнæги фæрци, дзорун райдæдтон еци дессаг хузæй. Фал мин 
Фазил-Хан хумæтæги æмбаргæ салам ку равардта, уæд мæхецæй 
хъæбæр бафсæрми дæн. Е æ зæрдæ дардта, зæгъгæ, Петербурги 
лæмбунæг фембæлдзинан. Æма нур, мæнæ нæ аци фембæлд цубур 
ке рауадæй, е ин зин адтæй. Æфсæрмигæнгæй æз дæр мæ дзурди 
’здæх раййивтон æма рахизтæн европæйаг æздæхмæ. Е ба дин мæ 
уруссаг айуан дзубанди. Иннæ хатт лæгæн æ уæлдзар ходæмæ 
гæсгæ нæбал аргъ кæндзæнæн, кенæ ба — æ хурст нихтæмæ гæсгæ. 
Къоби пост æй Хъуди хонхи тæккæ буни. Уобæлти нин цæугæ 
адтæй. Æрæхсæвеуат си кодтан æма сагъæси бацудан, аци тæссаг 
надбæл ци амалæй иссæуæн, уобæл. Нæ экипажтæ ниууадзæн æма 
хъазайхæгти бæхтæбæл рабадæн, æви ирон уæрдунтæмæ рарве- 
тæн? Ци нæ фæууй, зæгъгæ, æз нæ еугурей номæй ниффинстон 
аци зилди хецау г.Чиляевмæ галуæрдунти туххæй æма уотемæй 
ниххустан. 
Иннæбон, еу-дууадæс сахаттебæл, игъосæн гъæр æма нæгæ; 
фæууидтон æнахур нивæ — 18 уæрдуни, мæллæг галтæ сæбæл 
ефтигъдæй, ласунцæ мæ лимæн 0-й рæуæг къаласкæ. Галдзоргугæ 
— бæгънæгарæзт ирæнттæ. Еци нивæмæ кæсгæй, æнæдузæрдугæй 
исфæндæ кодтон: мæ уæззау петербургаг къаласкæ фæстæмæ Вла- 
дикавказмæ рарветун, Тифлисмæ ба — бæхтæбæл цæун. Граф Пуш- 
кин мæ хæццæ нæ арази кодта. Уой фæндадтæй: галтæбæл æ бричкæ 
бафтаун æма уотемæй цъетегун рагъбæл бахезун. Æма ами фæххе- 
цæн ан; æз рандæдæн болкъон Огареви хæццæ фæндагмæ æркæ- 
сунмæ. 
Над адтæй зæйласæни сæрти. Еци зæйæ, дан, æрцудæй 1827 
анзи, июни кæрони. (Уæхæн цаутæ æрцæунцæ авд анземæ еу хатт). 
Нур нæ гъудæй уой сæрти рахезун. Æнæгъæнæ хуæнхтæ еу версти 
æндæргъцæ æркалдæнцæ æма æраузтонцæ Терк. Донæн дууæ са- 
хаттей дæргъи рацæуни фадуат не ’ссæй. Уавæр хъæбæр тæссаг 
адтæй. 
Цудан кæрз хæрди. Нæ бæхтæ хастæнцæ хæмпос мети, бунæй 
ба си игъустæй сауæдони хæл-хæл. Æз дессагæн кастæн фæндагмæ, 
лæдæрдтæн æй — абæлти уæрдун нецихузи иссæудзæнæй. 
Еци рæстæги мæ гъостæбæл хургъæр æрцудæй. «Зæйæ рацæуй», 
— балæдæрун мин кодта г. Огарев. Фарсæрдæмæ ракастæн æма 
фæууидтон: мети цæндæ хонхæй рахецæн æй æма урдугмæ гурдæй. 
Ауæхæн минкъий зæйтæ ами арæх цæунцæ. Фарæ уруссаг бæхтæ- 
рæг Барзи ’фцæгбал цудæй; зæйæ раскъудæй æма еци гулфгæнгæ 
арæргъавта уæрдун. Да фудгол уотæ: бунисæвд бацæнцæ лæг, уæр- 
дун æма бæх. Исхъæрттан хонхæн æ тæккæ цъонгмæ. Ами ес дорин 
дзиуарæ, рагон циртдзæвæн, ба ймæ зилдæй Ермолов. 
Ами бæлццæнттæ фестæгæй фæццæунцæ. Æрæги 6а си цудæй 
фæсарæйнаг консул; не ’ндиудта æма ’й æ цæститæ бастæй исхуд- 
тонцæ. Сæрмæ ку ’схъæрттæй, уæд Хуцаумæ кувта, ка ’й исефхæ- 
ста, уонæй ба устур хатиртæ курдта. 
Тузмæг Кавказæй зæрдæмæдзæугæ Гурдзимæ æрбахъæртгæй, 
175 

адæймаги размæ æнахур дессаги нивтæ исистуй... Хонсайраг уæл- 
дæф æхцæуæндзийнадæ лæвардта бæлццæнттæн. Хъуди хонхæй 
кæсгæй, дзæбæх исзиндтай Кайшаурий далвазæ, æ рæзбунтæ æма 
цæрæггун кьæдзæхтæ, рохс Арагвæ си къæлос-мæлосæй, æвзестæ 
лентъау зиндтай. Еци нивæмæ кастан æртæ версти бæрзæндæнæй... 
Æ фæндæгтæ — хъæбæр тæссаг. 
На над адтæй дæлвæзæмæ. Кæдзос арвæй æркастæй къæлос 
мæйæ. Изæр адтæй æнæудзæл æма гъар. Æз æрфусун кодтон г. Чи- 
ляеви хæдзари, Арагви билæбæл. Иннæ бон, мæ хуарз фусу- 
нæн хуæрзбон зæгъгæй, идарддæр рараст дæн. 
Ами райдæдта Гурдзи. Æнкъард кæмттæ æма тузмæг Терки 
фæсте байтигъд æнцæ рохс дæлвæзтæ. Уоми заргæ цудæй игъæл- 
дзæг Арагвæ. Гæмæх къæдзæхти фæсте мæ рази исистадæнцæ цъæх- 
цъæхид кæрдæгæй æмбæрзт хуæнхтæ æма рæзæ бæлæстæ. Æхсæр- 
дзæнти уиндæй зæрдæ рохс кодта. Еу рауæн ба мæмæ уотæ кас- 
тæй, цума дон урдугмæ нæ, фал хæрдмæ, хонхмæ цудæй. 
Пайсанаурий мæ бæхтæ баййивтон. Ами фембалдтæн уруссаг 
афицербæл, кæци фæндараст кодта персайнаг принци. 
Уотæ рæхги æригъустон дзæнгæргути зæлланг. Кæсун æма, 
дзæвгарæ хъадирти къуар æддæгвæстети уæззау уæргътæ хæссунцæ. 
Æз бæхтæ нæбал бахизтон, фал фестæгæй рандæдæн; Ананурæй 
еу версти æрдæг идарддæр фембалдтæн Хозрев-Мирзабæл. Æ эки- 
пажтæ лæугæ кодтонцæ. Къаласкæй ракастæй æма мин салам ра- 
вардта. Раздæр ку фембалдан, уæд сæмæ уомæй еу-æртæ сахаттей 
фæсте бампурстонцæ хуæнхæгтæ. Фæтти скъот фегъосгæй, Хоз- 
рев рагæпп ласта къаласкæй, бæхбæл фæббадтæй æма ралигъдæй. 
Æ хæццæ ци уруссæгтæ адтæй, етæ е ’ндиуддзийнадæбæл десæй 
мардæнцæ. Гъуддаг уой медæгæ æй, æма æвзонг азиаг не ’сахур 
æй къаласки цæун. Уомæ гæсгæ ’ймæ еци равгæ къæппæги хузæн 
фæккастæй. 
Фестæгæй æрхъæрттæн Ананурмæ, фал æппундæр нæ бауæгæ 
дæн. Уæди уæнгæ дæр бæхтæ нæма разиндтæнцæ. Куд мин загъ- 
тонцæ, уотемæй ма Душетмæ гъудæй 10 верстей бæрцæ. Фестæгæй 
бабæй рараст дæн. Æрмæст мæ нур еудадзугдæр хæрди цæун гъу- 
дæй æма мæбæл и над инсæй верстей дæргъæн ниццæй. 
Фæндаг мин кæд æнæзонгæ адтæй, уæддæр ибæл фæдздзæ- 
гъæл унæй тæссаг н’адтæй. Æрмæст æй сауæрдæнттæ кæми æргъав- 
тонцæ, уоми ба си уæрагисæрмæ хæссæнтæ иссæй. Аци надбæл 
мæбæл еугур талингæ æрцæй. Игъусун райдæдта куйти неун æма 
рæйунгъæр. Фæннифсгундæр дæн, кæд, зæгъун, горæтмæ исхæс- 
тæг ан. Фал неци: рæйдтæнцæ гурдзиаг фиййаути куйтæ, неугæ ба 
кодтонцæ шакалтæ. Æз мæхемæ хъæбæр исмæстгун дæн, иннетæй 
раздæр ке рацудтæн, уой туххæй, фал ма мин ци гæнæн адтæй. 
Æппунвæстаг исзиндтæнцæ рохситæ æма æмбесæхсæви рæстæги 
хæдзæрттæмæ æрбахъæрттæн. Фиццагдæр мæбæл ци цæрæг рам- 
балдæй, е мæ абазибæл городничиймæ фæххудта. 
Городничий адтæй зæронд гурдзиаг афицер. Æз æй ниддæмд- 
176 

тон, цæмæй мин, фиццагидæр — уати мадзал искæна, дуккагæй — 
сæни стакан, æртиккагæй ба мин мæ кегъæрейæн абази радта. Куд 
мæ исиуазæг кодтайдæ городничий, уой нæ зудта æма мæмæ сæццæ 
кастæй. Ба ’й феппайдтон, гъуддаг кæнунмæ уотæ нæ тагъд кæ- 
нуй, æма, хатир ракоргæй, мæ дарæс ласун райдæдтон. Куд мæ 
нивæн, мæ дзиппи фæндаггони æвдесæндар разиндтæй, æма мæ, 
æппунвæстаг, алцæмæйдæр исрæвдзæ кодта. Уайтагъд мæхе ди- 
ванбæл æруагътон; æнгъæл адтæн, аци фæлладæй нуртæккæ æрба- 
фунæй уодзæнæн, фал кæми. Æхсæукъитæ и шакалтæй берæ дес- 
сагдæр разиндтæнцæ — æхсæвæ-бонмæ мæ цъундæ кæнун дæр нæ 
бауагътонцæ. Сæумæй мæмæ ме ’мбæлццон æрбацудæй æма мин 
загъта: «Граф Пушкин галуæрдуни æрбахъæрттæй Душетмæ». Мæхе 
тагъдгомау рæвдзæ кæнун райдæдтон. Æма бабæй граф Пушкин, 
уæдта Шарнвали хæццæ нæ балций ранæхстæр ан. Уотемæй Ду- 
шетæй рахецæн дæн, иннæ ’хсæвæ Тифлиси ке æхсæвеуат кæн- 
дзæнæн, еци нифсæй. Идæрддæр дæр нæ балци цудæй рæсугъд 
æрдзи гъæбеси, фал си цæрæг ба уоййасæ берæ н’ адтæй. Гарцис- 
калайæй еу-цалдæр версти идарддæр ку фæцан, уæд нæ Курай 
сæрти рагон хедбæл цæун багъудæй. Аци хед адтæй ромаг тугъд- 
титæ фæууинæг. Идарддæр цудан сæпп æма догъæй. Уотемæй 
æхсæви еуæндæс сахаттебæл æрбахъæрттан Тифлисмæ. 
ДУККАГ СÆР 
Тифлис. Адæмон абанатпæ. Æнсефиндз Гассан. Гурдзиаг 
фсетпкитсе. Зартæ. Къахетаг ссенсе. Тсевдити лазсе. Хъа- 
зардзийнадсе. Горсети нивсе. Тифлиссей фсестсемсе раз- 
дсехт. Гурдзиаг æхсæвæ. Сомех. Дууердсемсе бацсеусен. 
Сомехаг гъсеу. Гергертсе. Грибоедов. Ведобдал. Минера- 
лон сауседонсе. Уадсе хусенхти. Æхссевеуат Гумрахи. Ара- 
рат. Арсен. Туркаг иуазсегуарзондзийнадсе. Хъарс. Соме- 
хаг бийнонтсе. Хъарссей рацуд. Граф Паскевичи лагеръ. 
Æз æрлæудтæн трактири, дуккаг бон ба рандæдæн тифлисаг 
игъустгонд абанатæмæ. Горæти берæ адæн адтæй, азиаг арæзтæдтæ 
æма мин сæ базар мæ зæрди æрæфтудтонцæ Кишинев. Къæдзæ 
æма нарæг гъæунгти цудæнцæ хæргутæ æд уæргътæ; галуæрдун 
кæми рацæуидæ, уоми ба гъæунгæ æрæхгæд уидæ. Сомехæгтæ, 
гурдзиаггæ, черкесæгтæ, персайнæгтæ æмбурд кодтонцæ фæзи. Се 
’хсæнти хъарабахаг бæхтæбæл зилдæнцæ æригон уруссаг чинов- 
никтæ. Абанай бацæуæни бадтæй æ хецау, зæронд персайнаг. Дуар 
мин ку байгон кодта, уæд, урух уатмæ бацæугæй, ци фæууидтон? 
Еу-фæндзай силгоймаги, алли карæнтæ; ка си æрдæгбæгънæг, ка 
— цъеубæгънæг, ка æ хъæппæлтæ ласун райдæдта. Æз фæкъкъех 
дæн. «Цæуæн, цæуæн, — дзоруй мæмæ хецау, — абони геуæргибон 
— силгоймæгти æртайæн бон. Неци кæнуй, ма тухсæ». Тухсгæ нæ, 
фал мин æхцæуæн æй. Силгоймæгтæ ба, æз æрбацудтæн, æви нæ, 
уой гъуди дæр не ’ркодтонцæ. Раст сæ медастæу дзубанди дæр нæ 
12 Кънбирти Амурхан 
177 

ниууагътонцæ. Æ цæсгом си неке байаууон кодта; еу дæр си æ 
хъæппæлтæ ласун нæ ниууагъта. Игурд адтæн æви нæ, уой си 
лæдæргæ дæр неке ’ркодта. Беретæ си, æцæгæйдæр, æнæуагæ 
хуæрзконд æма гурведауцæ адтæнцæ. Мæ зæрдæбæл æрлæудтæй 
мæнæ аци æмдзæвгæ: 
Хуæрзаййев гурдзиаг кизгæ, 
Сурхросæй æма кæдзосæй 
Æрттевæнтæ фæккалуй æ цæсгом, 
Ку рацæуй Тифлисаг дæнттæй. 
(Далла Рук, анг.) 
Фал гурдзиаг зæронд уоститæй илгъагдæр ба неци зонун: етæ 
сайтæнттæ ’нцæ. 
Персайнаг мæ бакодта абанамæ. Ами къæдзæхи арфкъагъд ван- 
нæмæ калдæй тæвдæ сæуæдонæ. Тифлисаг абанати дессагæн, кæ- 
дæй цæрун, уæдæй нæма фæууидтон нæдæр Уæрæсей, нæдæр 
Турки. Лæмбунæг сæбæл радзордзæнæн. 
Хецау мæ ниууагъта тæтæйраг абанагæси евгет. Лæг æнæфиндз 
адтæй, фал æ кустмæ ба æнæуагæ хуарз арæхстæй. Гассан (уотæ 
хундтæй æнæфиндз тæтæйраг) мæ дæлгоммæ æрхуссун кодта до- 
рин пъолбæл; уой фæсте мин ме ’уæнгтæ æздохун æма ивазун рай- 
дæдта, хуаста мæ, æ тухæ-æ бонæй, тумбул къохæй, фал æхцæ- 
уæндзийнадæй уæлдай рист нæ лæдæрдтæн. (Азиаг абанагæстæ, 
сæ фурдессагæй, еуæй-еу хатт лæгæн æ усхъитæбæл ислæуунцæ, 
æ сунтæбæл ин бадгæ кафт кæнун райдайунцæ; е хъæбæр хуарз 
фæууй.) 
Уой фæсте мин еу дзæвгарæ мæ бауæр æздирвта цъоппин къо- 
хæрходæй, тæвдæ дон мæбæл калгæй, фæстагмæ ба мæ æхснадта 
сапойнæй финкæгонд дивилæй. Ци æхцæуæндзийнадæ æнкъард- 
тон, уой мæ бон зæгъун дæр нæ ’й: тæвдæ сапондон уæлдæфи 
хузæн бауæрбæл калдæй. Еци хуарз гъуддæгутæ уруссаг абанай 
ку исуонцæ, уæд абанауарзгутæ уой туххæй хъæбæр арфиаг уодзæ- 
нæнцæ. 
Уой фæсте мæ Гассан ваннæмæ ниууагъта; гъе уобæл фæцæй 
церемони. 
Тифлиси мæ фæндадтæй Раевскийи фæууинун. (Н. Н. Раевс- 
кий — кæстæр, командæ кодта кавалерион бригадæн), фал е уæдмæ 
рандæй балций æма Паскевичæн загътон, цæмæй мин барæ радта 
армимæ фæццæунмæ. 
Дууæ къуæрей фæддæн Тифлиси æма базонгæ дæн ецирдигон 
æхсæнади хæццæ. Санковский уагъта «Тифлисаг ведомоститæ». 
Гурдзий туххæй мин цæмæдессаг хабæрттæ ракодта. Уæлдайдæр, 
къниаз Цицианови, уæдта А. П. Ермолови туххæй. Санковский 
Гурдзий берæ уарзуй æма ин æууæндуй æ бæллеццаг федæнбæл. 
1783 анзи Гурдзи, е ’нæбари бони, æхе бахатта Уæрæсемæ, 
цæмæй ибæл æ фарс дара. Уой фæрци зундгонд Аге-Магомеди бон 
178 

нæбал иссæй Тифлис байсун æма фехалун, уæдта 20000 цæрæги 
уацари райсун. (Е адтæй 1795 анзи). 1802 анзи ба Гурдзибæл æ 
арм дарун райдæдта император Александр. Гурдзиæгтæ тохæг адæн 
æнцæ. Сæ бæгъатæрдзийнадæ бæрæг æй мах æмварс тохгæй дæр. 
Ахурадæмæ сæмæ устур тундзундзийнадæ ес. Игъæлдзæг æма ли- 
мæнцард кæнун уарзунцæ. Лæгтæ бæрæгбæнтти баниуазунцæ æма 
игьæлдзæг кæнунцæ гъæунгти. Сауцæстæ биццеутæ зарунцæ, гæп- 
питæ æма къублецтæ кæнунцæ, силгоймæгтæ ба кафунцæ. 
Дзæбæх æй гурдзиаг зар. Ис мин тæлмаци кодтонцæ еу зар, 
нæуæг рæстæги арæзт, бастдзийнадæ си уоййасæ дессаг хуарз нæй- 
йес, фал си поэзи ба тæлфуй... 
Гурдзиæгтæ мах хузæн æнæбæрцæ ниуæзт нæ кæнунцæ, фал 
ниуæзтæн ба федар æнцæ. 
Сæ сæнæ ескумæ ласгæй лæгъуз кæнуй, медбæсти ниуазунмæ 
ба ин æмбал нæййес. Къахетаг æма карабахаг сæнтæ еуæй-еу бур- 
гойнаг сæнтæй нецæмæй лæгъуздæр æнцæ. Даргæ ба сæ кæнунцæ 
зæнхинигæд устур буркути. Ба сæ игон кæнунцæ кадгин уавæри. 
Æрæги уруссаг драгун сосæггай байгон кодта уæхæн бурку æма 
къахетаг сæни ранигъулдæй æнамонд Кларенсау (англисаг герцог 
Г. Кларенсæн маруни тæрхон ку рахастонцæ, уæд ракурдта тæр- 
хонгæнгутæй, цæмæй æй сæни боцикъай ниннихъолонцæ). 
Тифлис æй Курай дони билæбæл, æндзæри. Æ алливарс — 
хуæнхтæ. Уотæ ’йбæл æртеголæ ’нцæ аллирдигæй æма ’ймæ уæл- 
дæф æрбацæуæн некуцæй ес. Уой бæлахæй хор бони уæлдæф тæвдæ 
нæ, фал фицгæ фæккæнуй. Уомæй фæууй Тифлиси æнæуаг тæвдæ. 
Æ ном дæр уомæй уотæ ’й. (Тифлис — Калак — гъома, Тæвдæ 
горæт). 
Горæтæн æ фулдæр хай арæзт æй азиаг уагбæл. Æ цæгаттаг 
фарси ба зиннуй европæйаг архитектурæ æма си ес раст фæзуæттæ. 
Базари ес цалдæр рæнгъи æвæрд; фулдæр си фæууй персайнаг 
æма туркаг товартæ, иннæ рауæнтæмæ гæсгæ, сæ аргъ аслам æй. 
Еугур искæсæйнаг бæстити дæр тифлисаг тохæндзаумау хуарз аргъ 
кæнуй. Граф Самойлов æма В. ами бæгъатæр лæгтæбæл нимад 
æнцæ. Се ’хсаргæрдтæй етæ еу цæфæн фус дууæ рахаун кæнунцæ, 
уæдта гали сæр ракъуæрунцæ. 
Тифлиси фулдæр цæруй сомехæгтæ. 1825 анзи ами уонæй ад- 
тæй 2500 бийнонти. Æрмæст а фæстаг тугъдтити рæстæги сæ ни- 
мæдзæ фæмминкъийдæр æй. Гурдзиаг бийнонти нимæдзæ ба хъæр- 
туй 1500-мæ. Ами уруссæгтæ сæхе бунæттон цæргутæбæл нæ ни- 
майунцæ. Уомæн æма, æфсæддонтæ уогæй, æрмæстдæр се ’хæс 
æнхæст кæнунцæ. Æвзонг паддзахадон косгутæ дæр Гурдзимæ 
æрцæунцæ паддзахадон гъуддаги. Æма ами сæхе фæннимайунцæ 
æнæбари æрвист адæнбæл. 
Тифлисаг климæг хуарз нæ ’й. Ами тæвдитæ хъæбæр тæссаг 
æнцæ... Резæнгæси, Хъирими, уæдта Молдавий куд фæууй, раст 
уотæ ’й æма сæ дзæбæх дæр еци еухузон кæнунцæ. 
Горæти цæргутæ ниуазунцæ Курай дон — лæкъун, фал хуæр- 
179 

задæ ’й. Еугур дæнттæ, уæдта цъаййи дæнттæ дæр сауæдони адæ 
кæнунцæ. Фал си сæнæ парахат æй, æма си и дони нæ ун уотæ 
бæрæг нæ ’й. 
Тифлиси мæмæ дессаг фæккастæй, æхцай куд неци бæркад ес, 
е. Дууæ гъæунги рацудтæн бæхтæбæл æма мæ уой туххæй дууæ 
соми æвзестæ æхцæ федун гъудæй. Æз æнгъæл адтæн, гъома, æрцæ- 
уæг æй æма ми уомæ гæсгæ берæ агоруй, фал мин балæдæрун 
кодтонцæ — æцæгæй уой аргъ æй. Иннæ гъуддæгутæ дæр гъе уотæ 
— хъазар. 
Фæццудан немуцаг колонимæ рæфтад кæнунмæ. Ниуазтан си 
еу æнадæ хеконд сæнæ. Нецæййаг рæфтадбæл бафистан хъæбæр 
берæ ’хца. Мæхе хуæрæндони дæр гъе уотæ лæгъуз æма хъазар 
адтæй хуæруйнаг. Инæлар Стрекалов (Тифлиси æфсæддон губер- 
натор) мæ еухатт рæфтад кæнунмæ фæххудта. Мæ фидбилизæн, 
ардæмæ хунд адтæнцæ англисаг инæлартæ дæр. Лæггадæгæнгугæ 
хуæруйнаг лæвардтонцæ цинтæмæ гæсгæ. Мæнбæл си неци æруа- 
дæй æма стонгæй фестадтæн. Бунисæвд бауæд тифлисаг гастро- 
ном. 
Æз хизтон, мæ гъуддагмæ мин кæд æркæсдзæнæнцæ, уой. 
Æппунвæстаг финстæг райстон Раевскиййæй. Финста мæмæ, цæ- 
мæй æвæстеуатæй рацæуон Хъарсмæ. Уомæн æма еу къуар боней 
фæсте æфсад идарддæр цæуниау æй. Æз рандæ дæн раст иннæ 
бон. 
Цудтæн бæхбæл, хъазайхаг поститæбæл сæ æййевгæй. Зæнхæ 
фуртæвдæй цæфстæй. Гурдзиаг гъæутæ, идардæй кæсгæй, алæ- 
мæттаг рæзбунти хузæн зинниуонцæ, фал сæмæ ку бахъæрттайсæ, 
уæдта фæууидтайсæ еу къуар мæгур къæси ругæйдзаг гæдибæлæ- 
сти буни. Хор ранигулдæй, фал ма уæлдæф ба хъæбæр инод ад- 
тæй: 
Æхсæвтæ тæвдæ! 
Æстъалутæ дзæгъæл!.. 
Истулдæй мæйдзалх, дуйне æнæудзæл. Еци æнæунæр изæри 
игъустæй æрмæстдæр мæ бæхи къахгъæр. Над мæбæл ниддаргъ 
æй, фал цæрæн бæстæбæл нæма рамбалдтæн. Æппунфæстаг еу 
хæдзарæмæ æрбахъæрттæн. Дуар бахуастон æма мæмæ хæдзари 
хецау ракастæй. Æз си дон ракурдтон фиццаг уруссагау, уæдта 
тæтæйрагау. Нæ мæ балæдæрдтæй. Дессаг, Тифлисæй æртин вер- 
сти идарддæр Перс æма Турки фæндагбæл еу дзурд дæр нæ зудта 
е уруссагау, е ба тæтæйрагау. 
Æхсæвеуат кодтон хъазайхаг пости, бони цъæхтæбæл ба ра- 
раст дæн мæ фæндагбæл. Цудтæн гъæдтæ æма хуæнхти æхсæн. Ра 
мæбæл æмбалдæнцæ тæтæйраг бæлццæнттæ; сæ хæццæ адтæй еу 
къуар силгоймаги цæсгомæмбæрзæнти; зиндтæнцæ æрмæстдæр сæ 
цæститæ æма сæ къахидарæс. Æз цæун райдæдтон Безобдали 
хонхмæ, е хецæн кодта Гурдзий зæнхæ рагон Сомехæй. Къæдзал- 
мудзул фæндаг цудæй хуæнхрæбунти. Ами бахизтæн еу унгæг ком- 
180 

бæл, кæци, æнгъæлдæн, хундтæй «Берæгъти колдуæрттæ». Æма 
рахъæрттæн Гурдзий æрдзон арæнмæ. Æмбæлгæ цудтæн нæуæг 
хуæнхтæ, нæуæг æрвгæрæнттæбæл. Дæлдæр ба райтигъд æнцæ 
халсарти цъæх-цъæхид будуртæ. Фæстæмæ ма еухатт ракастæн 
аруд Гурдзимæ æма урдугмæ цæун райдæдтон Сомехи сатæг дæл- 
вæзтæмæ. Мæ уодæн хъæбæр фехцæуæн æй, тæвдæ ке нæбал ад- 
тæй, уомæй. Ами бунтон æндæрхузи фæцæй климæт. 
Бæхтæбæл мин мæ уæргътæ ка хаста, еци лæг дзæвгарæ рафæ- 
стиау æй. Æз цудтæн еунæгæй деденæггун будурти, мæ алливарс 
ба — хуæнхтæ. Æнæргъудиæй раевгъудтæн, мæ бæхтæ баййеву 
ниау кæми адтæн, еци постбæл. Фæндагбæл мæбæл рацудæй æхсæз 
сахатти æма мæмæ æрдзи æндæрхузæндзийнадæ дессаг кæсун рай- 
дæдта. Еу рауæн — хури цæндитæ, хæдзæртти хузæн, æма сæмæ 
бараст дæн. Æцæгæйдæр æрбахъæрттæн сомехаг гъæумæ. Цалдæр 
силгоймаги гъолæнттæ дарæси уæлиндзи сæрбæл бадтæнцæ. Мæ 
дзурд син куддæр-муддæртæй балæдæрун кодтон. Силгоймæгтæй 
еу медæмæ бацудæй — рахаста цихт æма æхсир. Еу къуар минутти 
рауолæфтæн æма бабæй мæ цуди кой кодтон. Кæсун, æма донгон, 
бæрзонд билæбæл мæ нихмæ — Гергери федар. Æртæ хæнхулебæл 
дон финкæкалгæ сæрмесиндзæгмæ хаудтæй. Донуордæг фæддæн. 
Галти уæрдун исраст æй хæрди. Æ фæсте цудæй еу къуар гур- 
дзиаги. 
— Кæцæй цотæ? — фæрсун сæ. 
— Тегеранæй. 
— Ци ласетæ? 
— Грибоеди. 
— Етæ ластонцæ Грибоедови мард Тифлиси уæнгæ. 
Не ’нгъæл адтæн, ескæд ма нæхе Грибоедовбæл рамбæлдзæ- 
нæн, уой. Фæстагдæр хатт ма ’й фарæ фæууидтон, Петербурги, 
Персимæ цæуни размæ. Гъе уæд хъæбар æнкъард адтæй, уæдта 
æхецæн цидæр фидбилиз ниллæдæрдтæй. Æз ин зæрдитæ бæргæ 
æвардтон, фал уотæ бакодта: «Сумах еци адæни нæма зонетæ. 
Фæууиндзинайтæ: гъуддаг кæрдтæмæ æрцæудзæнæй». Уой гъу- 
димæ гæсгæ, ку рамæла, уæд е ’вдай фуртей æхсæн тох раеудагъ 
уодзæнæй. Зæронд сах ма уодæгас æй, фал Грибоедови зæгъдтитæ 
ба æрцудæнцæ. Фæммард æй персайнæгти хъæматæй, се ’нæфæу 
уинд æма мæнгарддзийнади лазæй. Уотæ ’й нийæведауцæ кодтонцæ, 
æма ин æ мард бафæсмæрæн дæр нæбал адтæй. Æрмæстдæр æ 
къох кæддæр дамбацайæй цæф адтæй æма ’й уомæй базунд кин- 
дæй. 
Æз Грибоедови хæццæ базонгæ дæн 1817 анзи. Æнтъуссæг уодис- 
конд ин адтæй, мастхæссæг зунд, уæдта хæларзæрдæ æмбал. Æ 
еугур лæмæгъдзийнæдтæ æма гъæнтæ дæр адæнмæ æнцæ. Алцæ- 
мæйдæр зæрдæмæдзæугæ адтæй. Е ’рдзон курдиадæмæ гæсгæ — 
цитæ берæ уарзта. Дзæвгарæ рæстæг æй зонгæ дæр неке кодта. 
Паддзахадон гъуддæгги ин берæ бакæнун бантæстайдæ. Æ поэти- 
кон курдиадæн аргъгонд не ’рцудæй, æ бæгъатæрдзийнадæ дæр берæ 
181 

рæстæги дузæрдуггаг адтæй. Е ’мбæлттæй æй еу къуар лæги нимад- 
тонцæ, фал ин етæ æ кой ке рази искæниуонцæ, етæ ба æнæууæнки 
худт кæнун райдаиуонцæ. Адæн æууæндунцæ æрмæстдæр кадæ- 
бæл, фал нæ фæллæдæрунцæ; се ’хсæн униау фæууй Наполеони 
хузæн, фал, естæй бæлахæй, ротæн дæр разамунд некæд лæвардта, 
кенæ ба æндæр Декарт, кæци рæнгъæ дæр нæ ниммухур кодта «Мæс- 
куйаг телеграфи». Уогæ, æвæдзи, нæ кадæ фæццæуй нæ хеуарзон- 
дзийнадæй; уордæмæ ба ма фæххауй нæ дзурди уагæ дæр. 
Грибоедови цард цидæр мегьтæй аууонгонд æрцудæй; æ царди 
уавæр æма уодискондмæ гæсгæ. Лæдæрдтæй æй, е ’взонг царди- 
уагæй æй раздæр исцох ун гъудæй. Æппунвæстаг хуæрзбон загъта 
Петербургæн æма æ фæндон цардæн. Рандæй Гурдзимæ æма си 
фæцæй аст анзи. Еци рæстæги еудадзуг æнæнцойнæй куста. 1824 
анзи æрбаздахтæй Мæскумæ æма райдæдта е ’нтæстити рæстæг. 
Æ къохæйфинст комеди «Горе от ума» ин устур поэти ном æрхас- 
та. Еу цæйдæрбæрцæ рæстæги фæсте æрвист æрцудæй паддзаха- 
дон минæварæй Гурдзимæ. Ами, ци кизги уарзта, уой æрхудта... 
Æ гъуддæгтæ фæстаг æнзти хъæбæр хуарз цудæнцæ. Мадта æ 
мæлæт дæр æверхъау æма зинфæразæн н’ адтæй. Рамардæй æваст 
æма рæсугъдæй. 
Гъулæггагæн, Грибоедов æ фæсте финститæ неци ниууагъта. 
Æ биографи ниффинсуни ихæс хаудтæй е ’мбæлттæмæ. Гъе уотæ 
нæ разагъди лæгтæ æнæбæрæгæй фесæфунцæ, сæ фæсте неци фæд 
ниууадзгæй. Мах зийнадæгæнагæ ан, уæдта нæмæ цæмæдесдзий- 
надæ нæййес... 
Гергерти фембалдтæн Бутурлинбæл (æфсæддон министр Чер- 
нышеви адъютант), е дæр армимæ цудæй. Бутурлинæн æ балций 
фадуæттæ хъæбæр хуарз адтæнцæ. Мæн, цума Петербурги адтæн, 
уотæ хуарз исиуазæг кодта. Исфæндæ кодтан еумæ цæунбæл, фал 
бабæй, æппунфæстаг, мæхуæдæг нæ ниггæдзæ кодтон. Æма еунæ- 
гæй рараст дæн æдас фæндагбæл. 
Хонхæй будурмæ ку рахизтæн, уæд кæсун, æма надбæл уайуй 
минералон дон. Ами фембалдтæн сомехаг саугинбæл, е цудæй Эри- 
ванæй Ахалцыкмæ. «Ци нæуæг хабæрттæ ес Эривани?» — фæрсун 
æй. «Эривани еминæ исистадæй», —дзуапп мин равардта. «Ахал- 
цыки дæр — еминæ», — загътон ин æз. Кæрæдземæн еци хабæрттæ 
ракæнгæй, алке ни идарддæр æ нади кой кодта. 
Æз цудтæн деденæггун фæзтæ æма рæзбунти æхсæн. Адтæй 
æфсергун хуартæ кæрдуни рæстæг. Дес кодтон аци гъæздуг цæ- 
рæнбæстæбæл. Ме ’зæр æрбахастон Перникемæ. Ами лæудтæй 
хъазайхаг пост. Урядник мин балæдæрун кодта: тухгин думгæ униау 
æй æма, дан, ами бафусун кæнæ. Фал мæн ба изæрмæ Гумровмæ 
бахъæртун фæндадтæй. 
Цæун мæ гъудæй хуæнхаг нæдтæбæл Хъарси арæнмæ. Арв 
мегъæй нæ зиндтæй, фал мæ зæрдæ дардтон: думгæ сæ естирдæмæ 
фæххæсдзæнæй... Уæдмæ райдæдта уарун æма хъæбæрæй-хъæ- 
бæрдæр кодта. Перникейæй Гумровмæ нимад цæуй 27 версти. Æз 
182 

мæ нимæти бæттæнтæ балвастон, баслæхъ ниббастон æма мæхе мæ 
ниви евгет ниууагътон. Æнæхъорæй фæууардта дууæ сахаттемæй 
фулдæр. Уарун зæйгуртæ кодта мæ дондуппур нимæт æма бас- 
лæхъбæл. Уотемæй бунти-бун дзæлвæ ниддæн. Еци мæйдар æхсæ- 
ви хъазайхаг цудæй мæ разæй, фæндаг амонгæ. Уæдмæ хæрди 
цæун райдæдтан æма нин фæззиндæр æй. Фал, куд нæ нивæн, арв 
мегътæй ракæдзос æй, æма уарун багъос æй. Гумровмæ ма гъудæй 
дæс версти. Ами, итигъд будури, думгæ никки фæккарздæр æй 
æма 15 минуттемæ мæ уæледарæс дзæбæх расор æй. Æз хъæбæр 
тарстæн тæвдæ незæй фæссæйгæ унæй. Æмбесæхсæви æрбахъæрт- 
тæн Гумровмæ. Хъазайхаг мæ æрбаласта постмæ. Æрлæудтан пъа- 
латки рази. Медæгæй си æмвæрстæ хустæнцæ дууадæс хъазайха- 
ги. Исбунат кодтонцæ мæнæн дæр. Уайтагъддæр мæхе нимæти 
æрбатухтон æма мæ фурфæлладæй мæхе дæр нæбал балæдæрд- 
тæн... Еци бон рацудтæн 75 версти. 
Хъазайхæгтæ мæ райгъал кодтонцæ сæумæ хъæбæр раги. Мæ 
фиццаг гъуди адтæй: нæ фæссæйгæ дæн. Мæхе дзæбæх æнкъард- 
тон æма сæйгæ нæ, фал мæ фæллад дæр фæццидæр æй. Пъалат- 
кæй рацудтæн сæумон сатæг уæлдæфмæ. Хор æ тунтæ дзæбæх 
нивæнста. Кæдзос æрвгæрони тæмæнтæ калдта метæйæмбæрзт ду- 
сæрон хонх. Бафарстон, еци хонх куд хуннуй, зæгъгæ, æма мин 
загътонцæ: «Арарат». Æз цамæдесæй кастæн библиаг хонхмæ, уид- 
тон, науæ куд æрбацудæй еци хонхи цъопмæ, нæуæг хуарзæнхи 
хæццæ, куд си истахтæнцæ мæлæт æма федауци символтæ. 
Уæдмæ бабæй мæ надамонæги хæццæ рараст ан идарддæр. 
Идзулд адтæй бон. Тæмæнтæ калдта хор. Цудан æртæхи, фæтæн 
игуæрдæнти — бæзгин цъæх кæрдæгбæл. Нæ размæ зиндтæй дон 
æма нæ уой сæрти бахезун гъудæй. «Мæнæ ба Арпачай», — загъта 
мин хъазайхаг. Арпачай нæ арæн æй. Е Арарати аргъ æй. Цидæр- 
хузи мæхе æнкъардтон æма радогъ кодтон донгонмæ... Еске зæнхæ 
некæдма фæууидтон æма мæмæ æнахур дессаг кастæй. Мæ сувæл- 
лони бонтæй фæстæмæ балций цæунмæ бæлдтæн. Уой фæсте фæн- 
дæгтæбæл берæ рæстæг рарвистон цæгати дæр æма хонсари дæр, 
фал Уæрæсей æнæкæрон будуртæй идарддæр ба некæд рацудтæн. 
Мæ бæх цæрдæг бацудæй и дони æма мæ рахаста туркаг билгæ- 
ронмæ. Фал еци билгæрон нур мах бацæй, æма уотемæй æз нурма 
Уæрæсей зæнхæбæл дæн. 
Хъарсмæ ма байзадæй 75 версти. Фæндадтæй мæ изæрмæ нæ 
лагерьмæ бахъæртун, уомæ гæсгæ цудтæн æнæ ’руолæфгæй. Æрдæг- 
надбæл хуæнхти сомехаг гъæуи дзол рæфтадæн бахуардтон еу 
æлгъистæ кæрдзин, сомехаг дзол, тæмбæли хузæн фунукæмхæццæ, 
кæцимæ хъæбæр исмондаг æнцæ туркаг уацайрæггæ Дайрани коми. 
Æз ба уруссаг дзол бæргæ бахуæринæ, уони зæрдæмæ ба е нæ 
цудæй. Мæ фæндагамонæг адтæй æригон туркаг, фурдзорагæ. 
Надæндæргъцæ æ дзорунæй не ’ргъос æй, уæлдай ин н’ адтæй, 
лæдæрун æви нæ лæдæрун туркагау, е. Æз имæ лæмбунæг ний- 
гъосинæ, æ дзурдтæй ин ести балæдæрун æнгъæл. Куд мæмæ фæк- 
183 

кастæй, уомæ гæсгæ уруссаг æфсæддонти æлгъиста. Мæн ба, мæ 
дарæси фæсарæйнагбæл нимадта. Фæндагбæл нæбæл рамбалдæй 
уруссаг афицер æма мин радзурдта: «Нæ арми Хъарсæй раевгъу- 
дæй». Æ дзубандимæ мæ зæрдæ бамæгур æй; фæстæмæ мин Тиф- 
лисмæ æздæхгæ ку рауайа, уæд мæ цæмæн гъудæнцæ аци гъезæ- 
мæрттæ Сомехи будурти. Афицер раевгъудæй æ фæндагбæл, тур- 
каг бабæй дæбал-дубул кæнуй, фал нур уой, мæ мæстæй, игъосгæ 
дæр нæбал кодтон. Мæ цуди гъæдæ фæттагъддæр кодтон æма 
изæрмæ æрбахъæрдтан туркаг гъæумæ, кæци адтæй Хъарсæй 20 
километри идæрддæр. 
Бæхæй æргæпп кодтон æма бараст дæн, фиццагдæр ци хæдза- 
рæмæ æрхъæрдтан, уонæмæ. Фал мæ хæдзари хецау, æлгъетгæй, 
зуст æсхуст ракодта. Æз имæ мæ дамбаца фелвастон. Туркаг фæф- 
фæдес кодта, æма адæн æрбамбурд æнцæ. Мæ хæццæ цæуæг тур- 
каг, æнгъæлдæн, мæ фарс фæллæудтæй. Фæстагмæ мин бамуд- 
тонцæ бæлццæнтти фусунуат. Ба ймæ цудтæн — устур хæдзарæ, 
æскъæти хузæн. Фал си, нимæт кæми æритудтайнæ, уойбæрцæ 
бунат дæр н’адтæй. Æз си бæх агорун райдæдтон; исфæндæ код- 
тон æхсæвдзо кæнун. Æрба мæмæ цудæй туркаг старшин. Фал 
кæрæдзей дзурд нæ лæдæрдтан; мæн ба бæх гъудæй. Мæ гъуддаг 
мин неке аразта. Уæдмæ мæ зæрди æрæфтудæй, æхца сæмæ бавде- 
сон (идайун дæр мæ, æвæдзи, уомæй гъудæй). Æрбакодтонцæ мин 
бæх, мæ хæццæ ба мин надамонæг рарвистонцæ. 
Цудтæн урух дæлвæзти, зилдæгæй æхгæд адтæнцæ хуæнхтæй. 
Еу афони еци хуæнхтæй еуей цъопбæл уорс тæмæн искалдта Хъарс. 
Туркаг имæ, къохæй амонгæй, дзурдта: «Хъарс, Хъарс!» Уотæ 
дзоргæй, æ бæх догъи рауагъта. Æз дæр æ фæсте мæ бæх æскъар- 
дтон, мæ медзæрдæ ба тухстæн: мæ хъисмæт гъæуама ами ниллух 
уа — Хъарси. Ами гъæуама базонон: нæ лагерь ци рауæн æй, уæд- 
та ма, арми баййафдзæнæн, уой. Уæдмæ бабæй нæуæгæй уарун 
райдæдта, фал ибæл нур уотæ хъæбæр нæбал тухстæн. 
Уотемæй бацудан Хъарсмæ. Федари дуæрттæмæ бахъæртгæй, 
фегъустон уруссаг барабани гъæр. Хъалаур мин мæ билет райста 
æма комендантмæ баевгъудæй. Еу сахатти æрдæг уарунмæ лæугæ 
байзадтæн. Æрагиау ба мæ бауагътонцæ. Мæ фæндагамонæгæн 
загътон, цæмæй мæ еци фæдбæл абанамæ бакæна. Цудан цидæр 
æнади надтæбæл. Нæ бæхтæ фæггуриуонцæ илгъаг туркаг дорин 
фæндæгтæбæл. Еу лæгъуз хæдзари рази æрлæудтæн. Е адтæй аба- 
на. Туркаг æ бæхæй æрхизтæй, дуар бахуаста, фал имæ неке кас- 
тæй. Уарун ба карзæй-карздæр кодта. Уæдмæ æ фарсмæ еци хæ- 
дзарæй рацудæй сомехаг лæхъуæн. Туркаги хæццæ цæбæлдæр дзу- 
банди кодтонцæ, уой фæсте ба и сомехаг мæ хæццæ кæдзос урус- 
сагау дзорун райдæдта. Уæдта мæ нарæг асинттæбæл се ’ннæ цæ- 
рæнтæмæ бахудта. Æфснайд уати — ниллæг дивантæ æма дæрдгун 
горцъетæ. Бадтæй си æ зæронд мадæ. Уосæ мæмæ æрбацудæй æма 
мин мæ къохæн раба кодта. Фурт æ мадæн загъта, цæмæй ести 
хуæруйнаг исцæттæ кæна. Æз мæхе исфест кодтон æма арти фарсмæ 
184 

исбадтæн. Уæдмæ æрбацудæй хæдзари хецауæн æ кæстæр æнсу- 
вæр, еу-æстдæсанздзуд. Æнсувæртæ дууемæй дæр къуаргай мæйтæ 
цæриуонцæ Тифлиси. Етæ мин радзурдтонцæ, зæгъгæ, æфсæддон- 
ти лагерь æй Хъарсæй 25 версти идарддæр. Æхцæуæн мин адтæй 
еци хабар æма нецæбæлбал тухстæн. Уæдмæ зæронд уосæ исцæттæ 
кодта хъæбæр адгин хуæруйнаг: фуси фид гъæдиндзи хæццæ. 
Фæсахсæвæр еугурæй дæр ниххустан еу уати. Мæнæн ниууат код- 
тонцæ пеци нихмæ, æма уайтагъд рафунæй дæн еу æууæнки хæццæ: 
исон гъæуама уон граф Паскевичи лагери. 
Ку æрсæумæ ’й, уæд кæстæр æнсувæри хæццæ рацудан го- 
рæтмæ. Худта мæ горæти дессагдар бунæттæмæ. Устур дессаг мæмæ 
фæккастæй Хъарси федар æма ’й нæ лæдæрдтæн: ци амалай нæ 
бон бацæй еци уæхæн федар райсун? Сомехаг мин дзурдта, тугъди 
ци дессæггæ фæууидта, уони туххæй. Тугъдон хабæрттæ зæрдиуа- 
гæй ке кодта, уомæ гæсгæ мæ бафæндадтæй æ хæццæ армимæ еумæ 
фæццæун. Мæ фæндæбæл мин æнадузæрдугæй исарази æй. Æма 
’й бæхтæмæ рарвистон. Еу рæстæги фæсте арбацудæй афицери 
хæццæ, кæци ми байагурдта барæфинст. Æрбацауæгæн æ азиаттаг 
хузæ ку фæууидтон, уæд мæ гæгъæдитæ нæбал фæрракъахæ-ба- 
къахæ кодтон, фал мæ дзиппи цæбæл фæххуæст дæн, уой имæ 
бавдистон. Гæгъæдимæ гъуддагхузæй æркæститæ кодта æма бæх- 
тæмæ рарвиста, мæ гæгъæди ба мин фæстæмæ æрбалæвардта. Са- 
хатти æрдæги фæсте рараст ан Хъарсмæ, æма Артемий (уотæ хун- 
дтæй сомехаг) мæ фарсмæ æркафидæ æ туркаг урсбæл, туркæгти 
хæццæ истохун мондагæй. 
Нæ фæндагбæл алкæмидæр хуартæ итуд адтæй. Гъæутæ дæр 
си арæх зиндтæй, фал сæ цæргутæ ба фæллигъдæнцæ. Фæндæгтæ 
адтæнцæ хуæрззилд, лæкъæрдæ рауæнти — хурæйконд, дæнтти 
сæрти ба — дорæйамад хедтæ. Еудадзуг дæр нин хæрдмæ цæугæ 
уадæй. Уæдмæ зиннун райдæдтонцæ Саганлуй (рагон Тавра) 
рæгътæ. Дууæ сахаттей фæсте, урдугмæ кæсгæй, Хъарсчаййи би- 
лæбæл ниууидтон нæ лагерь. Уæд еу къуар минуттей фæсте, æз 
адтæн Раевскийи пъалатки. 
ÆРТИККАГ СÆР 
Саган-лу-й сæртпи рахизт. Лагери цард. Язидтæ. Ке 
фехалдтонцæ, еци хæдзарæ. 
Æз хуарз афони æрбахъæрдтæн. Еци бон (13 июни) гъæуама 
æфсад æ бунат раййивтайдæ. Раевскиймæ рæфтадгæнгæй, игъус- 
тон æригон инæларти дзубандимæ: ци уагæбæл гъæуама цудай- 
уонцæ, уой туххæй. Инæлар Бурцов æрвист цудæй Арзруми фæн- 
дагбæл галеуæрдæмæ, туркаг лагери нихмæ. Иннæ æфсæдтæ ба 
гъæуама бацудайуонцæ знагæн æ рахесфæрсти. 
Сæ бунатæй фезмалдæнцæ фондз сахаттебæл. Æз цудтæн Дæл- 
лаг — горæттаг драгуйнаг полкъи хæццæ. Цалдæр анзи кæрæдзей 
нæ фæууидтан Раевскийи хæццæ æма нур хæлар дзубандигæнгæ 
185 

цудан. Æхсæвеуат æркодтан еу коми. Ами дзæбæхдæр базонгæ 
дæн граф Паскевичи хæццæ. 
Æз графи баййафтон сæ хæдзари рази, е штаби косгути хæццæ 
артæнгæрон бадгæй. Игъæлдзæг адтæй æма мæнбæл дæр дзæбæх 
батабедзæ кодта. Æфсæддон гъуддæгтæмæ дæсни ке н’ адтæн, уомæ 
гæсгæ нæ лæдæрдтæн — тугъдон балций хъисмæт аци минутти ке 
лух кæнуй, уой. Ами фæууидтон нæхе Вольховскиййи дæр (А. С. 
Пушкини лицейаг æмбал, декабрист). Адтæй æнæдаст, къахæй 
сæрмæ ругæйдзаг, тухстхуз. Уæддæр мæ зæронд æмбал мæ хæццæ 
зæрддагон дзубандитæ фæккодта. Фæууидтон Михаил Пущини 
дæр. (А. С. Пушкини лицейаг æмбали æнсувæр) Фарæ фæццæф 
æй. Е ’мбæлттæн уарзон æй, уæдта бæгъатæр салдат æй. Мæ рагон 
зонгитæй мæбæл беретæ бацийнæ кодтонцæ. Хъæбæр исæндæрхузи 
æнцæ! Уогæ ба рæстæг ци тагъд цæуй. 
Æз æрбаздахтæн Раевскиймæ æма уой пъалатки æрæхсæвеуат 
кодтон. Еу афони райгъал дæн цидæр æверхъау цъæхахстмæ. Бан- 
гъæладтæн, æзнаг нæмæ æнæнгъæлти æрбампурста. Раевский рар- 
виста, ци ’рцудæй, уой бæрæг базонунмæ. Хабардзау радзурдта, 
зæгъгæ, тæтæйрæгти бæхтæ сæ бæттæнтæ ратудтонцæ æма лагери 
ниппурх æнцæ. Пусулмæнттæ сæ (уотæ хуннунцæ тæтæйрæгтæ не 
’фсади) ахæстонцæ. 
Сæумæраги не ’фсад фезмалдæй æ бунатæй. Æрбахъæрттан 
нæзи гъæдæй æмбæрзт хуæнхтæмæ. Цудан коми. Драгунтæ сæ ме- 
дастæу дзубанди кодтонцæ: «Ами къæрцгъос ун гъæуй». Æцæгæй- 
дæр, ауæхæн рауæни арæсæни ниббадунæй тæссаг фæууй. Фал, 
инæлар Бурцови æфсад сæ комкоммæ ке бацудæй, уой зæрдæ сæ 
расайдта. Уотемæй æнæкъулумпийæй баервазтан тæссаг комбæл 
æма æрлæудтан Саган-лу-й бæрзондбæл, æзнаги лагерæй дæс вер- 
сти идарддæр. Нæ фалæмбулай æрдзæ мæмæ цидар æнахур кас- 
тæй; нæзи бæлæстæ — мæтъæлхуз, уæлдæф — уазал, æрхæ — ме- 
тæйæмбæрзт. 
... æма сомехаг зæнхæ, 
Мæ хæлар Валъгий, 
Æнæгьæнæ анз ехæй æмбæрзт нæ фæууй.. 
(Гораций, 2-аг киунугæ, 9 ода) 
Бахуардтан, еу минкъий рауолæфтан, уæдта райгъустæнцæ 
топпи гъæртæ. Раевский рарвиста бæрæг зонунмæ. Хабар уотæ 
адтæй: туркæгтæ истухтæнцæ гъæуайгæнæг къуæртти хæццæ. Æз 
рандæдæн Семичеви хæццæ. (Семичев — декабрист, ахæстæй æрвист 
æрцудæй Кавказмæ) еци æнахур нивæ фæууинунмæ. Надбæл фем- 
балдан цæф хъазайхагбæл: бæхбæл бадгæй дзой-дзой кодта, фæ- 
лорс æма тогæйдзаг. Дууæ хъазайхаги æй фæйнердигæй уорæд- 
тонцæ. 
— Берæ туркæгтæ си ес? — бафарста Семичев. 
— Хъæбæр берæ, дæ бæрзондзийнадæ, — дзуапп равардта сæ еу. 
Комæй рахезгæй, иннæ хонхи цъопбæл зиндтæй еу-дууæсæдæ 
186 

хъазайхагей бæрцæ. Сæ сæрмæ ба зиндтæй еу-фондзсæдей бæрцæ 
туркæгтæ. Хъазайхæгтæ сабургай сæхе фæстæмæ есгæ цудæнцæ. 
Уæдмæ туркæгтæ ба æнай-æной æрбатæхиуонцæ æма еу-инсæй 
метремæй истоппадзагъдгæнгæй, фæстæмæ сæ байвæд фездæхи- 
уонцæ. Уони дарæс æма бæхти рæвдзитæ хъазайхæгти уонтæй дзæв- 
гарæ хуæздæр адтæнцæ. Еци æзмæлди махонтæй еу-дæс лæги 
фæццæф æй. Дæлболкъон Басов æнхусмæ рарвиста. Уомæн дæр æ 
къах фæццæф æй. Еци сахат хъазайхæгтæ рахæлхъой æнцæ. Фал 
Басов цæфæй дæр исбадтæй æ бæхбæл æма æ гъуддаг кодта. Уæдмæ 
сæмæ æнхус æрбахъæрттæй. Туркæгтæ фæттарстæнцæ æма æрба- 
цидæр æнцæ, (хъазайхаги мард дæр уоми фæууагътонцæ, æ сæр ба 
ин уæддæр ракъуæрдтонцæ). Туркæгтæ се ’знæгти сæртæ ракъуæ- 
рунцæ æма сæ Константинопольмæ рарветунцæ. Сæ армитъæпæнтæ 
ба син сæ тоги ниттолунцæ æма си сæ турусабæл ниннисан кæ- 
нунцæ. Топпадзагъд æрсабур æй. Цæргæстæ, æфсæддонти æмбæлц- 
цæнттæ, сæхе бæрзондмæ исистонцæ æма сæ амæттæгтæмæ урдугмæ 
фæлгастæнцæ. Еци рæстæги фæззиндтæй инæлартæ æма афицерти 
къуар; граф Паскевич рандæй, туркæгтæ сæхе кæми нирримах- 
стонцæ, еци хонхмæ. Сæ фæсте æнхусмæ цудæй 4000 бæхгини. 
Бæрзонд хонхæй кæсгæй нæмæ дзæбæх зиндтæй туркæгти лагерь. 
Фæстæмæ æрæздахтан æрæгиау. Ка фæццæф æй, уонæй еци ’хсæвæ, 
уæдта дуккаг бон фондз лæги рамардæй. Изæрæй бабæрæг кодтон 
æригон Остап Сакени, кæци фæццæф æй æндæр тохи. 
Мæ зæрдæмæ цудæй лагери цард. Сæумæй исистианæ дзар- 
мадзани гъæрмæ, æхсæвæ пъалаткити адгин хуст бакæнгæй. Рæф- 
ти тæвди ниуазианæ тавриаг цъетети сатæггонд англисаг бæгæни 
æма шампайнаг сæнæ фезонæги хæццæ. Аллихузи адæмихæттитæ 
адтан. Инæлар Раевскийи пъалатки æмбурд кодтонцæ пусулмон 
полкъити разамонгутæ (сæ дзубанди лæдæрун кодтонцæ тæлмаци- 
гæнæги фæрци). 
Уруссаг æфсади адтæй фæскавказаг адæмихæттитæй, уæдта, 
Уæрæсе æрæги ке райста, еци адæни минæвæрттæ. Се ’хсæн цæ- 
мæдессагдæр адтæнцæ язидтæ, кæцитæ Искæсæни нимад æнцæ 
сайтанæн табугæнгутæбæл. Арарати хонхи дæлвæзи си цæруй еу- 
300 бийнонти, кæцитæ бацудæнцæ уруссаг паддзахи дæлбарæ. Сæ 
хецау бæрзонд,фудконд лæг: ести фарстай туххæй æрцæуидæ бæх- 
гин æфсади сæргълæууæг инæлар Раевскиймæ. Æз æй фæрсун 
райдаинæ сæ адæни цардиуагæбæл. Уой дзубандитæй базудтон: 
язидтæ сайтанбæл æууæндунцæ. Фал уой дзубанди мæнгæттæ ад- 
тæй; етæ æууæндунцæ еунæг Хуцаубæл, æрмæст сæмæ сайтани 
æлгъетун дæр аййев гъуддагбæл нимад нæ’й. Еци дзубанди фегъос- 
гæй мин фенцондæр æй. Хъæбæр æхцæуæн мин адтæй, сайтанæн 
ке нæ ковунцæ. Дузæрдуг кæнуни ба дессаг неци ес. 
Мæ хæццæ мин ке рарвистонцæ, еци лæг лагермæ æрбахъæрт- 
тæй æртæ боней фæсте, æфсæддонти хæццæ. Еци фæндагбæл, нæ 
хæццæ цæугутæй, æзнаг еунæг уæрдун дæр нæ багъигæ дардта. Нæ 
кирæ æфсади фæсте кутемæй цудæй, е ба, æцæгæйдæр, дессаг æй. 
187 

17 июни бабæй сæумæй райгъустæй топпи гъæртæ æма дууæ 
сахаттей фæсте карабахаг полкъ æздахтæй аст турусаей хæццæ. 
Æзнаги хæццæ истохунмæ хуарз исарæхстæй болкъон Фридерикс. 
Е сæ фæссурдта сæ римæхсæнтæй. Осман-пашайæн (туркаг бæх- 
гин æфсади сæргълæууæг) ма туххæйти бантæстæй æ сæр раеу- 
варс кæнун. 
18 июни лагерь æ бунат æндæр рауæнмæ раййивта. 19-ги ба 
сæумæй дзармадзани гъæр куддæр ниййазæлдæй, уотæ еугур ла- 
герь дæр æмæзмæлд иссæй. Инæлартæ рандæнцæ сæ поститæмæ. 
Полкъитæ рæнгъитæй ралæудтæнцæ: афицертæ — се ’взводти 
фарсмæ. Æз еунæгæй байзадтæн, кæцирдæмæ цудайнæ, уой нæ 
лæдæрдтæн æма мæ бæх, Хуцау æй кумæ саразта, уордæмæ ра- 
уагътон. Фембалдтæн инæлар Бурцовбæл æма уой хæццæ фронти 
галеу базурмæ рандæдæн. «Ци æй галеу фланг?» — рагъуди код- 
тон æма идарддæр фæццæун. Мæ фæндагбæл фæууидтон инæлар 
Муравьеви, е æ дзармадзантæ рæнгъæ æрæвардта. Уæдмæ комæй 
исзиндтæнцæ æзнæгтæ, и дæлвæзи дууердæмæгæнгæй, мах хъа- 
зайхæгти хæццæ кæрæдзей æхстонцæ. Сæ фæсте æрхи цудæй хъæ- 
бæр берæ фестæг æфсæддонтæ. Инæлар Муравьев æхсуни бар- 
дзурд равардта. Сæ бон ку базудтонцæ, уæд туркæгтæ фæззил- 
дæнцæ æма къубури фæсте фæййаууон æнцæ. Æз рауидтон граф 
Паскевичи е штаби косгути хæццæ. Туркæгтæ арф адагæбæл мах 
æфсадбæл зилдæгæй æрцæунмæ гъавтонцæ. Граф Паскевич Пу- 
щини рарвиста, адаги хабар куд æй, уой базонунмæ. Туркæгтæ ’й 
фехстонцæ. Уæдмæ граф æхсуни бардзурд равардта. Æзнаг ал- 
лирдæмæ ниппурх æй. Нæ рæзти догъ кодта туркаг бæхгин æфсад. 
Граф ин æ нихмæ рарвиста инæлар Раевскийи, кæци сæ нихмæ 
рацудæй æ полкъи хæццæ. Туркæгтæ æрбацидæр æнцæ. Уæдмæ 
мах тæтæйрæгтæ æртеголæнцæ туркаг цæфтæбæл æма син сæ дзау- 
мæуттæ æнæхатирæй ласун кодтонцæ итигъд будури. Инæлар Раев- 
ский æрлæудтæй мæскъи билæбæл. Дууæ эскадрони, полкъæй фæх- 
хецæн уогæй, æгæр хæстæг бацудæнцæ туркæгти ’рдæмæ. Хуарз, 
æма сæ раефхаста болкъон Симонич. 
Тох басабур æй; туркæгтæ уингæ-уинун, сæхе римæхсунмæ 
зæнхæ къахун æма дортæй федар аразун райдæдтонцæ. Неке сæ 
хъор кодта. Мах нæ бæхтæй æрхизтан æма, ци адтæй, уомæй рæф- 
тад кæнун райдæдтан. Еци рæстæги графмæ æрбакодтонцæ еу къуар 
уацайраги. Се ’хсæн адтæй еу хъæбæр уæззау цæф. Æхсæз сахат- 
темæ хæстæг бабæй тугъдонтæ бардзурд райстонцæ истохунмæ. 
Туркæгтæ базмалдæнцæ сæ аууонгонд рауæнæй. Еу къуар æхсти 
фæккодтонцæ дзармадзантæй, уæдта фæстæмæ цæун райдæдтонцæ. 
Нæ бæхгин æфсад разæй адтæй; мах комæрдæмæ нирраст ан; бæх- 
ти къæхти буни хурæ æгъзалдæй. Еци тæссаг рауæни мæ бæх 
фæхъхъан униау адтæй æма уæд улайнаг Еумæгонд полкъ мæ сæр- 
ти æрбахизтайдæ. Фал, Хуцауи фæрци, æнæкъулумпийæй ниццу- 
дан. Куддæр урух лигъз надмæ рахъæрттан, уотæ бæхгин æфсад, 
æ тухæ-æ бонæй ралæуирдта. Туркæгтæ лигъдæнцæ, фæндаггæ- 
188 

рæнтти адагæмæ сæхе ракалдтонцæ. Æхсгæ нæбал кодтонцæ,уотæ 
зæгъун мæ бон æй, уомæн æма мæ рæзти фæтти ’скотт нæбал цу- 
дæй. Нæ фæсте цудæнцæ тæтæйраг полкъитæ, уонæн сæ бæхтæ 
фæразон æма цæрдæг æнцæ. Мæн бæх дæр си фæстегæй не ’за- 
дæй, уогæ дæр ма ’й уорамгæ кодтон... Еу туркаги мард надбæл 
æрцæхгæрмæ ’й æма мæ бæх æ рази æрлæудтæй. Цудайдæ ’йбæл 
еу-18 анзи; уорсцъарæ, раст кизги цæсгом. Æ ходæ руги исæвдул- 
дæй; фат исæмбалдæй æ мæкъурбæл. Æз цудтæн сабургай; уотæ 
рæхги мæ æрбаййафта Раевский. Къариндасæй еу гæгъæдий гæп- 
пæлбæл ниффинста, граф Паскевичмæ æзнаг састи бунати ке бай- 
задæй, уой туххæй фегъосункæнуйнаг. Æз цудтæн сæ фæсте. Æрæх- 
сæвæ ’й. Мæ бæх хъæбæр бауæгæ ’й æма алли ампъезæн дæр æ 
къах къуæрун райдæдта. Граф Паскевичи бардзурдмæ гæсгæ æфсад 
цудæй æзнаги горæй-гормæ — идарддæр æй сурдта. Мæ рæзти ра- 
евгъудæнцæ нæхе бæхгин æфсæдтæ; фæууидтон си болкъон Поля- 
кови, хъазайхаг артиллерий хецауи. Еци бон е ахсгиаг бунати ад- 
тæй. Уой хæццæ æрцудан еу æдзæрæг гъæумæ. Ке ’ризæр æй, уой 
туххæй граф Паскевич дæр уоми æрфусун кодта. 
Граф еу уæлиндзсæр хæдзари астæуарти фарсмæ бадтæй. Уор- 
дæмæ ’ймæ кодтонцæ уацайрæгти — фæрсунмæ. Еугур хецауадæ 
дæр ами адтæнцæ. Хъазайхæггæ син сæ бæхтæбæл хуæстæнцæ. 
Ардæмæ игъустæй дони унæр, арти рохсмæ зиндтæй дессаги нивæ. 
Еци рæстæги графæн фегъосун кодтонцæ, зæгъгæ, а гъæуи ри- 
мæхст æнцæ æзнаги топпихуаси æвæрæнтæ æма тæссаг æй сæ фе- 
хæлунæй. Еугурæй дæр хæдзарæй рацудан æма рандæан нæ ла- 
герьмæ (30 версти идарддæр). Гъе уоми æрæхсæвеуат кодтан. Фæн- 
дагбæл цудæй хъæбæр берæ бæхгинти къуæрттæ. Куддæр нæ нæ- 
уæг фусунтæмæ æрхъæрттан, уотæ арв æнахур рохс ниццæй, æма 
райгъустæй уæззау гупп. Ци хæдзари бадтан минкъий раздæр, е 
уæлдæфмæ истахтæй. Æцæгæйдæр уоми адтæнцæ топпихуаси æвæ- 
рæнтæ. Еци исрæмугъди еу къуар хъазайхаги дорти буни фæцæнцæ. 
Гъе уой фæууинун иссæй мæ бон еци рæстæги. Изæрæй базуд- 
тон хабар: еци тохи пурхгонд æрцудæй арзрумаг æфсади хецау, 
кæци гъавта 30000 æфсæддоней хæццæ Гаки-пашай æфсадбæл баф- 
туйунмæ. Æфсæддон хецау ледзæги фæцæй Арзруммæ, æ артил- 
лери ба ист æрцудæй. Гаки-паша ба уацари бахаудтæй. Граф Пас- 
кевич æй уæгъдæ нæбал исуагъта. 
ЦУППÆРÆЙМАГ СÆР 
Тох Гаки-пашай хæццæ. Тсетпсейраг беки мселсетп. Нсела- 
сила. Арзруммсе стпсери. Бадзубандигонд. Арзруми райстп. 
Туркаг уацайрсегтпсе. Мсегургор. 
Дуккаг бон, лагерь ку райгъал æй, уæд бардзурд райста тохмæ 
цæттæ унмæ. Палаткæй рацæугæй, фиццагидæр фæууидтон граф 
Паскевичи. Еугуремæй раздæр е исистадæй. Ку мæ рауидта, уæд 
мæмæ дзоруй: 
189 

— Æзиниккон уавæрти нæ бафæлладтæ? 
— Еу минкъий. 
— Гъулæггагæн ма нæ еу уойбæрцæ цæун багъæудзæнæй: фиц- 
цагидæр нæхеуонти баййафун, идарддар ба ма гъæудзæнæй æзна- 
ги нæ разæй тæрун еу-æртин версти. 
Аст сахаттебæл ранæхстæр ан æма исцудан туппурмæ. Арди- 
гай армитъæпæни æвæрдау зиндтæй Гаки-пашай лагерь. Туркæггæ 
æнæбæрæг æхст кæнун райдæдтонцæ аллирдигæй. Лагери медæгæ 
ба æмæзмæлд кодтонцæ. Фæлладæй нæ сæумон хори гъар æруо- 
лæфун кодта цъæх нæуæбæл. Мæ бæхи идонæбæл хуæцгæй, тар 
фунæй радæн... Еу-15 минуттей фæсте мæ райгъал кодтонцæ. Еугу- 
рæй дæр æмæзмæлд иссæнцæ. Еуæрдигæй колонитæ цудæнцæ тур- 
каг лагерьмæ: иннердигæй — бæхгин æфсад æхе цæттæ кодта исто- 
хунмæ. Æз рараст дæн Нижегородский полкъи фæсте, фал мæ 
бæх фæкъкъулух æй. Мæ рæзти расирдта Улайнаг полкъ. Уой 
фæсте уадæй Вольховский æртæ дзармадзаней хæццæ. Æз ба- 
хъæрдтæн нæзи гъæдæй æмбæрзт хуæнхтæмæ. Мæ размæ фæцæй 
еу драгуйнаг æма мин радзурдта: «Гъæдæ е’ дзаг æй æзнæгтæй». — 
Æз фæстæмæ раздахтæн. Фембалдтæн инæлар Муравьеви фестæг 
æфсадбæл. Инæлар гъæдæмæ барвиста еу ротæ, цæмæй æй ракæ- 
дзос кодтайдæ, уой туххæй. Æрхæмæ бахъæртгæй, фæууидтон дес- 
саги нивæ: баласи буни уодхар кодта нæхе тæтæйраг бек, уæззау 
цæфæй. Æ уæлгъос ибæл гъарæнгæ кодта æ уарзон. Аргъудта йбал 
молло. Фудхуз бек æдзæмæй кастæй е ’взонг æмбалмæ. Дæлвæзи 
æркодтонцæ еу-500 уацайраги. Еу къуар цæф туркаги мæ сæхемæ 
æнхусмæ худтонцæ. Æвæдзи мæ (мæ дарæсмæ гæсгæ) дохтур 
æнгъæл адтæнцæ, фал син æз цæмæй банхус кодтайнæ!.. Гъæди 
хурфæй рацудæй еу цæф туркаг, æ цæф хацъелæй истухта, уоте- 
мæй. Нæхеуон салдæттæ ма ’й никкидæр ниррæхуститæ кæнунмæ 
гъавтонцæ. Уой туххæй сæмæ æз хъæбæр исмæстгун дæн; æ фарс 
радзурдтон æма ’й туххæйти æрбакодтон æ цæф æмбæлтти размæ. 
Уоми адтæй болкъон Анреп. Сæ лолтæй син æдасæй тамаку думд- 
та, кæд уотæ хабар адтæй: турки лагери еминæ ес, уæддæр. Уацай- 
рæгтæ сæ медастæу сабур дзубанди хастонцæ. Еугурæй дæр ад- 
тæнцæ æвзонг лæхъуæнтæ. Фæндæгтæбæл алли рауæнти дæргъæ- 
митæй лæудтæнцæ туркæгти мæрдтæ. Рауолæфгæй — мæ фæндаг- 
бæл рараст ан. 15 версти идарддæр иссердтон Нижегородский полкъ, 
æрбунат кодта къæдзæхти æхсæн дони билæбæл. Еу къуар сахатти 
ма æзнаги нæ разæй тардтан. Не ’зæр æрхастан тар гъæдæй æмæх- 
гæд фæзæмæ; ами æппунфæстаг мæ фагæ бахуæрдзæнæн, дууæ 
бонемæ 80 версти рацæуни фæсте. 
Иннæ бон æзнаги фæдбæл цæуæг æфсад райста лагерьмæ æрбаз- 
дæхуни бардзурд. Ами базудтан, уацайрæгти хæццæ нæла-сила ке 
адтæй, уой. Раевский æй, мæн курдиадæмæ гæсгæ, нæ размæ æрба- 
кодта. Е адтæй бæрзонд бæзæрхуг лæг. Мах рази ймæ кастæй дох- 
тур. Лæгбæл адтæй силгоймаги реутæ (ка не ’сустур æй, уæхæн 
бæрæггæнæнтæ), уæдта минкъий цъеу, сувæллони уони асæ. Мах 
190 

æй бафарстан: дзæбæхгонд нæ дæ, зæгъгæ. Дзуапп нин равардга: 
«Хуцауи дзæбæхгонд». Аци нез, бæлццæнтти дзубандимæ гæсгæ, 
арæхдæр фæууй цæугæцардгæнæг тæтæйрæгтæ æма туркæгтæбæл. 
Не ’фсад лæудтæй, æрæги Туркæй ци лагерь райстан, уоми. 
Граф Паскевичи пъалаткæ адтæй Гаки-пашай бунатмæ хæстæг, кæци 
’й æрæги райстонцæ нæ хъазайхæгтæ. Æз æй баййафтон афицерти 
хæццæ. Æ къæхтæ æ буни бакæнгæй, думдта лолæ. Цудайдæ йбæл 
еу-40 анзи. Гаки-пашайæн æ хуæрзконд цæсгомбæл зиндтæй сæр- 
устурдзийнадæ æма æнцойнæдзинадæ. Æхе уацари ратгæй, ракур- 
дта къофи, уæдта ’й цæмæй маке мацæбæл фæрса. 
Мах лæудтан дæлвæзи. Цъететæй æма гъæдæй æмбæрзт Са- 
ган-Лу-й хуæнхтæ фæстиау райзадæнцæ. Цудан размæ, фал æзнаг- 
бæл нæбал æмбалдан. Гъæутæ исревæд æнцæ. Бæстæ — æдзæрæг- 
хуз. Фæууидтан, Аракс æ доргун кæмтти куд тундзуй, уой. Гас- 
сан-Калейæй 15 версти идарддæр ес федар арæзт хед. Тауæрæхъмæ 
гæсгæ, аци хед исаразта, ка сгъæздуг æй æма адæни уиндæй ка 
сгъигæ ’й, уæхæн фиййау. Уомæн æ цæрæн адтæй бæрзонд рагъ- 
бæл. Нур дæр ин æ цирт байамонунцæ дууæ нæзи бæласей рази. 
Æ фалдзос гъæути цæргутæ ймæ фæццæунцæ ковунмæ. Хед хун- 
нуй Фиййау-Кэпри (фиййауи хед). Тебризмæ над уобæлти цæуй. 
Аци хедæй минкъий идарддæр æз баздахтæн рагон фусунуати 
ихæлæнтæмæ. Ами гæбæр хæрæгæй уæлдай æзмæлæг н’ адтæй. 
Æвæдзи уой дæр ледзæг адæн ниууагътонцæ. 
24 июни сæумæй бацудан рагон федар Гассан-Калемæ, уой 
агъоммæ’й ахæста къниаз Бекович. Æхсæвеуат ба кодтан уомæй 
15 версти идарддæр. Аци даргъ фæндæгтæ мæ ниууæгæ кодтонцæ. 
Мæ зæрдæ дардтон, бауолæфдзæнæн, зæгъгæ, фал мин нæ бантæ- 
стæй. 
Истохун агъоммæ нæ лагерьмæ æрбацудæнцæ сомехæгтæ. 
Уонæн æртæ боней размæ туркæгтæ сæ фонс фæттардтонцæ æма 
æнхус агор адтæнцæ. Болкъон Анреп, хабар дзæбæх нæ балæдæр- 
гæй, уотæ бангъæл æй, туркæгти къуар хуæнхти æрбадтæй, зæгъгæ, 
æма Улайнаг эскадрони хæццæ ецирдæмæ фескъардта. Раевски- 
йæн 6а ма уотæ балæдæрун кодта, цума 3000 туркаги хуæнхти 
æрæнцадæнцæ. Никки ма Раевский дæр æ фæсте рандæ’й, зæгъгæ, 
ка’й зонуй, æнхус æй ку багъæуа. Инсæй версти рауайгæй, еу гъæуи 
баййафтан къуар бæхгини, кæцитæ, се ’хсаргæрдтæ исæргъувгæй, 
расор-басор кодтонцæ дзæгъæл кæркитæ. Ами цæргутæй еу Раевс- 
кийæн балæдæрун кодта, дзурд туркæгтæбæл нæ ’й, фал 3000 гали 
туркæгтæ фæттæрунцæ æма сæ еу-дууæ бонемæ баййафун æнгъе- 
зуй. Раевский, гъуддаг базонгæй, улайнæгтæн и кæркитæ сорун 
ниууадзун кодта. Болкъон Анрепи ба фæстæмæ раздахта. Фæс- 
тæмæ раздахтан хуæнхтæй æма æрхъæрдтан Гассан-Калей уæнгæ. 
Гъе уотæ еу-цалдæр сомехаг карки багъæуай кæнуни туххæй 40 
версти æрзилдан. 
Гассан-Кале нимад æй Арзруми дæгъæлбæл. Горæт исирæзтæй 
къæдзæхти буни, кæронæй ба си — федар. Адтæй си сæдæ сомехаг 
191 

бийнонти. Нæ лагерь æрбунатон æй урух дæлвæзи, федари размæ. 
Ами дорин азгъунсти уадæй тæвдæ минералон дон. 
Æртæ сардзини æ диаметр кæмæн адтæй, уæхæн тумбул хъум. 
Дууердæмæ си дууæ хатти банакæ кодтон æма мæбæл мæ сæр 
разилдæй, мæ зæрдæ исхастæй; тухамæлтгæй ма ранакæ кодтон. 
Аци дæнттæ искæсæни хъæбæр цитгин æнцæ, фал си хузæнон 
дохтур некæд фæууй, уомæ гæсгæ ба си аккаг хузи пайдагонд нæ 
цæуй. 
Гассан-Калей федари рæбунти уайуй цæугæдон Мурц: æ бил- 
гæрæнтти кæлуй берæ сауæртæ, етæ дæр æфтуйунцæ цæугæдон- 
бæл. Фал атæ (цæгат) кавказаг нарзани хузæн хуæрзадæ нæ ’нцæ, 
уæдта æрхи адæ кæнунцæ. 
25 июни, паддзах императори райгурæн бони номбæл байгъус- 
тан кувдмæ. Рæфтад кодтан граф Паскевичмæ, æма паддзахи цæ- 
рæнбон ку ракувта, уæд фегъосун кодта Арзруммæ стæри цæуни 
хабар. Изæри фондз сахаттебæл æфсад ранæхстæр æй. 
26 июни æрлæудтан хуæнхти Арзрумæй фондз версти идард- 
дæр. Еци хуæнхти ном æй Ак-даг (уорс хуæнхтæ); мелхуæнхтæ. 
Сæ уорс ругæмæ нæ цæститæ тæхстæнцæ. Арзруммæ ке æрхæстæг 
ан, нæ балци кæронмæ ке æрхъæрттæй, е нин нифс лæвардта. 
Изæрæй Паскевич æ рауæн бæрæг кæнунмæ рандæй. Туркаг 
бæхгинтæ бони дæргъи дæр дууердæмæ кодтонцæ, æхæстонцæ хъа- 
лауртæ. Инæлар Муравьеви хæццæ дзубандигæнгæй сæмæ граф æ 
наганæй бавзедидæ. Махонтæ ба сæ не ’хстонцæ. Арзруми ба еци 
рæстæги хæлхъой æзмæлд цудæй. Туркæгти тугъдон разамонæг, састи 
бунати байзайгæй, горæтмæ æрбацудæй æма кой рауагъта, уруссаг 
æфсад, дан, еугур пурхгонд æрцудæй. Фал, ке рауагътонцæ, еци 
уацайрæгтæ горæтмæ æрбахастонцæ граф Паскевичи сидт. Раргом 
кодтонцæ сæ разамонæги мæнгæттæ дзубанди. Никки ма базудтонцæ, 
уруссæгтæ горæтмæ ке ’рбацудæнцæ, уой. Адæни дзубанди адтæй, 
нæхе раттæн, зæгъгæ. Æфсади разамундмæ ба хе гъæуай кæнуни 
фæндæ адтæй. Бунт исистонцæ. Мæрдтæ си æрцудæй. 
26-ги сæумæ нæ лагерьмæ æрцудæнцæ туркаг минæвæрттæ 
адæнæй æма æфсæддон разамонæгæй. Бон раевгъудæй федуди гъуд- 
даги дзубандибæл. Изæрæй фæстæмæ раздахтæнцæ Арзруммæ. Сæ 
хæццæ рандæй къниаз Бекович, кæци хуарз зудта азиаг æвзæгтæ 
æма æгъдæуттæ. 
Иннæбон сæумæ не ’фсад ранæхстæр æй. Арзрумæн æ хорис- 
кæсæнæрдигæй Топ-Даги бæрзондбæл адтæй туркаг батарея. Пол- 
къитæ цудæнцæ æ нихмæ. Æ дзармадзанти нæгæбæл ин дзуапп 
лæвардтонцæ музыкæ æма барабанти дæгæрнайæй. Туркæгтæ фæл- 
ледзæги æнцæ, æма махонтæ æрахæстонцæ Топ-Даг. Æз уордæмæ 
исцудтæн поэт Юзефовичи хæццæ. (М. В. Юзефович — штаб-рот- 
мистр, Н. Н. Раевскийи адъютант). Æрбаййафтан си граф Паске- 
вичи æ фæсдзæуинтти хæццæ. Ардигæй урдугмæ кæсгæй, Арзру- 
мæн дзæбæх зиндтæнцæ æ гæнах, цъæхсæр ковæндæнттæ. Граф 
бадтæй бæхбæл. Æ рази ба зæнхæбæл бадтæнцæ туркаг депутаттæ, 
192 

етæ æрбахастонцæ горæти дæгъæлтæ. Фал Арзруми ба уæддæр 
æзмæнст адтæй. Æнæнгъæлти си исзиндтæй рохси скъæрнæгутæ, 
дзармадзани фæттæ истахтæнцæ Топ-Даг æрдæмæ. Еу къуар си 
граф Паскевичи сæрти раевгъудæй; уинетæ, туркæггæ циуавæр адæн 
æнцæ... æууæнкæ сæбæл нæййес. Еци фæдбæл къниаз Бекович 
фелвæстæй æ бæхбæл Топ-Дагмæ. Æзинæй ардæмæ Арзруми фе- 
дуди дзубандигæнæг адтæй. Балæдæрун кодта, зæгъгæ, æфсади 
разамонæг æма адæн сæхе састи бунати æвæрунцæ, фал еу къуар 
æфсæддони 6а Топчи-пашай разамундæй райстонцæ цалдæр бата- 
рейи æма исбунт кодтонцæ. Инæлартæ курдтонцæ графæй, цæмæй 
син барæ радта бунтгæнгути багъос кæнунмæ. Еци барæ гъудæй 
арзрумаг устур хецæутти дæр. Граф еу рæстæг фæстеуат кодта. 
Уæдта бардзурд равардта: «Фагæ син æй гъæла миутæ кæнунмæ». 
Еци фæдбæл дзармадзантæй æхсун райдæдтонцæ æма сæ сабургай 
æргъос кодтонцæ. Нæ полкъитæ бацудæнцæ Арзруммæ, æма изæ- 
рæй æхсæз сахаттебæл уруссаг туруса рафелауæн кодта горæти 
гæнахи сæри. 
Æз Раевскиййи хæццæ рандæдæн уордæмæ. Фæууидтон си 
æнахур нивæ. Туркæгтæ нæмæ сæ уæлиндзсæртæй мæтъæлæй ка- 
стæнцæ. Сомехæгтæ нарæг гъæунгти къуæрттæй лæудтæнцæ. Сæ 
биццеутæ нæ бæхти разæй лигъдæнцæ, сæхебæл дзиуарæ æфтау- 
гæй æма дзоргæй: «Киристон! Киристон!..» Нæ фестæг æфсади 
фæсте мах дæр бахъæрттан федармæ. Æнæнгъæлæги фембалдтæн 
Артемийбæл. Е, кæд не ’нгъизтæй, уæддæр æрзелæнтæ кодта го- 
рæти. 
Гъæунгтæ адтæнцæ нарæг æма къæдзал-мудзултæ. Бæрзонд 
хæдзæрттæ си, адæн берæ, тукæнттæ — æхгæд. Горæти фæддæн 
дууæ сахатти, уæдта æрбаздахтæн лагерьмæ; уацари ке райстонцæ, 
еци æфсæддон разамонæг æма цуппар пашай ами æрбаййафтон. 
Еу фудхуз зæронд паша дзурдта нæ инæларти хæццæ. Ку бацуд- 
тæн, уæд бафарста мæнбæл. Пущин мæ поэт рахудта. Паша æ 
къохтæ æ реубæл дзиуарæвæрд ракодта, ракувта мин æма тæлма- 
цигæнæгæн загъта: «Мæ сæрæй дин ковун, поэт æма моладзан хе- 
уонтæ ’нцæ. Уой (поэти) зæнхæбæл мулк дæр, фидибæстæ дæр нæ 
гъæуй. Е дæр мæнæ, мах, мæгурти хузæн, тухсуй кадæ, гъæздуг- 
дзийнадæбæл, фал æй æлдæртти æмрæнгъæ, уони æмсæр ин кадæ 
кæнунцæ». 
Пашай радзубанди не ’гасей зæрдæмæ дæр бацудæй. Æз ран- 
дæдæн туркаг æфсæддон хецау уинунмæ. Бацæуæни мæбæл рам- 
балдæй æ лæггадæгæнæг биццеу хуæрзрæвдзæй. Цудайдæ йбæл 
цуппæрдæс анзи. Æфсади хецау, уорссæр зæронд лæг, æрхун бадæ 
кодта. Æ фалæмбулай ба — мах афицертæ. Пъалаткæй æндæмæ 
рацæуæни фембалдтæн æригон лæхъуæнбæл; бæгънæгарæзт, уæл- 
дзар ходи, æ къохи — лæдзæг, æ рагъи ба — гæбæт. Фæдес кодта. 
Балæдæрун мин кодтонцæ, е, дан, де ’рвадæ моладзан æй. Ка фæ- 
ууæлахез æй, уонæн арфæ кæнунмæ æрбацудæй. Туххæй æй ра- 
тардтонцæ. 
13 Къибирти Амурхан 
193 

ФÆНДЗÆЙМАГ СÆР 
Лрзрум. Азиаг фургъæздугдзийнадæ. Климсет. Уæл- 
мæрдтсе. Сатирикон семдзсевгитсе. Сераскираг галауан. 
Туркаг пашай бсестихай. Еминсе. Бурцови мселсет. Арзру- 
мсей раздсехт. Уруссаг журнал. 
Арзрумæн (еуæй-еуетæ’й раст нæ хонунцæ. Ка æй Арзрум хо- 
нуй, ка Эрзрум, иннетæ ба Эрзрон) бундорæвæрд æрцудæй еу- 
415-аг анзи, Феодосий Дуккаги рæстæги æма ин ном равардтонцæ 
Феодосиополь. Еци номи хæццæ нециуавæр историон цау баст æй. 
Зудтон æрмæстдæр еу хабар англисаг финсæг Мориери романæй. 
Ами Гаджи-Баба (романи герой) зæгъуй, персайнаг минæварæн 
цæйдæр туххæй маст есуни уагæбæл адæймаги гъости рæуони ба- 
хастонцæ æстори гъостæ. 
Арзрум нимад æй Турки Азиаг хаййи устурдæр горæтбæл. Куд 
зæгъунцæ, уомæ гæсгæ си ес 100000 цæрæги. Фал еци нимæдзæ, 
æвæдзи, æгæр берæ ’й. Хæдзæрттæ аразунцæ дорæй, сæ сæртæ 
син æмбæрзунцæ зæлдæй. Горæтмæ бæрзондæй кæсгæй ин фæууй 
æнахур дессаг хузæ. 
Европæ æма Искæсæни æхсæн базаргæнгути сæйраг фæндаг цæуй 
Арзрумбæл. Фал æхе медæги ба уæййаг товар берæ нæ фæууй... 
Мæнæ уотæ ку фæззæгъунцæ: азиаг фургъæздугдзийнадæ, уæд 
мæмæ е æдули дзубанди фæккæсуй. Еци æмбесонд, æвæдзи, дзи- 
уарæхæсгути балцити рæстæгæй байзадæй. Мæгур рыцартæ сæ 
ревæд хæдзæртти къумтæ ку ниууадзиуонцæ æма ами Искæсæни 
сурх дивантæ, нивæфтуд горцъетæ, хъумæцтæ ку фæууиниуонцæ, 
уæд. Нур ба зæгъун æнгъезуй, азиаг мæгурдзийнадæ, азиаг ил- 
гъагдзийнадæ æма уотæ идарддæр. Фал фургъæздугдзийнадæ ба, 
гъай-гъай, Европæй цæуй. Зæгъæн, Пскови губерний цийфæнди 
минкъий горæти ци товар уа, уой Арзруми хъæбæр устур аргъбæл 
дæр не ’ссердзæнæ. 
Æ климæт дæр хъæбæр карз æй. Æвæрд æй æндзæри. Æ алли- 
варс метæйæмбæрзт бæрзонд хуæнхтæ. Гъæдæ си хæстæг нæййес. 
Фал æ зæнхихатт ба гъæздуг æй. Дон си арæх æй. Уæдта æ ниуа- 
зуни дæнттæ — хуæрзадæ. Евфрат цæуй горæтæй æртæ версти 
идарддæр. Гъæдæ мадзал кæнунцæ Саган-лу-йæй. 
Арзруми разиндтæй берæ аллихузон рагон тохæндзаумæуттæ, 
згъæрходтæ, æхсаргæрдтæ... Фал рæстæг æ кæнон кæнуй — изгæ 
сæ бахуардта. Аргъауæнтæ — ниллæг æма талингæ. Сæ уæлмæрдтæ 
горæти фæсте. Æвæрд си ес хумæтæги циртдзæвæнтæ. Уотид еу- 
дууæ, æртæ зæппадзи си рæвдзæдæр арæзт, фал етæ дæр уотæ 
дессаг нæ ’нцæ.. Еу бæлццон финсуй, зæгъгæ, горæти еунæг мæ- 
сугбæл фæууидтон сахат, е ба саст разиндтæй. 
Ци нæуæгдзийнæдтæ аразун райдæдта султан, етæ ба Арзруммæ 
нæма æрхъæрдтæнцæ. Се ’фсад ма рагон дарæси евгед æнцæ. Ар- 
зрум æма Константинополь кæрæдзей хæццæ ерис кæнунцæ, Мæску 
æма Хъазани хузæн... 
194 

Æз цардтæн æфсади уæлдæр хецауи галауани. Æгас бон зилд- 
тæн е ’нæкæрон бацæуæнти, цудтæн еу уатæй иннæ уатмæ, хизтæн 
еу асийнæй иннæ асийнæмæ... Галауани мулк куд нæ адтайдæ. 
Фал, æвæдзи, æфсади хецау ледзунвæндæ ку скодта, кæд æ зæрдæ 
цæмæдæриддæр æхсайдта, уони фæххаста. Сауæнгæ дивани цъа- 
рæй, аллихузи нивæфтуд горцъейæй — нецибал ниууагъта. Мæн, 
горæти цæугæй, мæ дарæсмæ гæсгæ туркæггæ дохтур æнгъæли- 
уонцæ æма ми æнхус агориуонцæ. Ис си гъигæ дæн... Ку æризæр 
уидæ, уæдта мæ рæстæг æрвистон зундгин æма æгъдаугин Сухо- 
рукови хæццæ. (В. Д. Сухоруков — гвардион хъазайхаг полкъи 
поручик, кæци æмбурд кодта æрмæг Дони æфсади историбæл). 
Нæ архайд æмхузонгомау адтæй, уомæ гæсгæ кæрæдзей хуæздæр 
лæдæрдтан. Дзурдта мин æ литературон æма историон фæндити 
туххæй. Фал еци гъуддæгтæбæл архайунмæ æ фадуæттæ зæрди 
фæндон нæ ’нцæ. Хуарз нæ уодзæнæй, æ берæ дзæбæх фæндитæ 
зæфци фудæй ку не ’сæнхæст уонцæ, уæд. 
Æфсади хецауи галауан æзмæлæгæй цох некæд адтæй. Раздæр 
тарæрфуг паша æнæдзоргæй æ уоститæ æма биццеути рази тамаку 
кæми думидæ, уордæмæ ймæ æрбахæссиуонцæ хабар æ инæларти 
уæлахезти туххæй. Мушаг паша æрбацудæй граф Паскевичмæ, 
цæмæй ин е ’нсувæри лæхъуæнæн дзæбæх бунат искæна. Галауани 
сæрустурæй рацо-бацогæнгæй, æрлæудтæй еу уати дуармæ. Ци- 
дæр дзурдта гъуддагхузæй, уæдта сæхъсун фæцæй: мæнæ ин аци 
уати, æфсади хецауи бардзурдмæ гæсгæ, æ фиди сæр ракъуæрд- 
тонцæ... Еугур Кавказ æмрезæги кæмæй ризтæй, еци Бейбулат 
æрбацудæй Арзруммæ дууæ черкесаг гъæуей старшинти хæццæ, 
мæнæ а фæстаг тугъди рæстæги. Рæфтад кодтонцæ граф Паске- 
вичмæ. Бейбулат, 35 анздзуд — ниллæггомау, фæтæнусхъитæ. 
Уруссагау кенæ зонгæ нæ кодта, кенæ ба ’й нæ фæндадтæй дзо- 
рун. Арзруммæ ке ’рбацудæй, е мин æхцæуæн адтæй. Кæсæги 
хуæнхти цæугæй ме ’мбæлццон уидæ. 
Осман-пашай уацари райстонцæ Арзруммæ хæстæг æма ’й 
æфсади хецауи хæццæ рарвистонцæ Тифлисмæ. Осман-паша кур- 
дта Паскевичæй, цæмæй ин Арзруми æ хæдзарæ ма багъигæ да- 
ронцæ. Фиццаг бонти еци гъуддаг некебал зæрди æрæфтудæй. 
Еухатт ба, рæфтади рæстæги, рацудæй пусулмон горæти дзубан- 
ди, кæцими ес 10000 æфсæддони æма нерæнгæ цæргутæй некема 
рагъаст кодта салдæтти фудмиути туххæй. Еци дзубандимæ гæсгæ, 
графи зæрди æрæфтудæй Осман-пашай фæдзæхст æма бардзурд 
равардта, цæмæй Г. А. фæццæуа и хæдзарæмæ æма ин æ уостити 
бафæрса, еске сæ гъигæ даруй æви нæ, уобæл. Мæн бафæндадтæй 
Г. А. хæццæ фæццæун. Ранæхстæр ан. Нæ хæццæ ба ма райстан 
уруссаг афицери тæлмацигæнæгæн. Аци афицери гъуддаг дессаг 
рауадæй. Цæветтонгæ, 18анздзудæй уацари бахаудтæй персайнæг- 
тæмæ. Етæ ’й бадзæбæх кодтонцæ, æма инсæй анзи сахи фурттæй 
еуей гареми евнухæй фæцæй. Е ’намонд царди туххæй Персий 
дзурдта æнæримæхстæй. 
195 

Æрбахъæрттан Осман-пашай хæдзарæмæ. Бахудтонцæ нæ 
хуæрзæфснæйд уатмæ. Нивæфтуд къæрæзгитæбæл финст адтæй 
Хъуранæй ист дзурдтæ. Еу æздæх мæмæ си æнахур фæккастæй 
пусулмон гаремæн: дæуæн æмбæлуй исбæттун æма райхалун. Ра 
нин хастонцæ къофи нивæфтуд пиалити. Уорсзакъæ зæронд лæг, 
Осман-пашай фидæ æ фурти уостити номæй устур арфæ ракодта 
граф Паскевичæн. Фал г-н А. цæхгæр загъта: «Æз гъæуама уости- 
тæн сæхецæй фегъосон сæ уавæри хабæрттæ». Куддæр персайнаг 
уацайраг еци дзубанди балæдæрун кодта зæрондæн, уотæ æ дæн- 
дæгугæ искъæрцц-къæрцц кодтонцæ фурмæстæй æма цæхгæр загъ- 
та: «Уоститæ æнæзонгæ лæгти размæ рацудæнцæ, уой ку базона 
паша, фæстæмæ æрбаздæхгæй, уæд мæнæн дæр æма гареми еугур 
косгутæн дæр сæ сæртæ къуæрд уодзæнæнцæ». Лæггадæгæнгутæ 
еугурæй дæр зæронд лæги хæццæ арази адтæнцæ. Фал г-н А. æ 
фæндæ не ’ййивта. Загъта син: «Сумах пашайæй тæрсетæ, æз ба 
ме ’фсæддон хецауæй». Гæнæн син нæбал адтæй, æма рæзбунбæл 
ранæхстæр ан гареммæ. Æрбахъæрттан еу дорин азгъунстмæ. Зæ- 
ронд лæг нин арæхсгай байгон кодта дуар, æма бацæуæни фæуу- 
идтан силгоймаг къахæй сæрмæ уорс æмбæрзæни буни. Е адтæй 
сахи 70 анздзуд мадæ. Уой дæр нæ фæндадтæй не ’рбацуд. Фал г-н А. 
балæдæрун кодта æ цуди сæр, æма уæд зæронд уосæ нæ размæ 
рахудта сахи уоститæй еуей. Е дæр æмбæрзæни буни. Æвзонг сил- 
гоймаг фæлмæн цъухиуагæй раарфæ кодта графæн мæгур седзæр- 
гæс уостити номæй, æппæлдтæй уруссæгги уæздандзийнадæй. Г-н А. 
æ хæццæ дзубанди хаста. Уæдмæ кæсун, æма къæразгæй сæ сæртæ 
радардтонцæ фондз, кенæ æхсæз сæри. Дессагхузæй кастæнцæ сæ 
сау цæститæй. Æз уони туххæй радзоруйнаг адтæн г-н А., фал 
мæмæ и цæмæдес силгоймæгтæ аллихузи амудтонцæ, лæдæрун мин 
кодтонцæ, цæмæй маци исдзорон, уой. Сæ дзурдмæ син байгъус- 
тон. Еугурæйдæр кондгин адтæнцæ, фал рæсугъд ба н’адтæнцæ. 
Æвæдзи г-н А. хæццæ ка дзурдта, еци силгоймаг син хецауеуæг 
кодта. Се ’гасемæй рæсугъддæр мæмæ е фæккастæй. 
Уæдмæ г-н А. æ дзубанди фæцæй. Дуар рахгæд æй. Къæраз- 
гæй ка кастæй, етæ дæр фæййаууон æнцæ. Мах æрзилдан рæзбун 
æма хæдзари алфамбулай, уотемæй нæ балцийæй зæрдæрохсæй 
раздахтан. 
Гъе уотæ фæууидтон æз гарем. Уæхæн гъуддаг алли европæ- 
йаги къохи нæ бафтуйуй. Е уин бундор искæсæйнаг темæбæл ро- 
ман финсунмæ. 
Тугъд, æнгъæлдæн, фæцæй. Мæхе рæвдзæ кæнун райдæдтон 
фæстæмæ æздæхунмæ. 14 июли бацудтæн адæмон абанамæ. Æма 
фæсмонæй рамардтæн: цъумур рауæн, æнæхснад прæстинатæ. Арз- 
румаг абана тифлисаг абанай хæццæ куд ес рабарæн! 
Галауанмæ æрбаздæхгæй мин Коновницын (Коновницын — 
декабрист; æрвист æрцудæй аци тугъдмæ) радзурдта: «Арзруми 
фæззиндтæй еминæ». Еци хабар фегъосгæй, мæ цæститæбæл рауа- 
дæй, карантин ку ’суа, е æма еци бон армийæй цæунвæндæ искод- 
196 

тон. Еминæбæл сагъæс кæнун хъæбæр зин æй. Æма мæхе раеф- 
хæссуни туххæй рандæдæн базармæ. Ами, еу тукани кастæн ци- 
уавæрдæр хъæмамæ, уотемæй мин кадæр ме ’усхъæ æртъæпп код- 
та. Фæстæмæ ракастæн æма уинун фурфахъæра — феце адæймаг, 
æхсæггаги къимбусау æ цæсгом фæлорс, æ сурх хæфæйдзаг цæс 
титæй тагъдæнцæ цæстисугтæ. Мæ зæрди бабæй еминæ æрбафту 
дæй. И мæгургори илгъгæнгæ расхустон æма мæстгунæй фæстæмæ 
æрбаздахтæн. 
Фал мæбæл мæ цæмæдесдзийнадæ фæууæлахез æй; иннæ бон 
дохтури хæццæ рандæдæн лагерьмæ. Ами адтæнцæ еминæй сæй- 
гитæ. Æз нез бафтуйуни тæссæй бæхæй дæр не ’рхизтæн. Пъалат- 
кæй ракодтонцæ еу сæйги; е адтæй хъæбæр фæлорс æма расуг 
лæгау дзой-дзой кодта. Иннæ сæйгæ ба фуртухстæй æхе дæр нæ 
лæдæрдтæй. Ци сæйги ракодтонцæ, уомæн зæрдитæ райвардтонцæ, 
радзæбæх уодзæнæ, зæгъгæ. Фал мæмæ дессаг еу гъуддаг фæкка- 
стæй, сæйги къохтæбæл дууæ туркаги хуæстæнцæ — æ хъæппæлтæ 
ин ластонцæ, æмбалдæнцæ йбæл, цума еминæ æхснирсæгæй уæл- 
дай неци адтæй, уоййау. Сæттун ибæл, уонæмæ кæсгæй, мæхуæ- 
дæг фефсæрми дæн мæ европæйаг тæпподдзийнадæй æма мæ бай- 
вæд раздахтæн горæтмæ. 
19 июли хуæрзбон зæгъунмæ æрбацудтæн граф Паскевичæн 
æма’й хъæбæр мæстгунæй æрбаййафтон. Æрбайгъустæй лæгъуз ха- 
бар: Бейбулатмæ хæстæг фæммардæй инæлар Бурцов. Еци хабар 
ма никки лæгъузæрдæмæ исбæрæг униау æй нæ минкъий æфсад- 
бæл, кæци æгæр арф бацудæй еске зæнхæмæ. Фудзæрдæ адæн ку 
балæдæронцæ, не ’фсадæн ес минкъий къулумпи дæр, уæд хъæ- 
бæр мæстгунæй истохдзæнæнцæ. Нæуæгæй бабæй тугъд идайунмæ 
гъавта. Графи фæндадтæй, цæмæй ма еу рæстæг фæстæдæрмæ ами 
байзайон. Фал æз ба тагъд кодтон Уæрæсемæ... Цæунмæ хæстæг 
мин граф балæвар кодта туркаг æхсаргард. Еци зæрдæбæлдаргæ 
дзаумау дарун мæхемæ, цæмæй имисон, Сомехи æдзæрæг рауæн 
ти куд цудтæн, уой. Еци бон рараст дæн Арзрумæй. 
Фæстæмæ, мæ зонгæ надбæл, цудтæн Тифлисмæ. Æрæги дæр 
ма 15000 æфсæддони кæми æзмалдæй, еци рауæнтæ исæдзæрæг 
æма ниммæтъæл æнцæ. Бахизтæн Саган-Лу й сæрти æма ма тух- 
хæйти базудтон, нæ лагерь кæми лæудтæй, еци рауæн. Æртæ бони 
къæрæнтини бæлахæй Гумри фæллæудтæн. Нæуæгæй бабæй фæу- 
уидтон Безобдал æма уотемæй ниууагътон уазал Сомехи бæрзонд 
будуртæ. Тифлисмæ æрбахъæрттæн 1-аг августи. Ами, мæ уарзон 
дзæбæх адæни хæццæ байзадтæн цалдæр бони. Еу къуар изæри 
рарвистон рæзбунти, гурдзиаг музыкæ æма зартæмæ игъосгæй. 
Уæдта идарддæр мæ балций кой кодтон. Хуæнхти сæрти мæ цуд 
дессаг уомæй адтæй æма мæбæл Къобмæ хæстæг уадæ ке ’систа- 
дæй. Сæумæй 6а, Хъазбеги рæзти цæугæй, фæууидтон æнахур нивæ: 
уорс мегътæ ниббæндæн æнцæ хонхи сæрти æма, цума, хормæ 
тæмæнкалæг хебари истæг моладзандонæ, мегъти рагъи бадгæй, 
накæ кодта уæлдæфи, уотæ зиндтæй. Æрра Мæскъæн дæр нур 
197 

фæууидтон е ’цæг асæ. Коми уойбæрцæ дон калдæй æма е ’рра- 
дзийнадæ Теркæй дæр дессагдæр адтæй. Дон æхсидта билгæрæнттæ, 
агъаззаг дортæ æ разæй рагæнгæй, аузта рацæуæн. Берæ адæн — 
ирæнттæй над кæдзос кодтонцæ. Æз дзæбæхæй бауордæг дæн. 
Æппунфæстаг унгæг кæмттæй раервазтæн Устур Кæсæги итигъд 
будуртæмæ. Владикавкази исæмбалдтæн Дорохов æма Пущинбæл. 
Сæ дууæ дæр фæццæфтæ æнцæ æма цудæнцæ минералон дæнт- 
тæмæ сæхе дзæбæх кæнунмæ. Пущини стъолбæл адтæй уруссаг 
журналтæ. Еу журнали си райдайæни æвзурстонцæ мæн финститæ. 
Æз æй райдæдтон гъæрæй кæсун. Пущин мæ бауорæдта æма мин 
загъта, цæмæй æй аййевдæр кæсун райдайон, — зæгъун гъæуй: мæ 
финст си куд æвзурст цудæй, е уотæ дессаг н’ адтæй. Уомæ гæсгæ 
мæмæ Пущини загъд ходæг фæккастæй æма дууемæй дæр зæрди- 
бунæй ниххудтан. 
Гъе уæхæн фиццаг салам мин равардтонцæ мæ уарзон фиди- 
бæсти. 
1835 анз 
И.С. ТУРГЕНЕВ 
МУМУ 
(Уацау) 
Мæскуй еу фæсвæд гъæунги — цъæх хæдзарæ, адтæй ин уор- 
сæйхурст цæгиндзитæ, дуккаг уæладзуг æма, ка ниссета æй, уæхæн 
балкъон. Уоми еу дзамани цардæй берæзæнхгин силгоймаг, æнæ 
лæгæй, æ косгути хæццæ. Фурттæ службæ кодтонцæ Петербурги, 
кизгæ киндзи æрцудæй, силгоймаги ескумæ æ къах нæбал хаста 
æма фæсвæди-хебæраги æ зæруай æрхун царди бонтæ æрвиста, 
æнкъардæй хизта æ мæлæт. 
Фæсдзæуинтти æхсæн уæлдай бæрæгдæр дардта тургъæмæ 
зелæг Герасим. Е адтæй къæхæни асæ лæг, фал — къуæтти æ рай- 
гурцæй. Æхсийнæ’й ци гъæуæй æрбакодта, уоми лæг цардæй еунæ- 
гæй, цидæр некуцон хæдзари, е ’нсувæртæй хецæнæй, æгас гъæуи 
уомæй косагæдæр неке адтæй. Хуцау ин ци дессаги æрдзон хъау- 
рæ равардта, уой фæрци цуппарей бæрцæ куста, къохæй алцæмæ- 
дæр арæхстæй, æма ймæ, ести архайгæй, лæг кæсунæй не ’фсас- 
тæй. Зæгъæн, хумæгæнгæй, дзубурбæл æ уæйуги цæнгтæй ку æрæн- 
цаидæ, уæд, цума, зæнхи итинг бауæр, æнæ бæхи æнхусæй, æхуæ- 
дæг игæрдгæ цæуидæ, кенæ ба цæвæгæй уотæ арæхстæй, æма æ 
размæ кæрдæг нæ, фал æвзонг бæрзæ бæласæ ку фæцайдæ, уæд- 
дæр æй, æвæдзи, æд уедæгтæ ниссæрфтайдæ. Никки рæуæгдæр 
уйдæ е ’внæлд инайæгæнгæй; цалдæр метрей дæргъæн рæхисæй 
архайгæй, æ федар иуæнгтæ изазни хузæн дууердæмæ кæниуонцæ 
æнæринцойнæй. Косгæй ин æ мадзорадзийнадæ бæрæгбонхуз лæ- 
198 

вардта. Хуарз лæг адтай, еци æрдзон сахъат имæ ку н’адтайдæ, 
уæд имæ кæци кизгæ нæ бакумдтайдæ!.. 
Фал мæнæ Герасими æрбаластонцæ Мæскумæ, цулухътæ ин бал- 
хæдтонцæ, сæрди дарунмæ ин балхæдтонцæ кафтан, зумæгмæ — кæрцæ, 
раймæвардтонцæ уесойнæ æма бел, уотемæй иссæй тургъи гæс. 
Æ нæуæг фадуат фиццаг рæстæги æппундæр æ зæрдæмæ нæ 
фæццудæй. Уомæн æма сувæллонæй исахур æй гъæуккаг цард- 
бæл, будуйрон куститæбæл. Адæни тумугъæй æртæст уогæй, иси- 
рæзтæй къуæтти æма тухгинæй, бæласæ гъæздуг зæнхи куд иси- 
рæза, уоййау... Горæти уогæй, нæ лæдæрдтæй æ уагæ, — æнкъард 
кодта, æ зунд æй не ’ргъавта, мæнæ, цума, астæуи уæнгæ кæрдæги 
хезæг æвзонг æнæнез гали æнай-æной вагони исæвардтонцæ æма ’й 
дæгæрнагæнгæ кумæдæр ласунцæ — Хуцау æ зонæг, кумæ! 
Хумæтæги уæззау кустити фæсте ймæ аци зелæнтæ уотид ги- 
ризи хузæн кастæнцæ; сахатти ’рдæгмæ æ гъуддæгтæ ракæнидæ, 
уотемæй тургъи бæрæгастау æристидæ, гъома мин, зæгъгæ, адæ- 
мæй кæд еске балæдæрун кæнидæ мæ аци æнахур уавæр. Кенæ ба 
æнай-æной идардмæ низзугъгъут кæнидæ æ уесойнæ æма бел, ес- 
кумæ аууонмæ æхе баесидæ, æхе ниддæлгоммæ кæнидæ зæнхæ- 
бæл æма дзæвгарæ рæстæг уотемæй фæууидæ, ахæст сирди хузæн. 
Фал алцæбæлдæр исахур уй адæймаг, æма Герасим дæр æппун- 
фæстаг горæттаг цардбæл рафæлтард æй. Уоййасæ берæ кустаг ин 
н’адтæй: е ’хæс уидæ — тургъæ кæдзос дарун, бони дæргъи дууæ 
хатти боцикъайдзаг дон æрбаласун, цæлгæнæн, уæдта хæдзарæмæ 
сог ниффадун æма сæ медæмæ бахæссун, фалдзосмæ дзæгъæлцæ- 
уæг нæ уадзун, уæдта æхсæвæ гъæуай кæнун. Æма, зæгъун æнгъе- 
зуй, зæрдиуагæй æнхæст кодта еци ихæстæ: æ согфадæни ин лис- 
ти морæ дæр не ’ссердтайсæ, еу уотид бугъæ дæр. Цидæр лæгъуз 
бæх имæ равардтонцæ, æма, ескæд уаргæ бони цъифи ку ниссæ- 
дзидæ, уæд ибæл уотид е усхъæй бахуæстайдæ æма æрмæст уæр- 
дун нæ, фал бæхи дæр бансудтайдæ, æ фæрæт зæлланггъæр кодта, 
сог фадгæй, цит, листитæ фæйнердæмæ цъузгæнгæ тæхиуонцæ. 
Мæнæ тургъæмæ дзæгъæл адæймаг æрбацæуа, зæгъгæ, уой тух- 
хæй 6а — еухатт æхсæвæ дууæ давæги ниййахæста, — нихуæстæй 
сæбæл æма сæ кæрæдзебæл тулæй-тулæмæ нидздзæхст кодта, 
дзæхст дæр уотæ дессаг, æма сæ пъæлицæмæ фæккæнуни сæр нæ- 
бал багъудæй. Æма уой фæсте давгутæ нæ, фал уотид сæ рæзти 
æнæзонгæ цæугути дæр уоййасæ тас бауагъта, æма, тузмæг тур- 
гъæмæзелæги фæууингæй, сæ къох ракъуæриуонцæ, уæдта йбæл 
гъæр кæнун райдаиуонцæ, цума сæ фегъустайдæ, уоййау. Фæсд- 
зæуинттæмæ 6а Герасим уотæ карз нæ лæудтæй, хеуонбæл сæ ни- 
мадта, фал си етæ ба тæрсгæгомау кодтонцæ. Къохи амундæй син 
сæ дзубанди балæдæридæ, ци ин кæнун кæниуонцæ, уой лæмбу- 
нæгæй æнхæст кодта. Æ бартæ дæр хуарз зудта æма ин хуæрæндо- 
ни æ бадæни неке сбадтайдæ. Еу дзурдæй, Герасим карз лæг ад- 
тæй, алли гъуддаги дæр уарзта бæлвурд уагæвæрд; раст ма уасæн- 
гитæ дæр æ рази хилæ кæнун не ’ндиудтонцæ. Ку сæ рауинидæ 
199 

фудуаггæнгæй, уæд син сæ къæхтæбæл фæххуæцидæ, уæлдæфи 
сæ еу-дæс зилди æркæнидæ, уæдта сæ фæйнердæмæ фехсидæ. 
Хæдзари хецау хъæзтæ дардта, хъаз ба уæздан маргъи муггаг æй. 
Герасим уонæмæ уæлдай лæмбунæгдæр зилдæй, уомæн æма æхуæ- 
дæг дæр уæзбун нæл хъази хузæн адтай. 
Цæлгæнæни сæрмæ ин еу минкъий уат искодтонцæ, æма ’й 
куд фæндадтай, уотæ си æхецæн исбунат кодта: толдзæ фæйнæгу- 
тæй си исаразта хъæбæр устур хуссæн, кæци сæдæ пути дæр бауо- 
рæдтайдæ, хуссæни буни æрæвардта агъазиау кирæ, къуми ин ад- 
тæй стъол æма æртикъахуг къела, хумæтæги арæзт — федар æма 
уæззау, раст æй Герасим æхуæдæг дæр туххæйти исесидæ. Æ цæ- 
рæнуатбæл еудадзугдæр къума дардта, æ дæгъæл бацæг кæнидæ æ 
суйни сæрмæ. Еске ймæ цæуа, уой нæ уарзта. 
Гъе еци уавæри цæргæй, раевгъудæй анз æма йбæл уæдмæ 
æрцудæй еу цау. 
Хæдзари хецау, куд рацæргæ адæймаг, уотæ рагон æгъдæуттæ- 
бæл хуæцæг адтæй æма берæ фæсдзæуинттæ дардта: хъæппæлæхс- 
нæгутæ, хуйгутæ, гъæдикустгæнгутæ. Уомæй уæлдай ма ймæ адтæй 
гæрзæуадзæг дæр, е нимад цудæй фонси дохтурбæл дæр, адæни 
дæр дзæбæх кодта. Хæдзари хецауæн ба сæрмагондæй æхецæн дох- 
тур адтæй. Æппунфæстаг, — дардта басмахътæ хуйæг дæр, æ ном 
хундтай Капитон Климов, хъæбæр ниуазагæ лæг. Климов æхе æфху- 
æрдбæл нимадта, гъома, дан, ахургонд уогæй, ауæхæн нецæййаг 
рауæни ма ’рветон мæ рæстæг, фал гъæуама хуæздæр уавæрти цæ- 
рон — Мæскуй. Æма, кæд ниуазгæ кæнун, уæддæр мæ мæстæй, 
зæгъидæ. Еухатт хæдзари хецау æма сæйраг тургъæмæ кæсæг Гав- 
рили æхсæн дзубанди рауадæй Капитони æнæуаг миути туххæй. 
— Нур, Гаврила, — райдæдта и силгоймаг, — амæн бийнонти 
гъуддаг ку бакæнæн, уæд дæмæ куд фæккæсдзæнæй? Ка ’й зонуй, 
фæссабурдæр уодзæнæй? 
— Цæмæннæ ба. Æнгъезуй, — дзуапп равардта Гаврила, — хъæ- 
бæр хуарз уодзæнæй. 
— Фал имæ ка бакомдзæнæй? 
— Уотæ’й. Уогæ, куд хуæздæр æй, уотæ кæнæ. Бунтон лæ- 
гъузти нимæдзи нæ’й æма ести цъасæ нимпъоздзæнæй. 
— Дессагæн, Татьянæ æ зæрдæмæ цæуй? 
Гаврила цидæр исзæгъуйнаг адтæй, фал æхебæл ниххуæстæй. 
— О!.. Æрхонæд Татьяни, — ниллух кодта æхсийнæ, тамакумæ 
æхцæуæн æсмустгæнгæй, — игъосис? 
— Фегьустон, — загъта Гаврила æма рацудæй. 
Æрбаздахтæй æ уатмæ (е адтæй флигели, кæцими цурхтитæй 
лæудтæнцæ киртæ). Гаврила фиццаг æ уоси æндæмæ рарвиста, 
уæдта къæразгæмæ хæстæг исбадтæй æма ниссагъæси æй. Æхсий- 
ни æнæнгъæлти унаффæ’й, æвæдзи, катаййи бафтудта. Æппун- 
фæстаг раистадæй æма рарвиста Капитонмæ. Капитон æрбацудæй... 
Се ’хсæн ци дзубанди рауайуниау адтайдæ, уой агъоммæ бал 
цубурæй радзорæн киунугæкæсгутæн, — к’адтæй Татьянæ, Капи- 
200 

тонæн ке хонун кодтонцæ, уæдта æхсийни унаффæ цæмæ ниттух- 
сун кодта дворецкийи, уой туххæй. 
Уæлдæр куд загътан, уотæ Татьянæ адтæй хъæппæлæхснæг (æ 
кустмæ хуарз ке арæхстæй, уомæ гæсгæ ин æ бæрнæхсти бакод- 
тонцæ æрмæстдæр тæнæг хъæппæлтæ æхснун), цудайдæ йбæл еу- 
аст æма инсæй анзи, фудхузгомау, борхелæ силгоймаг, æ галеу 
росбæл сау æстъæлфитæ. Уæхæн минеуæг ба Уæрæсей æнамонд- 
дзинади бæрæггæнæн æй. Хъæбæр боз н’адтæй æ цардæй Татья- 
нæ. Е ’взонги бонтæй фæстæмæ уæззау куст фæккодта: дууей уаргъ 
хаста, æ зæрди бунмæ ба рохси цъита нæ гъардта; хæзна рæвдуд 
не ’ййафта уæледарæсæй, уæдта мизд дæр еугуремæй минкъийдæр 
иста. Хеуонæй дæр ин, зæгъун æнгъезуй, неке адтæй. Кæмидæр 
ин еу нецæййаг фиди æнсувæртæ худтонцæ. Кæддæр рæсугъд киз- 
гæбæл нимад адтæй, фал æ рæсугъддзийнадæ рæхги баминæг æй. 
Сабур адæймаг, растдæр зæгъгæй ба, — цидæр тарстхуз, æхебæл æ 
къох ракъуæрдта, ескæмæй ба хъæбæр тарстæй. Æноси дæр æ куст 
афонадæбæл æнхæст кæнунбæл архайдта, æхсийни коййæй 6а 
æррæстæ биз-биз кодта, кæд æй е æ цæсти кæронæй дæр некæд 
фæууидта, уæддæр. Герасими гъæуæй ку æрбаластонцæ, уæд, уой- 
йасæ лæг фæууингæй, æ уодæй нецибал байзадæй. Уой фæсте дæр, 
æ хæццæ фембæлгæй, ниттухсидæ, фулдæр хæттити ба æ цæститæ 
ницъцъундæ кæнидæ. Герасим æй фиццаг уоййасæ нæ гъуди код- 
та, фал æй фæстагмæ ба гъæуай кæнун райдæдта. Бауарзта ’й: 
Хуцау зонæг, æ зæрдæмæ цæмæй фæццудæй! Æма еухатт тургъи 
Татьянæ æхсийни кофтæ куд фæццæйхаста, уотæ ин кадæр æнæн- 
гъæлти æ цонг райахæста, æхе рахатгæй фæцъцъæхахст кодта: æ 
фæсте лæудтæй Герасим. Æдули худтгæнгæй имæ фæлмæн бамур- 
мур кодта, уæдта ймæ бадаргь кодта пряник-уасæнгæгонд. Сил- 
гоймаг æй нæ райсунмæ гъавта, фал ин æй Герасим æ къохи ратух- 
тъунсæ кодта, æ сæр банкъуста æма раевгъудæй, ходæзмолæгæн- 
гæй цидæр ма бахъур-хъур кодта. Еци бонæй фæстæмæ’й Герасим 
еу рауæн нæбал уагъта: кæмифæндидæр æ размæ фæууидæ, ни ймæ 
уасидæ, æ къохтæ ймæ тилдта, æ ронæй лентъæ фелвасидæ æма ин 
æй февæридæ, уесойнæй ин æ раз расæрфидæ. Аци уавæри мæгур 
кизгæ неци лæдæрдтæй, ци кодтайдæ æма куд кодтайдæ, уомæн. 
Уæдмæ хæдзари цæргутæ еугурæйдæр базудтонцæ къуæтти тургъ- 
тæсæрфæги гъуддæгтæ. Адæни айуан æма æхсилкъæ дзубандитæй 
Татьянæ æ сæрæн нæбал адтæй. Фал Герасиммæ ба еугурæй не 
’ндиудтонцæ: е гириз нæ уарзта, уæдта кизгæмæ дæр уой рази 
неке неци æтхалдта. Æхцæуæн ин адтæй æви гъулæг, фал кизги еу 
рауæн нæбал уагъта. Куд къуру адæймаг, уотæ хъæбæр рæхги ба- 
лæдæридæ, уобæл, кенæ ба и кизгæбæл еске ку ходидæ, уой. Еухатт 
æй, рæфти рæстæги, кастеляншæ (Татьяни хецау) хуц-хуц кæнун 
райдæдта, раст æй кæунтæбæл искодта. Æнай-æной Герасим е 
’ндæргъцæ исистадæй, æ агъазиау къох радаргъ кодта æма ’й кас- 
телянши сæрмæ æруагъта, уотемæй имæ уæхæн мæстгун уозгалд 
бакодта, æма и силгоймаг æнæбари æхе стьолмæ æрæлхъивта. Еугу- 
201 

рæй дæр сæхъсун фæцæнцæ. Герасим нæуæгæй æ уедуг райста 
æма æ хуæруйнаг идарддæр цумдта. 
«Кæсайтæ къуру сайтанмæ!» — еугурæй дæр нидæнгомау 6а- 
хъур-хъур кодтонцæ, кастеляншæ ба фестадæй æма æ косæнуатмæ 
раевгъудæй. Æндæр хатт 6а Капитон, мæнæ еци Капитон, нур- 
тæккæ дзурд кæбæл цудæй, е цидæр дæргъвæтийнæ æма æхсидз- 
гон дзубанди кодта Татьяни хæццæ. Герасим имæ е ’нгулдзи амун- 
дæй æхемæ фæдздзурдта, къаретитæ ци сарай адтæнцæ, уордæмæ 
’й бахудта, уоми дышлобæл æрхуæстæй æма ймæ дзæбæх бавзис- 
та. Уой фæсте Татьяни хæццæ дзорунмæ æ нифс некебал хаста. 
Къуæттийæн уотемæй æ гъуддаг цудæй. Кастеляншæн ба, æ косæн- 
уатмæ æрбацæугæй, æ зæрдæ багъар æй. Никки ма, æхе ниттухст- 
хузгæнгæй, раст еци бон хæдзари хецауæн Герасими гурумухъ миуи 
туххæй лæмбунæг æрдзурдта, фал ин æхсийнæ, сæргъæн зæронд 
уосæ, æ дзубандитæбæл къæл-къæлæй ниххудтæй. Нæуæгæй ма 
ин и хабар, ходæги туххæй, цалдæр хатти радзорун кодта æма 
иннæ бон ба Герасимæн сом рарвиста. 
Арфæ ин кодта, уæхæн тухгин æма æнæсайд гæс ке æй, уой 
туххæй. Герасим си тæрсгæгомау кодта, фал æууæндтæй, дзæбæх 
зæрдæ ймæ ке даруй, уобæл. Фæндæ кодта æ зæрди дзубанди ин 
ракæнунбæл, цæмæй ин барæ радта Татьяни ракорунмæ. Æрмæст- 
дæр ма хизта æ нæуæг къафтани исцæттæ, уæд хуæрзарæзтæй 6а- 
цудайдæ æхсийнæмæ. Фал уæдмæ æхсийнæ æхуæдæг исфæндæ 
кодта Татьяни Капитонæн раттунбæл. 
Нур гъæуама киунугæкæсæг балæдæра, цæй бæлахæй ниттух- 
стæй дворецкий Гаврила, æхсийни дзубанди фегъосгæй. Хæдзари 
хецау, гьай-гъай дæр, тæрегъæд кæнуй Герасимæн (Гаврила еци гьуд- 
даг хуарз зонуй æма ин е дæр тæрегъæд кæнуй), фал къуæтти лæг 
æй æма ци хузи балæдæрун кæна æхсийнæн: гъома, Герасим уозæ- 
луй Татьянæбæл. Уæдта æппунфæстаг раст æй: циуавæр лæг æй? 
Иннердигæй бабæй, Хуцау бахатир кæнæд, фал, дæ фудголæн еци 
гумудза базона, Татьяни Капитонæн дæттунцæ уой, уæд, æллæх- 
æллæХу хæдзарæ усхъуммæ исхатдзæнæй. Æ хæццæ нецихузи ес 
бадзубанди гæнæн, уæхæн сайтани хай æй, æма ’й нæ басæтдзæнæ!.. 
Капитони фæууингæй, Гаврила æ еци сагъæстæй фæццох æй. 
Рæуæгсæр басмахъгæнæг æрбацудæй, дуари размæ фарсбæл æхе 
æведауцæ уагъд бакодта, æ къохтæ фæстæмæ рауагъта, æ рахес 
къах цæхгæрмæ байвардта галеуи разæй æма æ сæр батилдта: «Гъо- 
ма, мæнæ дæн. Ци уæ гъæуй?» 
Гаврила Капитонирдæмæ бакастæй æма е ’нгулдзитæй бардзæф 
кодта къæразги тæрвазæбæл. 
Капитон æ цæститæ æнцъолæгау æркодта, нæ фефсæрми æй, 
ходæзмолæ дæр ма бакодта æма æ къохæй æ борхелæ дзиккотæ 
æрсæрфта, кæцитæ æнæуой дæр аллирдæмæ нихъхъелтæ æнцæ. 
Гъома, æз дæн, æз, ци мæмæ кæсис? 
— Хъæбæр дзæбæх дæ, — исдзурдта Гаврила æма еу усмæ нигъ- 
гъос æй. — Хуарз дæ, неци ди зæгъæн ес! 
202 

Капитон æрмæстдæр е усхъитæ банкъуста. «Æма ду ба хуæз- 
дæр дæ», — рагъуди кодта æ меднимæр. 
— Гъæйдæ-уай, дæхемæ æркæсæ, æркæсай дæхемæ, — æфхуæ- 
рæгау имæ дзурдта Гаврила, — цæй хузæн дæ? 
Капитон æхемæ къахæй сæрмæ æркастæй, е ’скъудтæ сюртукмæ, 
е ’мпъузтитæ хæлафмæ, уæлдай лæмбунæгдæр ба — æ цулухъи цъæ- 
стæмæ, уæдта нæуæгæй лæмбунæг никкастæй дворецкиймæ. 
— Æма ци? 
— Ци? — райфæнзта Гаврила. — Ци? Уæддæр ма мæ фæрсгæ 
кæнис: ци? Сайтани хузæн дæ, æндæр неци. 
Капитон æ цæститæ æртъæбæртт-тъæбæртт кодта. «Гъома, 
кæдмæ дæ фæндуй, уæдмæ хилæ кæнæ, Гаврила Андреич». 
— Гъенур бабæй ниуæзтгун дæ, — райдæдта Гаврила нæуæгæй. 
— Уæй? Раст зæгъай. 
— Баниуазтон, мæхе лæгъуз æнкьардтон æма уой бæлахæй, — 
æхе рæститæ кодта Капитон. 
— Де ’нæнездзийнади туххæй!.. Æгæр дин хатир кæнунцæ, 
уой зонæ. Æхе ба ма ин Питермæ рарвистонцæ ахур кæнунмæ... 
Хъæбæр берæ си базудтай! Дзæгъæли ма дин фæххуæрун кодтонцæ. 
— Еци гъуддаги мин, Гаврила Андреич, еунæг тæрхонгæнæг 
ес: Хуцау æхуæдæг, æндæр неке. Æрмæстдæр еунæг е зонуй ци- 
уавæр адæймаг дæн, уæдта æцæгæй лæвари хуæрун кæрдзин, уой. 
Ке баниуазтон, уоми дæр фудгин еу адæймаг æй, ба мæ сайдта, ба 
мин ниуазун кодта, рандæй, æз ба... 
— Ду ба хъази хузæн гъæунги байзадтæ. Ах, ду æнæмæтæ адæй- 
маг дæ! Гъо, гъæйдæ, еци дзубанди ниууадзæн, — дзоруй идард- 
дæр дворецкий, фал ци, уой зонис? Æхсийни... — еу цæйбæрцæ- 
дæр неци дзоруй, — æхсийни фæндуй, цæмæй бийнонти гъуддаг 
бакæнай. Игъосис? Уотæ нимайуй, æма, ку æрхонай, уæд дæ цард 
æ кеми исбаддзæнæй. Лæдæрис? 
— Куд нæ ’й ладæрун. 
— Гъе уотæ. Мæнмæ гæсгæ дæ еске æрæллау кæнидæ. Гъо æма 
е уони гъуддаг æй. Ци зæгъис? Арази дæ? 
Капитон æ гъæлæсидзаг ниххудтæй. 
— Уосæ корун адæймагæн хуарз гъуддаг æй, Гаврила Андреич. 
Мæн хъæбæр фæндуй бийнойнаг æрхонун. 
— Куд нæ, — 6а ймæ æтхалдта Гаврила, æ меднимæр ба рагъу- 
ди кодта: «Неци си зæгъдзæнæ, арæхсуй дзорунмæ». 
— Æрмæст ци, уой зонис, — идарддæр кодта æ дзубанди, — 
кизгæ дин ниббæлдат кодтан, фал дæ зæрдæмæ куд фæццæудзæ- 
нæй, ка ’й зонуй? 
— Бафæрсун аййеп ма уæд, фал ка æй?.. 
— Татьянæ. 
— Татьянæ? 
Нур Капитон æ цæститæ ниййирдгæнгæй фарсæй æхе радæр 
иста. 
— Цæбæл ниссагъæси дæ, дæ зæрдæмæ нæ цæуй? 
203 

— Куд нæ цæуй, Гаврила Андреич! Хъæбæр дзæбæх адæймаг 
æй, — косагæ, æгъдаугин. Æрмæст æй хуарз ку зонис, еци будуй- 
рон æвдеу, е йбæл... 
— Зонун æй бæргæ, — тухстхузæй загъта дворецкий, — фал... 
— Фæммин тæрегъæд кæнетæ, Гаврила Андреич! Рамардзæ- 
нæй, мæ Хуцауистæн, рамардзæнæй мæ; биндзи хузæн мæ æркъуæр- 
дзæнæй, цæййасæ къох ибæл ес, æримæ кæсай; Минин æма По- 
жарскийи къох. Никки ба къуру æй, нæмдзæнæй дæ, æхемæ ба 
не ’гъусдзæнæй! Цума æррæстæ фунæййæй æ къохтæ телдзæнæй, 
уоййау. Æма ин баергъæвгæнæн дæр нæййес; Цæмæн? Уомæн æма 
’й уæхуæдтæ зонетæ, Гаврила Андреич, къуру æй, уой хæццæ 6а 
ма æдули, къахи скъелау. Цидæр гумери æй. Гаврила Андреич, 
гумерийæй дæр фуддæр: мæнæрдæмæ гъæуама цæмæн исæррæстæ 
уа? Уогæ ма мин ци уæлдай æй; ниффæразтон, ниббухстæн, них- 
систæн гъосини хузæн, фал уæддæр адæймаг дæн, бунтон гъосин- 
бæл мæхе нæ нимайун. 
— Зонун, зонун хабæрттæ, маци мин дзорæ... 
— О Хуцау! — е’цæгæй истæвдæ æй басмæхътæхуйæг, — кæд 
фæууодзæнæнцæ аци гъуддæгтæ, кæд! Æнамонд дæн, æнамонд мæ 
дуйнебæл дæр! Мæ нивæ, ци адтæй мæ нивæ! Сабийи бонти мæ 
немуцаг хецау надта, уой фæсте ме ’нсувæр, æппунфæстаг мæнæ 
мæ лæги кари цитæ æвзарун... 
— Ехх, куд нецигъон адæймаг дæ, — исдзурдта Гаврила. — Ци 
нийвæзæнтæ дæ, дæ Хуцауи туххæй! 
— Куд ци, Гаврила Андреич. Нæмунæй бæргæ нæ тæрсун. Ба 
мæ æфхуæрæд мæ хецау, æрмæст мин уой фæсте, куд адæймагæн, 
уотæ салам раттæд, фал уомæй æфхуæрд баййафун ба... 
— Цо, рандæ уо, — нигъгъос кодта Гаврила. 
Капитон æхе разилдта æма рандæй. 
— Фал нур, зæгъæн, Герасим гъуддаги нæй, уæдта ци зæгъисæ? 
— æ фæсте ма радзурдта дворецкий. 
— Арази дæн, — загъта Капитон æма раевгъудæй. 
Дзурд иссерунмæ ба цийфæнди уавæри дæр хуæрзарæхсгæ 
адтæй. 
Дворецкий еу усмæ уати рацо-бацо кодта. 
— Нур ба Татьянæмæ фæдздзорайтæ, — исдзурдта æппунфæстаг. 
Еу рæстæги фæсте æнæстуфæй æрбацудæй Татьянæ æма дуар- 
гæрон æрлæудтæй. 
— Ци бардзурд мин ратдзинайтæ, Гаврила Андреич? — бафар- 
ста сабур уагæй. 
Дворецкий имæ лæмбунæг бакастæй. 
— Гъæйдæ-уай, Татьянæ, киндзи цæун дæ нæ фæндуй? — уотæ ’й 
цæхгæр фарст бакодта. — Æхсийнæ дин уосгор иссердта. 
— Игьосун, Гаврила Андреич. Фал мин ке равзурстонцæ уос- 
горæн? —æфсæрмдзастæй бафтудта æ дзубандибæл. 
— Басмæхътæгæнæг Капитони. 
— Игъосун. 
204 

— Рæуæгсæр адæймаг æй — зонæн æй. Фал æхсийнæ еци гьуд- 
даги дæубæл æ зæрдæ даруй. 
— Игьосун æ унаффæмæ. 
— Еу бæлах си ес... аци къуру хæрæг, Гераськæ, дæ фæдбæл 
ку зелæн кæнуй. Цæмæй æрсайдтай еци арси? Рамардзæнæй дæ, 
уæлдай дæр ин нæй, уæхæн арс... 
— Рамардзæнæй, Гаврила Андреич, æнæ фæстæмæ фæккæсгæй. 
— Рамардзæнæй... Еци гъуддагмæ ма æркæсдзинан. Ци ’нцо- 
нæй æй зæгьис: рамардзæнæй! Еци барæ ин ка равардта, рагъуди 
кæнай. 
— Уой ба нæ зонун, Гаврила Андреич, ес ин уæхæн барæ æви нæ. 
— Игъосай! Ду ин ести нифс байвардтай? 
— Уанцон нæй. 
Дворецкий нигъгъос æй æма рагъуди кодта: «Дæ зæрдиуагæ 
хъæбæр зин базонæн æй!» 
— Гъо, хуарз, — бафтудта ма æ дзубандибæл, дæ хæццæ ма 
радзубанди кæндзинан, нур ба цо, Татьянæ; бæрæг æй, æцæгæй 
хуæдæфсæрмæ дæ. 
Татьянæ æхе разилдта æма рацудæй. 
«Ка’й зонуй, æхсийнæ байронх уодзæнæй æ дзубанди аци кин- 
дзæхунди туххæй, — рагъуди кодта дворецкий, — уæд уотемæй æз 
ба мæ сæрæн цæбæл нез кæнун? Къуæттий ба, ести ку кæна, уæд 
æрæздухтитæ кæндзинан æма’й пъæлицæмæ ратдзинан...» 
— Устиня Федоровнæ! — гъæрæй бадзурдта æ уосæмæ, — само- 
вар байвæрай, мæ дзæбæх... 
Еци бон Татьянæ хъæппæлтæ æхснæнæй æндæмæ дæр нæ ра- 
кастæй. Фиццаг искудтæй, уæдта æ цæстисугтæ расæрфта æма 
идарддæр æ куст кодта. Капитон хъæбæр æнафонæмæ фæббадтæй 
еу æлхийæрфуг зонгæ лæги хæццæ. Лæмбунæг ин æркодта æ Пи- 
тери хабæрттæ. Кæми адтæн, еци барин, дан, мæ æхемæ худта, 
фал æгъдаубæл хуæст адтæй æма мæ минкъий нецæй туххæй дæр 
расурдтайдæ: æз ба дзæбæх раниуазинæ, уæдта силгоймæгти хæццæ 
дæр æнаккаг миутæмæ æмхиц адтæн. И мадзора æмбал имæ алцæ- 
бæлдæр æ сæр æнкъуста; фал Капитон уотæ ку загъта, зæгъгæ, еу 
гъуддаги фæдбæл исон гъæуама мæхе рамарон, уæдта ’й и лæг 
цæхгæр фæууорæдта — хуссун афони рæуаги. Æма уоййадæбæл 
рахецæн æнцæ. 
Фал дворецкий фудæнгъæл фæцæй. Æхсийнæй нæ байронх 
æй Капитони киндзæхсæвæри гъуддаг, уой нæ, фал ма æхсæвæ 
дæр уобæл дзубанди кодта е ’мбæлтти хæццæ. Нур имæ Гаврила 
ку бацудæй, уæд æ фиццаг фарст е адтай: нæ киндзæхсæвæрмæ 
ести цæттæ ан? Е, гъай-гъай, дзуапп лæвардта, ома, гьуддаг куд не 
’мбæлуй, уотæ хуарз цæуй æма мæмæ абони Капитон корæги цуд 
æрбакæндзæнæй. Æхсийнæ цидæр нæфæразгæ адтæй, æма уомæ 
гæсгæ дзубандибæл берæ нæ бадзебæл æй. Дворецкий æрбаздах- 
тæй æ уатмæ æма е ’мкосгути æрæмбурд кодта. Гъуддаг гъæуама 
лæмбунæг исбæрæг кодтайуонцæ. Татьянæ неци уæлдай сум ис- 
205 

кодта, фал Капитон ба æргом загъта, гъома мæбæл дууæ-æртæ 
сæри нæййес, фал еунæг. Герасим мæстгунæй алкæмæ дæр багъæ- 
уай кæнидæ, кизги къæсæрæй идард нæбал цудæй, æвæдзи, ести 
балæдæрдтай. Ка æрæмбурд æй, етæ (се ’хсæн буфети хецау Хвост), 
кæций алцæбæл бафæрсиуонцæ, куд æмбаргæдæр, уотæ. Уогæ си 
рæстмæ дзуапп дæр некæд неке игъуста, мæнæ уомæй уæлдай: е 
дин дессаг; гъо, гъо. 
Капитони баримахстонцæ æдасдзийнади туххæй. Уогæ, гъуддаг 
гурумухъеуæгæй бакæнун дæр æнгъезуй, фал, ци нæ фæууй, хъау- 
гъа ку рауайа, уæд æхсийнæ исмæстгун уодзæнæй. Ци киндæуа? 
Берæ фæрракæнæ-бакæнæ кодтонцæ, æппунфæстаг æрцудæнцæ еу 
фæндæмæ. Берæ хæттити фæууиниуонцæ; Герасим æппундæр нæ 
уарзта расуг адæймаг... Фæсдзæгат бадгæй, ниуæзтгун лæг ку фæу- 
уинидæ, цоттæ-моттæй цæугæй, æ ходæ низзулун уогæй, уæд фур- 
мæстæй æхе иннердæмæ разелидæ. Æма нур исфæндæ кодтонцæ, 
Татьяни райахур кæнун гъæуй, цæмæй расуги хузæн Герасими рæз- 
ти кеугæ рацæуа. Мæгур кизгæ фиццаг нæ арази кодта, фал ин æндæр 
гæнæн дæр н’адтæй, æхе фæндадтæй ести хузи Герасимæй рахецæн 
ун. Æма рараст æй. Капитони ба æндæмæ рауагътонцæ, уомæн æма 
гъуддаг уомæ хаудтæй. Герасим бадтæй дуаргæрон æма белæй зæнхæ 
уæгъдæ тъупп-тъупп кодта... Адæн имæ кастæнцæ алли кьумтæй... 
Сæ мæнгарт миуæ, куд не ’нгъæл адтæнцæ, уотæ хуарз рауадæй. 
Татьяни фæууингæй, фиццаг куд кæнидæ, уотæ ймæ ходæзмолæй 
бауаста, æ сæр банкъуста, уæдта ймæ листæг никкастæй. Æ фурдес- 
сагæй æ бел æрхаудтæй, ба ймæ цудæй хæстæг, æ цæсгом ин æхемæ 
æрбахæстæг кодта. Татьянæ æ фуртæссæй никки хъæбæрдæр ба- 
дзой-дзой кодта æма æ цæститæ æрæхгæдта... Лæг ин æ къохбæл 
фæххуæстæй, тургъæбæл æй бахъæртун кодта, адæн æмбурдæй кæми 
бадтæнцæ, уордæмæ æма ’й раст Капитонмæ басхуста. Татьянæ æ 
фуртæссæй нигъгъæдæг æй... Герасим еу минкъий балæудтæй, ба 
ймæ кастæй, езгард худт бакодта æма уæззау къахдзæфтæй бараст 
æй æ медæггойнæмæ. Æнæгъæнæ суткæ æндæмæ нæбал рацудæй. 
Уой фæсте ймæ бæхтæрæг Антипкæ дуари цъасæй гъæуай кодта. 
Герасим хуссæнбæл бадтæй, æ росбæл æ къох исбуцæу кæнгæй, са- 
бургай дæргънивæндæ, заруни хузæн уаста, æхе рауозæ-бауозæгæн- 
гæй. Æ цæститæ æрæхгæнидæ æма æ сæр тилдта, раст мæнæ бæхтæ- 
мæдзоргутæ æма бурлактæ хъæбæр мæтъæл зар куд кæниуонцæ, 
уотæ. Антипкæ ин æртæрегъæд кодта, уотемæй рацудæй. Иннæ бон 
Герасим, æ медæггойнæй рацæугæй, æхе уотæ дардта, цума неци 
’рцудæй. Æрмæстдæр фæммæтъæлдæрхуз æй, фал Татьянæ æма 
Капитони ба гъудидæр нæ кодта. Еци изæр дууемæй дæр сæ дæлæрмт- 
ти хъæзтæ бакодтонцæ æма уотемæй æхсийнæмæ бараст æнцæ æма 
къуæрей фæсте ба искиндзæхсæвæр кодтонцæ. Уæддæр Герасимæн 
æ уагæ нæ фендæрхузи æй; æрмæст къанауæй ба дон не ’рбаласта, 
цидæр æгъдауæй æ боцикъа фæндагбæл басаста, æхсæвæ ба бæхдо- 
ни æ бæх уотæ зæрдиуагæй кæдзос кодта е ’ндон къохтæй, æма бæх 
дууердæмæ уæзтæй, еу къахæй иннемæ бакеуидæ. 
206 

Еци гъуддæгтæ æрцудæнцæ уалдзæги. Уой фæсте ма анз рацу- 
дæй, уæдмæ Капитон еугур расукъа иссæй, æма, куд нецибалгъон 
адæймаг, уотæ ’й æ уоси хæццæ рарвистонцæ еу æведзуд гъæумæ. 
Æ цæуни бони фиццаг хъæбæр æсхъæлæй дзурдта, ома, дан, ций- 
фæнди æвадуат рауæни дæр нæ фесæфдзæнæн, фал фæстагмæ 6а 
æрмæтъæл æй, гъаст кæнун байдæдта, æнæфæууинд адæни 
æхсæнмæ, дан, мæ ласунцæ; е ’уæнгтæ уотæ æркалдæнцæ, æма æ 
ходæ никкæнунгъондæр нæбал адтæй, куддæр-муддæртæй ма ’й æ 
тæрнихбæл арфгомау æрсæрфта æма ма ’й æ къохæй рæуæгау 
æртъæпп кодта. Нæхстæрмæ хæстæг лæгтæ бозитæбæл ку æрхуæ- 
стæнцæ, уæд Герасим рацудæй æ медæггойнæй, бараст æй Татья- 
нæмæ æма ин балæвар кодта сурх гæгъæдин сæрбæттæн, кæций ин 
балхæдта анзи размæ. Татьянæ, æ царди мæгурбæнттæ нецæмæ 
нимайгæй, нур нæбал бафæразта æма æрцæстисуг кодта; уæрдуни 
исбадун агъоммæ, киристон уагæмæ гæсгæ, Герасимæн æртæ хатти 
раба кодта. Ку ранæхстæр æнцæ, уæдта ма сæ уæрдуни горæй- 
гормæ дзæвгарæ фæццудæй, æппунвæстаг æрлæудтæй, æ къох сæмæ 
ратилдта æма билгæрæнтти раевгъудæй. 
Гъуддаг изæрæрдæмæ адтæй. Цудæй сабургай, донмæ гъæуай- 
гæнгæй. Кæсуй, æма си цидæр базмалдæй. Æхе æргубур кодта — е 
ба, дин, минкъий уорс къæбис, сау æстъæлфити хæццæ. Хъæбæр 
архайдта, фал донæй рацæунгъон н’ адтæй, æргуридæ фæстæмæ 
билгæронæй. Зир-зир кодтонцæ æ цъифæ мæллæг иуæнгтæ. Гера- 
сим никкастæй и мæгур къæбисмæ, æ еу къохæй æй исистæ æма ’й æ 
рони бацавта, уотемæй цурдгомау раздахтæй хæдзарæмæ. Æ бунатмæ 
’й бахаста, æр æй æмбарзта æ бæзгин кафтанæй, бæхдонæмæ гъæм- 
пæмæ исуадæй, уæдта ин цæлгæнæнæй æхсир æрхаста. Арæхсгай 
райгон кодта æ кафтан æма ин гъæмпæ байтудта, æхсир 6а хуссæн- 
бæл æрæвардта. Мæгур къæбулабæл цудайдæ еу-æртæ къуæрей... 
Æ цæститæй æрæги ракастæй; еу цæстæ иннемæй еу минкъий устур- 
дæр зиндтæй; къоппайæй хуæрунмæ нæма арæхстæй, ризтæй, æ 
цæститæй ракæсунбæл архайдта. Герасим ин æ дууæ æнгулдземæй 
арæхсгай æ сæр æхсирмæ æркъолæ кодта. Къæбис æй футтитæгæнгæ 
зудæ ниуæзт кæнун райдæдта. Герасим имæ дзæвгарæ рæстæг æдзи- 
нæг фæккастæй, уæдта къæл-къæлæй ниххудтæй... Æнæгъæнæ 
æхсæвæ дæр æ цорæй нæ рацудæй, уæд æй бамбæрзидæ, уæд æй 
расæрфидæ, æрæгиау ба уæдта æ фарсмæ адгин фунæй бацæй. 
Цийфæнди мадæй дæр хуæздæр гъуд кодта Герасим æ енцеги 
(къæбула разиндтæй силæ). Фиццаг рæстæг хъæбæр фудуинд æма 
æнæхъаурæ адтæй. 
Къæбула кудфæстæмæ балигьз æй, æхе бацагъта. Аст мæйемæ 
ба хъæбæр дзæбæх куй иссæй, (адтæй испайнаг куйти муггагæй) 
даргъ гъостæ, трубай хузæн гъунтъуз къæдзелæ æма устур цæс- 
титæ. Герасими фурберæ бауарзта, еудадзугдæр имæ æ къæдзелæ 
телидæ, еу къахдзæф дæр æй уæгъдæ нæ уагъта. Ном ба йбæл 
исæвардта Муму, уомæн æма къуæттитæн е сæ дзурдиуагæ æй. 
Хæдзайронтæ ’й еугурæйдæр бауарзтонцæ æма ’й худтонцæ Му- 
207 

муня. Хъæбæр зундгин адтæй, еугуребæл дæр фæццийнæ кæнидæ, 
фал уарзгæ ба æрмæстдæр Герасими кодта. Æхуæдæг дæр æй Ге- 
расим æнæбæрцæ берæ уарзта, æма йбæл еске ку цийнæ кæнидæ, 
уæд ин гъулæг уидæ. Тæрсгæ ин кодта æви ци, Хуцау æ зонæг. 
Нур æй алли сæумæ дæр куй æригъал кæнидæ, æ думæггæгтæ- 
бæл ин рахуæцидæ, бæх имæ æрбакæнидæ, кæций хæццæ хъæбæр 
хæларæй цардæй, еци уæзданæй еумæ рараст уиуонцæ донмæ, гъæ- 
уай ин кодта æ белтæ æма уесæнттæ, æ бунатмæ ин хæстæгдæр 
неке уагъта. Барæй ин æ дуари буни бакъæрт кодта, æма ’й куй 
дæр цума лæдæргæ кодта, уоййау бацæуидæ æма зæрдидзæбæхæн 
хуссæнмæ исгæпп кæнидæ, æрмæстдæр ин ами, Герасиммæ адтæй 
хеуони бунат. Æхсæвæ цъундæ дæр нæ кодта, уæдта, мæнæ къу- 
дургуй, æ фæстаг къæхтæбæл бадгæй, æ къембур хæрдмæ куд исæр- 
гъувуй æма цъундæдзастæй, æррæстæ е ’нкъардæй æстъалутæмæ 
дзæгъæл сæу-сæу кæна, е дæр имæ н’адтæй. Мумуй листæг хъури- 
хатт æнæгъæуаги некæд исигъусидæ: æрмæстдæр æндегæй еске го- 
ренмæ æрбахæстæг уогæй, уæдта дзæгъæл æстуфмæ хъæбæр къæр- 
цгъос адтæй. Еу дзурдæй, хъæбæр хуарз гъæуай кодта пазрæбунтæ. 
Раст зæгъгæй, уомæй уæлдай ма тургъи еу зæронд куй дæр 
адтæй бор, мора стъæлфити хæццæ, æ ном — Волчок. Уой ба рæ- 
хисæй уæгъдæ дæр нæбал кодтонцæ, базæронд æй æма æхуæдæг 
дæр æ бæттæнтæ уоййасæ нæбал тудта, хустæй æхецæн тумбул 
тухтæй æ бунати. Æрмæстдæр еу ескæд зийнадæгæнгæй, фæсос 
рæйд искæнидæ, цума е ’нæбондзийнадæ зудта, уоййау. Хецауи 
хæдзарæмæ Муму нæ цудæй. Герасим къомнæттæмæ сог ку бахæс- 
сидæ, уæд æй æндегæй цибæлæй хезун райдаидæ, æнгъæл кæсидæ 
дуари алли къупмæ дæр... 
Уотемæй ма еу анз раевгъудæй. Герасим лæмбунæг æнхæст код- 
та æ гъуддæгтæ, гъæстаг нецæмæй адтæй, фал уæдмæ исæвзурдæй 
уæхæн уавæр... бæлвурдæй 6а: еу идзулд сæрддон бон æхсийнæ æ 
фæсдзæуинтти хæццæ зилдæй тургъи игъæлдзæг уаги: худтæй, ги- 
риз кодта. Æ хæццæ к’адтæй, етæ дæр, кæд бустæги зæрдрохс н’ад- 
тæнцæ, уæддæр æнæбари сæхе игъæлдзæг дардтонцæ: хæдзари цæр- 
гутæ нæ уарзтонцæ, æхсийнæ уæхæн уаги ку уидæ, уой. Уомæн 
æма, уæд иннетæй дæр еци хузи уагæ агурдта, еске мæтъæлхузæй 
уингæй ба мæстгун кæнидæ: дуккагæй ба — æ еци игъæлдзæгдзий- 
надæ берæ нæ хæссидæ æма йбæл уайтæгъддæр æрхун бафтуидæ. 
Еци бон цидæр идзулдхузæй исистадæй. Къартæ дæр ин цуппар ва- 
лети рахаудтæй, куд æй фæндадтæй, уотæ, (алли сæумæ дæр къа- 
рæй фæрсидæ), — æ цай дæр имæ адгиндæр фæккастæй абони. Уоте- 
мæй игъæлдзæгæй рацо-бацо кодта æ уати, бацудæй къæразги размæ. 
Уордигæй æндæмæ кæсгæй, дзæбæх зиндтæй рæзбун. Астæуæй ба 
си — деденгути татха, розити къотæри буни бадтæй Муму æма æхсидта 
æстæг. Æхсийнæ ’й ку фæууидта, уæд деси бацудæй: «Хуцауи тух- 
хæй, е циуавæр куй æй?» Ке фарста, еци косæг ниттухстæй, æрæ- 
гиау ба нихъун-нихъунгæнгæ исфæразта: 
— Н... Н... æ зонун, æнгъæлдæн, мæнæ къуæттий æй. 
208 

— Хуцауи туххæй, ци дессаги куй æй. Æма ймæ рагæй æй? 
Ардæмæ ’й æрбакæнайтæ. Нури уæнгæ’й куд некæд фæууидтон. 
И косæг цурдгомау бауадæй уатмæ æма дзоруй: «Æрбакæнайтæ 
тагъддæр Мумуй, дæлæ деденгути æхсæн æй». 
«Æ ном ба Муму хуннуй? Дзæбæх ном æй», — загъта æхсийнæ. 
Хъæбæр дессаг рæсугъд ном, зæгъгæ, ма бафеппайдта и косæг, 
уæдта Стъепанмæ дзоруй: тагъддæр! Стъепан ами лакей æй, ми- 
зихъ лæхъуæн. Бæргæ’й фæндадтæй Мумуй тагъдгомау медæмæ 
æрбакæнун, фал ин ралигъдæй æма Герасиммæ раевгъудæй. Е ба 
тургъи боцикъайæй дон уæгъдæ кодта. Стъепан ниццудæй куййи 
фæсте æма ’й ахæста æ хецауи рази, фал си неци рауадæй, нæ ин 
бакумдта. Герасим ба сæбæл æ билибуни худтæй. Æрæгиау, ку 
неци си уадæй, уæд Стъепан куддæртæй Герасимæн балæдæрун 
кодта, ома, дан, æхсийни фæндуй а куййи æхецæн райсун. Къуæт- 
тимæ дессаг фæккастæй еци хабар, фал уæддæр Мумуй æхемæ 
æрбахудта æма ’й Стъепани къохти басагъта. Е æй æрбахудта ме- 
дæмæ — сæ цæрæнтæмæ. Æхсийнæ ибæл нихцул æй, æхебæл æй 
æллау кодта, фал... Муму нури уæнгæ ауæхæн æнахур дзæбæх 
бунæттæ нæма фæууидта æма фæттарстæй, æ фур азарæй дуарæр- 
дæмæ раледзунмæ багъавта, фал æй коммæгæс Стъепан фæстæмæ 
расхуста, куй низзир-зир кодта æма фарсмæ æхе нилхъивта. 
— Муму, Муму, рацæуай ардæмæ, æхсийнæмæ æрбацо, — 
зæгъгæ, ймæ дзурдта хæдзари хецау, — рацо, æдули... ма тæрсæ... 
— Бацо, бацо, Муму, æхсийнæмæ, — сайдта æй и косæг дæр, — 
рауай. 
Фал Муму æ бунатæй дæр не ’нкъустæй, уотемæй æнкъардæй 
фæйнердæмæ гъæуæйттæ кодта. 
— Ести хуæруйнаг ин рахæссайтæ, — дзоруй сæмæ æхсийнæ. — 
Ци гъæла æй, куд нæ мæмæ комуй. Нур цæмæй тæрсуй? 
— Нæма райахур æй, — зæгъгæ, куддæр æнæууæнкæ дзурд ис- 
кодта косгутæй еу. Стъепан ин тæбæгъи æхсир æрбахаста æма ин æй 
æ рази æрæвардта, фал имæ Муму æсмотгæ дæр не ’ркодта, æрмæ- 
стдæр, фиццагау зир-зиргæнгæй, фæйнердæмæ гъæуæйттæ кодта. 
— Ах, ци дессаги дзæбæх дæ, — зæгъгæ, ймæ бакодта æхсийнæ, 
хæстæг имæ бацудæй æма ’й ралигъзитæ кæнунмæ гъавта, фал Муму 
æ сæр цæхгæр зилд фæккодта æма ймæ æ дæндæгутæ мæстгунæй 
базихъир æнцæ. Æхсийнæ æваст æ къох фæййеуварс кодта... 
Æнай-æной еугурæйдæр фæгъгъос æнцæ. Муму хатир корæ- 
гау нидæн багъирдтæй... Æхсийнæ æхе раеуварс кодта æма æ цæс- 
гон фæттархуз æй. Фæттарстæй куййи æвеппайди æзмæлдæй. 
— Ах! — косгутæ дæр æмхузæнæй ницъцъæхахст кодтонцæ, — 
Хуцау бахезæд, фал дæбæл нæ фæххуæстæй! (Муму æ царди не- 
кæдма некæбæл фæххуæстæй). Ах, ах! 
— Ра ’й æндæ кæнетæ ардигæй, — тузмæгæй исдзурдта зæронд 
уосæ. — Илгъаг куй! Ци гъиггаг ба æй! 
Æма, æхе сабургай разелгæй, раевгъудæй æ косæнуатмæ. При- 
живалкитæ, кæрæдземæ фæрсæги каст бакæнгæй, æ фæсте рацæ- 
14 Къибирти Амурхан 
209 

унмæ гъавтонцæ, фал сæмæ е æхе разилдта æма дзоруй: «Мæ фæсте 
ма цæмæн цотæ?» — уотемæй раевгьудæй. 
Косгутæ сæ къохтæ Стъепанбæл исцагътонцæ, е Мумуй райа- 
хæста æма’й цурдгомау фендæбилæ кодта дуарæй, уоми ба’й раст 
Герасими къæхти бунмæ бансудта, — сахати æрдæги фæсте хæдза- 
ри уотид æстуф дæр нæбал игъустæй, зæронд æхсийнæ ба сау мегъи 
хузæн тузмæгæй бадтæй æ диванбæл. 
Ескæд ба еу уæхæн нецæййаг гъуддæгтæбæл куд исмæстгун уй 
адæймаг! 
Æхсийнæ сауæнгæ изæрмæ дæр еци тузмæгæй фæббадтæй, неке 
хæццæ ймæ цудæй дзорун, къарти нæ рагъазта, æхсæвæ дæр дзæ- 
бæх нæ бафунæй æй. Уотæ ймæ фæккастæй, цума ин æндæр оде- 
колон равардтонцæ, æ хуссæндарæс дæр сапойни тæф кодта æма 
кастелянши æнцад нæбал уагъта, — еу загъдæй, тухстæй, хъæбæр 
тæвдæ кодта. Иннæ бон æхсийнæ сæумæрагиау æхемæ æрбацæун 
кодта Гаврили. 
Лæг тарстхузæй къæсæрæй ку бахизтæй, уæд æй фæрсуй: 
«Зæгъай мин, тургъи æхсæвæ ’ндæргъцæ дзæгъæл рæйд циуавæр 
куй кæнуй? Хуссун мæ ку нæ ниууагъта!» 
— Куй... циуавæр... кæд къуæттий куй, — тухстхузæй исдзур- 
дта Гаврила. 
— Нæ зонун, къуæттий æй, æви æндæр еске, фал мæ хуссун 
нæ ниууагъта. Уогæ мæмæ дессаг кæсуй, уойбæрцæ куйтæ цæмæн 
гъæунцæ! А тургъи бæрæг бæлвурдæй куй нæййес? 
— Куд нæййес, Волчок. 
— Мадта ма нæ æндæр куй цæмæн багъудæй? Тургъæ хæлхъой 
кæнуни туххæй. Аци хæдзари хестæр нæййес — е уотæй. Къуæт- 
тий куй цæмæн багъудæй? Ка ин равардта мæ тургъи куй даруни 
барæ? Æзинæ кьæразгæй ракастæн, æма деденгути астæумæ еци 
куй цидæр илгъагдзийнадæ æрбахаста æма ’й æхсинуй, — мæнæн 
ба уоми розитæ сагъд ес... 
Æхсийнæ багъос æй. 
— Аци бон ами куд нæбал уа, уотæ... игъосис? 
— Игъосун. 
— Тæккæ абони. Нур ба цо. Фæстæдæр дæмæ фæдздзордзæнæн. 
Гаврила рацудæй. 
Иуазгути уати рази дворецкий дзæнгæрæг еу стъолæй иннемæ 
баиста, зали æ бабузи фий сабургай ниссæрфта æма сенæмæ рахиз- 
тæй. Ами хустæй Стъепан, мæнæ хузи куд фæууй, уотæ, мард тугъ- 
дони уавæри, е ’гон къæхтæ зиндтæнцæ æ курæти бунæй, кæци ин 
адтæй гъæццоли бæсти. Дворецкий æй райгъал кодта æма ин сосæг- 
гайгомау цæйдæр туххæй дзурдта. Æ дзубандитæбæл ин Стъепан, 
хомбериндзæгæнгæй, баходидæ. Дворецкий ку рандæй, уæд Стъе- 
пан, цурдгомау æ уæле кафтан æма цулухътæ ракодта, уотемæй къæ- 
сæрмæ рахизтæй. Фондз минутти дæр нæ рацудæй, уотæ Герасим 
фæззиндтæй согти уаргъи хæццæ, æ фæсте ба — Муму. (Æхсийнæ æ 
косæнуат æма хуссæн авари сæрди дæр арт кæнун кодта). Герасим 
210 

медæмæ цæугæй, фæрсæрдæмæ дуар бансудта æма æ соги уаргьи 
хæццæ бамеддуар æй. Муму ба æй, иннæ хæттити хузæн, æндегæй 
хизта. Нур Стъепанæн дзæбæх фадуат фæцæй; æнай-æной куйбæл 
æхе ниццавта, хъæрццигъа æхе цъеубæл куд ниццæвуй, уотæ, æ ре- 
уæй æй зæнхæмæ æрæлхъивта, æ гъæбеси ’й æрбатумбул кодта, æ 
уæле уæлдай хъæппæл дæр нæбал бакæнгæй, ратахтæй гъæунгæмæ, 
æма фиццагдæр æ размæ ци бæхуæрдун фæцæй, уоми фескъардта 
фонси базармæ. Уайтагъддæр æлхæнæг раирдта æма куййи сомир- 
дæгбæл æрбауæйæ кодта, уæхæн дзурдæй, цæмæй æй еу къуæре 
бастæй бадара. Уотемæй æ байвæд фæстæмæ раздахтæй, фал хæдза- 
рæй идарддæр бауорамун кодта бæхтæ æма медæмæ фæсцæгæтти 
бацудæй. Тарстæй, Герасим ибæл ку рамбæла, уомæй. 
Уогæ уобæл дзæгъæли тухстæй; Герасим тургъи нæбал адтæй. 
Согтæ ку бахаста, уæд фæстæмæ раздахтæй æма Мумуй нæбал 
раирдта. Алкæддæр æй хезгæ кæнидæ æма, дзæгъæли хумæтæги ке 
не ’рбайсавдæй, уой зудта, уомæ гæсгæ’й еци минут агорунбæл 
фæцæй. Бауадæй æ медæггойнæмæ, æфтауцæмæ, гьæунги — еуæр- 
дæмæ-иннердæмæ. Фесавдæй! Адæни фарста, амудта син цæййа- 
сæ’й, ци хузæн æй... Ка нæ зудта, Муму ци фæцæй, уой, етæ сæ 
сæртæ фæрсæги æнкьуст бакæниуонцæ, бæргутæ ка зудта, етæ ба 
ин æ фарстбæл худтæнцæ. Дворецкий ба æхе исгъуддагхуз кодта 
æма дзæгъæл гъæр байдæдта бæхтæрæгбæл. Уæд Герасим фендæ- 
дуар æй тургъæй. 
Талингæ кæнун ку райдæдта, уæд æрбаздахтæй. Хъæбæр фæл- 
ладхуз адтæй, ругæйдзæгтæ æма куд уæззау ампъезтæ кодта, уомæ 
гæсгæ, æвæдзи, Мæскуй æмбесбæл æрзелæн кодта. Уæд е ’ргом ра- 
хатта хецауи хæдзари къæрæзгити æрдæмæ, къæсæрбæл истадæнцæ 
еу-авд косæги, æхе разилдта æма ма еухатт ниууаста: «Муму!» — 
Муму некуцæй разиндтæй. Æппунфæстаг Герасим раевгъудæй. Еугу- 
рæйдæр гъæуай кодтонцæ æ фæсте, фал си ходгæ ба неке никкодта. 
Хъипп дæр си неке цъухæй исхаудтæй. Æрмæстдæр хабæрттæ уар- 
зæг бæхтæрæг Антипкæ иннæбон сæумæй цæлгæнæни дзурдта, 
зæгъгæ, дан, кьуæтти æхсæвæ-бонмæ унæргъгæ фæккодта. 
Иннæ бон Герасим æндæдуармæ дæр нæ ракастæй, уомæ гæсгæ 
гъæуама æ бæсти дон ласунмæ цудайдæ бæхтæрæг Потап, кæцимæн 
еци уæлдай куст кæнун хъæбæр гъулæг адтæй. Æхсийнæ бафарста 
Гаврили, æ бардзурд ин исæнхæст кодтонцæ æви нæ. Гаврила ин 
«гъо», зæгъгæ, дзуапп равардта. Иннæ сæумæ Герасим рацудæй æ 
бунатæй, æ куститæ кодта. Æрбацудæй рæфтадмæ, фал некæмæ ис- 
дзурдта. Æ цæсгом æнæуойдæр æдзардхуз адтæй, куд еугур къуæт- 
титæн уотæ, нур ба ин бунтондæр дори хузæн ниццæй. Рæфтади 
фæсте бабæй тургъæй рахизтæй, фал ибæл берæ нæ рацудæй æма 
фæстæмæ æрбаздахтæй хуасдонæмæ. Æрæхсæвæ ’й, мæйрохс цæл- 
хидзагæй истулдæй. Герасим, тухуолæфт кæнгæй, æхе дуарæрдæмæ 
æ хуссæни разел-базел кодта. Уæд еуафони банкъардта, цума ин æ 
думæггæгтæ кадæр ивазуй; æ бауæр куддæр рабизирт æй, фал æ 
сæр ба не ’сæргъувта, æхе ма никки ницъцъундæдæр кодта, фал ин 
211 

нæуæгæй æ думæггаг хъæбæрдæр райвæзткиндæй æма фæггæпп код- 
та... Æ размæ — Муму, цидæр бæндæни æскъуддзаг æ хъурбæл, 
уотемæй. Æнахур цийни гъæр исервазтæй е ’гомуг реуæй; райахæс- 
та æма ’й æ хъури ниттухта. Куй ин æстæрун райдæдта æ фий, æ 
цæститæ, æ бецъотæ æма закъæ... Герасим еу рæстæг ниссагъæси 
æй, арæхсгай æрхизтæй хуасдонæй, фæйнердæмæ рагъæуæйттæ кодта 
æма, ку неке адтæй, уæд æ медæггойнæмæ бацудæй. 
Лæг æй уайтагъддæр лæдæрдтæй, куй æхе гъæди нæ фесæфу- 
ниау адтæй, фæ’й исафтонцæ æхсийни бардзурдæй, уомæн æма ин 
адæн балæдæрун кодтонцæ, æхсийни хæццæ ке нæ балимæн æй, 
уой. Герасим æргъуди кодта, куд хуæздæр æй бафæсвæд кæна, 
уобæл. Фиццаг æй дзæбæх бафсаста дзолæй, фæ йбæл цийнæ код- 
та, уæдта ин листæн нийтудта. Нур æй гъæуама æгас бон дæр æ 
медæггойни дара, ефстагмæ ба ’й, цит, рабæрæг кæндзæнæй, 
æндæмæ ба ’й æрмæстдæр æхсæвæ хондзæнæй. Дуари буни и цъасæ 
дæр æнгом нихгæдта æ зæронд дивилæй, уотемæй хъæбæр раги 
раистадæй æ гъуддæгтæ кæнунмæ. Æма, цума, æппундæр неци 
æрцудæй, æхе уотæ дардта, раст ма æ раздæри мæтъæл уагæ дæр 
æвдиста. Мæгур къуæттийæн æ сæр уой не ’рахæста, æхгæди Муму 
къес-къос ке кæндзæнæй, æма ’й иннетæ игъосгæ ке кæндзæнæнцæ; 
æцæгæйдæр, хæдзари цæргутæ рæхги рæстæг базудтонцæ, куй 
фæстæмæ ке æрæздахтæй, æма ’й лæг æхгæди ке даруй, уой. Еуетæ 
ин тæрегъæд кодтонцæ, иннетæ ба си тæрсгæ кодтонцæ æма ин 
уомæ гæсгæ неке неци дзурдта, æ сосæгдзийнадæ ке сæргом æй, 
уой туххæй. Еунæг дворецкий æ мæкъур ранихта, уæдта е дæр æ 
кьох рарæуигьта: «Гъома, ци уа, е уæд. Кæд хабар æхсийнæмæ нæ 
бахъæртидæ!» Фал къуæтти ба еци бони хузæн некæд бафснайдта: 
никкæдзос кодта тургъи алли къум дæр, нихсаста кæрдæг, халæ 
дæр некæмибал ниууагъта, уотемæй; æййивта горени цæгиндзитæ 
æма буцæугæнæнтæ — еу загъдæй, уотæ зæрдиуагæй архайдта, æма 
’й раст æхсийнæ дæр ма бафеппайдта. Уæдæй-уæдмæ дууæ хатти 
сосæггай бауадæй æ римæхст æмбалмæ; ку æрæхсæвæ ’й, уæдта 
хуасдони нæ, фал медæггойни еу рауæн ниххустæнцæ, æма æрмæст- 
дæр æхсæвæ дууæ сахаттебæл рацудæнцæ тургъæмæ, кæдзос уæл- 
дæфмæ. Дзæвгарæ рæстæг фæцæнцæ тургьи, медæмæ ’й бахонунмæ 
куд гъавта, уотæ ба гъæунгæй цидæр æстуф исигъустæй. Муму æ 
гъостæ исхъел кодта, нигъгъирдæй, хæстæгдæр бацудæй горени 
размæ, басмуститæ кодта æма гъæрæй рæйун райдæдта. Циуавæр- 
дæр расуг лæг си æрфусун кæнунмæ гъавта. Раст еци рæстæги 
æхсийнæн дæр æ цæститæ фæххуæстæнцæ, берæ фæхъхъурдохæн- 
гæнгæй: æхсæвæ ин æгæр хуæрд ку рауаидæ, уæд алкæддæр уотæ 
уидæ æ гъуддаг. Куййи гъæрмæ æригъал æй, æ зæрдæ бадзой-дзой 
кодта. «Кизгуттæ, кизгуттæ! — зæгъгæ, ниууонæргътæй. — Киз- 
гуттæ!» Куд нæ фæттарстайуонцæ и кизгуттæ дæр æма ймæ уатмæ 
багæппитæ кодтонцæ. «Ох, ох, мæлун! — исдзурдта, æ кьохтæ ду- 
уердæмæгæнгæй. — Нæуæгæй бабæй, нæуæгæй бабæй еци куй!.. 
Ох, дохтурмæ бадзоретæ. Марун фæндæ мæбæл искодтонцæ... Куй, 
212 

еци куй бабæй! Ох!» — æма æ къохтæ фæстæмæ рауагъта, гъома, æ 
зæрдæ багъар æй. Радогъ кодтонцæ дохтурмæ — Харитонмæ. Аци 
лæг еудадзугдæр фæлмæн цулухътæ дардта. Дохтури гъуддагæй 
зудта пульс исбæрæг кæнун. Хусгæ ба кодта сутки дæргъи цуп- 
пæрдæс сахатти, иннæ рæстæги ба æхсийнæн цидæр ниуазгæ хуа- 
стæ лæвардта. Нур фæззиндтæй рæхгигомау, тамаку бадумдта, 
уæдта, æхсийнæ æ цæститæ ку райгон кодта, уæд ин и хуастæй 
равардта. И хуастæ ку баниуазта, уæд бабæй нæуæгæй еци куййи 
фудгой кæнун райдæдта, хъаугъа кодта Гаврили хæццæ. Æхемæ 
дæр исмæстгун æй, гъома, мæгур зæронд силгоймаги гъудидæр 
некебал кæнуй, æппундæр ин неке тæрегъæд кæнуй, еугурæй дæр 
ин æ рамæлунмæ æнгъæл кæсунцæ. Муму ба, мæгур, æ рæйунæй 
не ’нцадæй, горени рæбунæй нæбал еуварс кодта, Герасиммæ дæр 
не ’гъуста... «Уинетæ... уинетæ... нæуæгæй...» — зæгъгæ, бакодта 
æхсийнæ æма бабæй æ цæститæ нидздзангъир æнцæ. Лекæр киз- 
гуттæй еуей гъоси цидæр бадзурдта, е рауадæй æма æригъал кодта 
Стъепани, е ба Гаврили игъал кæнунмæ фæййаууон æй. Гаврила 
ба хæдзари цæргути еугурейдæр райгъал кæнун кодта. 
Герасим æхе разилдта, кæсуй æма уæтти цирæгътæ — асугъд, 
къæрæзгитæй зиннунцæ аууæнттæ. Æ зæрдæ ’й балæдæрдтæй, — 
гъуддаг хуарз нæ уодзæнæй. Мумуй æ дæлуагис фæккодта, ме 
дæггойни фæммедæг æй æма æхебæл дуар æнгом æрæхгæдта. Еу 
цубур рæстæгмæ ймæ фондз адæймаги томар кæнун райдæдтонцæ, 
фал син бацæуæн не ’ссæй. Гаврила æрбауадæй сæ размæ хъæбæр 
мæстгунæй æма син загъта, цæмæй сæумæмæ дæр дуари разæй 
макумæ рацæуонцæ, æхуæдæг 6а кизгутти уатмæ фæммедæг æй 
æма хестæр компаньонкæ Любовь Любимовнæн (кæций хæццæ 
хæдзари æвæрæнтæй еумæ давтонцæ цай, сæкæр, уæдта æндæрху- 
зи адгийнæгтæ) балæдæрун кодта: зæгъæ æхсийнæн, куй нæуæ- 
гæй фæстæмæ ке æрбаздахтæй, уой. Фал куддæр æрсæумæ уа, 
уотæ ба æ къæхтæбæл нæбал фæххæтдзæнæй, æрсабур кæнæ æхсий- 
ни, Хуцауи туххæй, мабал мæстгун кæнæд. Хæдзари хецау, æвæ- 
дзи, уотæ æнцонæй нæ басабур адтайдæ, фал ин лекæр хуасæ финд- 
дæс æртæхей бæсти дууинсæй æртæхи æркодта; е ин фæййагъаз 
æй æма сахатти æрдæги фæсте дзæбæх бафунæй æй. Герасим ба 
хъанæй лæудтæй æ хуссæни, ниффæлорс æй, уотемæй Мумуй къем- 
буртæ æнгом нилхъивта. 
И сæумæ æхсийнæ æрæгиаугомау æригъал æй. Гаврила ин е ’ригъ- 
ал хизта, цæмæй Герасими цæрæнуат ниппурх кæнунмæ бардзурд 
равардтайдæ, æхуæдæг ба æнгъæл кастæй устур æфхуæрд райсунмæ. 
Фал имæ неци уоййасæ маст æрхаудтæй. Æ хуссæнæй нæма исиста- 
дæй æхсийнæ, уотемæй æхемæ æрбахудта хестæр косæги. 
— Любовь Любимовнæ, — райдæдта дзорун æнæ уæлдай æсту- 
фæй, уотæ, цит, æхе ниммæгур кæнун уарзта: — дзурд дæр ибæл 
нæййес еци изæр хъæбæр исхæлхъой ан, — Любовь Любимовнæ, 
мæ уавæр мин уинис, уомæ гæсгæ фæццо æма Гаврил Андреичи 
хæццæ сабургай радзубанди кæнæ, ба ’й фæрсæ, зæгъæ, куй дин 
213 

де ’хсийни уодæнцойнæй хъазардæр æй? Уотæ не ’нгъæлун, уомæ 
гæсгæ, Хуцауи хатирæй, фæццо Гаврила Андреичмæ. 
Любовь Любимовнæ бацудæй Гаврили уатмæ. Хуцау æ зонæг, 
цæбæл адтæй сæ дзубанди, фал еу цæйдæрбæрцæ рæстæги фæсте 
тургъи дзæбæх лæгти къуар бараст æй Герасими бунатæрдæмæ: 
разæй цудæй Гаврила, æ картузбæл æ къохæй хуæцгæй, æ фæсте 
6а цудæнцæ фæсдзæуинттæ æма хуæруйнаггæнгутæ; къæразгæй 
сæмæ кастæй фиди æнсувæр Хвост æма сæмæ уордигæй дзурдта, 
ци син гæнгæ адтайдæ, уой; сæ фæсте ба цудæнцæ биццеутæ, бе- 
ретæ си æндæр кæцæйдæр æрбамбурд æнцæ. Æ медæггойнæмæ ци 
нарæг асийнæ æвæрд адтæй, уобæл бадтæй хъалаур, дуари рази ба 
ма дууæ — лæдзгути хæццæ. Асийнæбæл хæрдмæ исхизтæнцæ æма 
’й дæргъæй-дæргъæмæ æрахæстонцæ. Гаврила бацудæй дуармæ, 
æ тумбулкъохæй æй багупп кодта: 
— Байгон кæнæ. 
Исигъустæй куййи фæсос рæйд, фал дзуапп ба неке равардта. 
— Не ’гъосис, байгом кæнæ, — дзоруй бабæй нæуæгæй. 
— Гаврила Андреич, нæ ’й зонис, къуæтти æй, уой. Нæ дæ 
игъосуй, — бафеппайдта Стъепан. 
Еугурæйдæр ниххудтæнцæ. 
— Мадта ци киндæуа? — ниттухстæй Гаврила. 
— Æ дуари буни цъасæ ес, — зæгъуй ин Стъепан, — дæ лæдзæ- 
гæй æй багиззит кæнæ. 
Гаврила æхе æргубур кодта. 
— И цъаси цидæр кафтан батъунста. 
— Медæмæ ’й бансонæ. 
Нæуæгæй бабæй куййи уæззау рæйд исигьустæй. 
— Уинис, уинис, æхебæл комдзæуæг цæуй, — исдзурдта си 
кадæр æма бабæй никъкъæл-къæл кодтонцæ. 
Гаврила æ сæр ранихта. 
— Нæннæ, мæ лимæн, — дзоруй е, — кафтан дæхуæдæг бансонæ. 
— Мадта хуæздæр ци æргъуди киндæуа! 
Уæд Стъепан медæмæ бансудта кафтан æма æ къуæцæл дууер- 
дæмæ кæнун райдæдта, дзурдта ймæ: «Рацо, æндæмæ рацо!» Еци 
рæстæги медæггойни дуар байгон æй, æма, асийнæбæл ка лæуд- 
тæй, етæ бунмæ ниттулдæнцæ, Гаврила сæ разæй, уотемæй. Фи- 
динсувæр Хвост æ кьæразгæ бахгæдта. 
— Ну, ну, ну, ну, — гъæр кодта Гаврила тургъæй, — барæнæ- 
уайтæ, барæнæ! 
Герасим къæсæрбæл æнцад лæудтæй. Адæн ба асийни рази 
æрæмбурд æнцæ. 
Къуæтти бунмæ кастæй еци адæймаги номхæсгутæмæ, æ уæле 
— немуцаг кафтан, æ къохтæй æнцойнæ кодта æ астæутæбæл. Сæ 
рази æ сурх хумæтæги хæдони уæйуги хузæн зиндтæй. Гаврила еу 
ампъез бакодта размæ. 
— Игъосис, æнсувæр, — исдзурдта, — мæ хæццæ гириз ма кæнæ. 
— Æма ин æ къохæй амундтитæ кæнун райдæдта, гъома, дан, 
214 

æхсийнæ хъæбæр карзæй дзоруй, куй æрбакæнетæ, зæгъгæ, кенæ 
ба уæ мæстæйдзаг бакæндзæнæн. 
Герасим имæ бакастæй, куймæ райамудта, гъома, дан, ин æ 
хорх балвасон, æви? 
— Гъо, гъо, — æ сæри тилдæй ин балæдæрун кодта, — æнæ- 
мæнгæ уотæ. 
Герасим æдзинæг никкастæй зæнхæмæ, æхе бацагъта, уæдта ба- 
бæй Мумумæ райамудта, е ба, мæгур, æ рази лæудтæй æма æвудонæй 
æ къæдзелæ тилдта, æ гъостæ дууердæмæгæнгæй. Нæуæгæй бабæй 
Герасим æхе хорхбæл райамудта, — нийхорх кæндзæнæн, зæгъгæ, 
уæдта æ реу ниххуаста, гъома, мæхуæдæг æй фесафдзæнæн. 
— Басайдзæнæ, — æ къохтæ йбæл исцагьта Гаврила. 
Герасим имæ комкоммæ бакастæй, уæдта йбæл æнæнвæрсон 
худт бакодта, нæуæгæй бабæй æ реу бахуаста æма меддуармæ ба- 
хизтæй. 
Еугурæйдæр кæрæдземæ æнæдзоргити бакастæнцæ. 
— Е ци амонуй? — райдæдта Гаврила. — Æхебæл дуар исæх- 
гæдта? 
— Мабал æй гъигæ дарæ, Гаврила Андреич, — ба ймæ æтхалдта 
Стъепан, кæд дзурд равардта, уæд æй исæнхæст кæндзæнæй. Е уæхæн 
адæймаг æй... Зæрдæ цæмæй байвæруй, уой алкæддæр исæнхæст 
кæнуй. Еци гъуддаги мах хузæн нæй. Ци уа, уой зæгъун гъæуй. Гъо. 
— Гъо, — загътонцæ еугурæй дæр æма сæ сæртæ банкъустонцæ. 
— Е уотæ ’й. Гъо. 
Фидинсувæр Хвост дæр къæразгæ байгон кодта æма радзурдта: 
— Уотæ раст æй. 
— Хуарз, æркæсдзинан гъуддагмæ, — дузæрдуггæнгæй загъта 
Гаврила, — хъалауртæ ба уæддæр сæ бунæтти уæнтæ. Ду, Ерошкæ! 
— æ дзубандибæл ма бафтудта (Ерошкæ зилдæй рæзбунмæ), ци 
дин гæнгæй, уой зонис? Лæдзæг райсæ æма ами бадæ, куддæр 
ести, уотæ ба æвæстеуатæй мæнæн игъосун кæнæ! 
Ерошкæн куд загъта, уотæ бакодта æма асийни бунггаг къæпхæн- 
бæл исбадтæй. Адæн рапурх æнцæ, æрмæст ма си еуæй- еу цæмæдестæ 
æма биццеутæ байзадæнцæ. Гаврила ба æрбаздахтæй хæдзарæмæ æма 
Любовь Любимовнæн балæдæрун кодта, цæмæй зæгъа æхсийнæн, 
æ дзурд æнхæстгонд ке ’рцудæй, уой... Æхсийнæ æхемæ базил- 
дæй, цай бацумдта, хуасæ баниуазта æма нæуæгæй бафунæй æй. 
Еци хæлхъойтæй еу сахат фæстæдæр медæггойни дуар райгон 
æй, æма си разиндтæй Герасим. Адтæй ибæл æ бæрæгбони кафтан. 
Мумуй хъурбæл бæндæн бафтудта æма ’й æ фæсте ракодта. Ерошкæ 
асийни разæй раеуварс æй, æма Герасим æ рæзти раевгъудæй колду- 
арæрдæмæ. Тургъи ма ци адæн байзадæй, етæ æ фæсте æнæдзоргæй 
кастæнцæ. Е ба сæмæ æхе фæстæмæ дæр нæ разилдта; гьæунги æ 
ходæ æ уæле никкодта. Гаврилæ ин æ фæсте Ерошки рарвиста, гъо- 
ма, раймæгъæуай кæнай, цума, ци фæууодзæнæй. Кастæй æ фæсте 
æма уидта, Герасим куййи хæццæ трактирмæ куд бацудæй, уой... 
Герасими трактири фæсмардтонцæ, уæдта ин е ’взагæй дæр 
215 

зудтонцæ. Ракурдта цумуйнаг фиди хæццæ, исбадтæй, е ’рæмбу- 
никъæдзтæй стъолбæл æрæнцойнæгæнгæй. Муму сабур лæудтæй 
æ рази, æ зундгин цæститæй имæ æдзинæг кæсгæй. Æ гъун цæ- 
хæртæ калдта: бæрæг адтæй — æрæги æй ниллигъз кодта. Гераси- 
мæн æрбахастонцæ басæ къабускати хæццæ. Уордæмæ нинсанста 
дзол, листæг никкарста фид æма тæбæгь пъолбæл æрæвардта. Муму, 
иннæ хæттити хузæн, уæзданæй хуæрун райдæдта, æ къембурæй 
хуæруйнагмæ уотид нидзæвгæй. Герасим имæ æдзинæгæй берæ 
фæккастæй; дууæ уæззау цæстисугти æртагъдæнцæ æ цæститæй: 
еу си æрхаудтæй куййи тумбул тæрнихбæл, иннæ ба — хуæруй- 
нагмæ. Æ цæсгом байаууон кодта æ къохæй. Муму хуæруйнагæн е 
’мбес бахуардта æма, æ билтæ æстæргæй, æхе раеуварс кодта. Ге- 
расим фестадæй, æхца бафиста хуæруйнагбæл æма рацудæй уор- 
дигæй. Æ фæсте æнахур каст кодта трактири косæг. Ерошкæ Гера- 
сими рацæугæ ку фæууидта, уæд æхе къуми байаууон кодта, æма 
ку раевгъудæй, уæдта бабæй æ фæсте рараст æй. 
Герасим цудæй сабургай, Мумуй уæгъдæ не ’суагъта. Бекъи 
уæнгæ ку нихъхъæрттæй, уæд æрлæудтæй, еу рæстæг ниссагъæси 
æй, уæдта цурдгомау нирраст æй донæрдæмæ. Фæндагбæл цæу- 
гæй, фездахтæй еу хæдзарæмæ, кæцими аразтонцæ флигель, æма 
си æ дæлуагиси дууæ агорий рахаста. Уотемæй ниййевгъудæй дон- 
гонмæ; дууæ бæлæгьи æд фиййæгтæ ухстарцæбæл бастæй ци ра- 
уæн лæудтæнцæ (уони рагацау нигъгъуди кодта), æма си цурд- 
цурдæй еуемæ багæпп кодта Мумуй хæццæ. Еу дзæхæрадони уосон- 
гæй рацудæй къулух зæронд лæг æма йбæл нигъгъæр кодта. Фал 
Герасим и лæгмæ æ сæр уотид батилдта, æ тухæ-æ бонæй фиййæг- 
тæй архайунбæл фæцæй æма, кæд дони нихмæ накæ кодта, уæд- 
дæр уайтагъд дзæвгарæ райдард æй билгæронæй. Зæронд лæг æ 
фæсте кæсгæ байзадæй, æ сунтæ ранихта фиццаг галеу къохæй, 
уæдта рахесæй, уоййадæбæл æхе разилдта æма къуæлхгæ-къуæл- 
хун уосонгæмæ баздахтæй. 
Герасим ба идардæй-идарддæр евгъудæй. Мæску дзæвгарæ 
фæстиау байзадæй. Æма мæнæ билгæрæнттæбæл райтигъд æнцæ 
игуæрдæнтæ, дзæхæрадæнттæ, будуртæ, гъæди къохтæ, разинд- 
тæнцæ хæдзæрттæ. Идардгомауæй рæудумгæ æрбахаста гьæуи тæф. 
Æ фиййæгтæй æнсонун ниууагъта Герасим æма æхе ниггубур код- 
та Мумумæ. Е ба сор фæйнæги гæбазæбæл æнцад бадтæй. Герасим 
ин æ сунтæбæл æ уæйуги къохтæ цæхгæрмæ æрæвардта, уæдмæ 
уолæнтæ ба бæлæгъ фæстæмæ, горæтæрдæмæ, æнсонæгау код- 
тонцæ. Æппунфæстаг е ’ндæргъцæ исистадæй, цурдгомау, хъæбæр 
мæстгунхузæй и агоритæ æрбаста бæндæнæй, цæггонд си искодта 
æма ’й Мумуй хорхбæл бафтудта, исæй иста дони сæрмæ, фæстаг 
хатт ма ймæ бакастæй... И куй ба лæгмæ æууæнкгинæй æма æда- 
сæй кастæй, æ къæдзелæ ймæ тилдта. Герасим æхе разилдта, æ 
цæститæ ницъцъундæ кодта æма æ къохти хуæст исуагъта... Неци 
фегъуста — нæдæр Мумуй къес-къос, нæдæр дони уæззау цæл- 
лахъ; уомæн цийфæнди фудæзгули бон дæр æнæстуф æма сабур 
216 

адтæй, махæн ба цийфæнди сабур æхсæвæ дæр æнæстуф нæ фæу- 
уй. Нур æ цæститæ нæуæгæй ку райгон кодта, уæд, фиццагау, и 
минкъий уолæнтæ цурдгомау размæ евгъудæнцæ дони, уæдта ба- 
цæхъал кæниуонцæ бæлæгъи фæрстæбæл, фæстегæй ба ма идард- 
гомау билгæронмæ евгъудæнцæ уæззау уолæнтæ. 
Ерошкæ Герасими ку нæбал уидта, уæд фæстæмæ æрбаздах- 
тæй æма хабæрттæ лæмбунæгæй æрдзурдта. 
— Æууæндун, — загъта Стъепан, — нийнихъулдтайдæ. Дузæр- 
дуггæнгæ йбæл нæй. Кæд дзурд равардта... Еци бон Герасими не- 
кебал фæууидта. Рæфтадмæ не ’рбацудæй. Æризæр æй. Еугурæй- 
дæр æрæмбурд æнцæ æхсæвæрмæ, уомæй уæлдай. 
— Ци æнахур æй Герасим! — бацъис-цъис кодта хъæппæлтæ 
æхснæг æставд уосæ, — куййи туххæй уотæ хъонцгæнæн куд ес!.. 
Дессаг! 
— О, Герасим ами адтæй, — фæгъгъæр кодта æваст Стъепан, æ 
уедугæй касæ æмбурдгæнгæй. 
— Кутемæй? Кæд? 
— Мæнæ еу-дууæ сахаттей размæ. Æз æ хæццæ колдуарбæл 
фæййеу дæн; е бабæй ардигæй, тургъæй цудæй. Æз æй рафæрсуй- 
наг адтæн и куййи туххæй, фал цидæр мæстгунхуз адтæй. Æс- 
хуайгæ дæр ма мæ ракодта; цæмæй æй мацæбæл фарстайнæ, кæд, 
уой туххæй. — Еци дзубандити фæсте Стъепан æнæбари байдзул- 
дæй æма æ мæкъур ранихта. — О, — бафтудта ма æ дзубандибæл, 
— æ кьох хъæбæр агъазиау æй, неци си зæгъæн ес. 
Еугурæй дæр рахудтæнцæ Стъепани дзубандитæбæл æма æхсæ- 
вæри фæсте сæ хуссæнуæттæ байагурдтонцæ. 
Фал раст еци рæстæги ба Т... сосе фæндагбæл æновудæй æма 
æнæ ’ролæфгити цудæй циуавæрдæр уæйуг, æ рагъи голлагæ, æ 
къохи ба даргъ лæдзæг, уотемæй. Е адтæй Герасим. Цудæй æнæ 
фæстæмæ фæккæсгæй, тагъд кодта æ хæдзарæмæ, æ гъæумæ, æ 
райгурæн бунатмæ. Мæгур Мумуй ниннихъолгæй, фæммедæг æй 
æ унгæг къуммæ, цурд-цурдæй рацурхта еу цидæр дзаумæуттæ 
базæмбæрзæни, æрбасæбаста, æ усхъæмæ сæ фергъувта æма фæр- 
раст æй. Мæскумæ ’й ку ластонцæ, уæд над дзæбæх багъуди код- 
та: æхсийнæ ’й ци гъæуæй ракодта, е фондз æма инсæй версти 
адтæй сосе фæндагæй. Цидæр бæгъатæр цуд ибæл кодта, нифссас- 
тæй, фал æндиудæй. Е цудæй, æ реуи æгънæгутæ сæрæй бунмæ 
рафтаугæй, æ цæститæ зудæ каст кодтонцæ æррæстæ размæ. Тагъд 
кодта, цума ’й æ зæронд мадæ æ цæрæнбæсти хизта, уоййау, цæ- 
веттонги æй æхемæ худта æ идард балцитæй, æнахур адæни æхсæ- 
нæй... Сæрддон æхсæвæ гъар æма æнæудзæл адтæй, еуæрдигæй, 
хор кæми ранигулдæй, уоми ма æрвгæрон уорсгон дардта, бунтон 
нæма баминæг æнцæ хори æрдæфæнтæ, — иннердигæй ба æхе 
æргъувта саухелæ тайрадæ. Æхсæвæ уордигæй цудæй. Уæрццитæ 
сæдæгæйттæй гур-гур кодтонцæ фалдзостæй, догъи уайгæй кæрæ- 
дземæ гъæр кодтонцæ цъæх мæгатæ... Герасим уони игъосунгъон 
н’ адтæй, æ гъос нæ ахæста къæрцгъос æхсæви бæлæсти сосæг 
217 

къус-кьус дæр, сæ рæзти федар ампъезтæй цæугæй, фал хуарз 
æнкъардта æфсерæ æфтауæг хъæбæрхуари зонгæ тæф, кæци ймæ 
думгæ хаста тар будурæй, æнкъардта æ нихмæцæуæг думги, — æ 
райгурæн зæнхæй цæуæг уолæн ин фелудта æ закьæ æма æ дзик- 
котæ; уидта æ размæ уорс тæлми хузæн фæндæ, саздахъи фатау 
раст. Æ сæрмæ уидта æнæкæрон берæ æстъалутæ, кæцитæ ин æ 
фæндæгтæ рохс кодтонцæ, е ба домбаййи хузæн цудæй уæнгрæуæ- 
гæй æма ’й сæумон хор, æ уомæл — сурхгон тунтæй ку барæвдуд- 
та, уæд Мæскуйæй райдард æй æнæгъæнæ æртин фондз версти... 
Дууæ боней фæсте æ хæдзари адтæй, æ къæсгонди, уæдмæ ин 
æ бунати ци салдати уоси æрцæрун кодтонцæ, е десæй мардæй. Æ 
изæди хæйттæмæ баковгæй, бацудæй гъæуи старостæмæ. Е фиц- 
цаг бадес кодта Герасими æрбаздæхтбæл, фал хуасгæрдæнтæ не- 
рæнгæ нур райдæдтонцæ. Герасимæн, куд хуарз косæгæн, уотæ 
еци фæдбæл цæвæг равардтонцæ — æма райдæдта кæрдун æ фиц- 
цагон уагæбæл. Æ цæвæг парахаттæй куд изæлттæбæл хаста, уомæ 
кæсгæй лæгти бауæри æнахур тас игурдæй... 
Герасим ку ралигъдæй, уой дуккаг бон ба йбæл Мæскуй искатай 
æнцæ. Агурдтонцæ ’й æ медæггойни, æндæр рауæнти, загътонцæ 
Гаврилæн. Е дæр æрбацудæй, æркæститæ кодта, æ усхъитæ банкъу- 
ста, уæдта ниллух кодта, зæгъгæ, къуæтти кенæ фæллигъдæй, кенæ 
ба æ куййи хæццæ æхе донмæ багæлста. Гъуддаг фегъосун кодтонцæ 
пъæлицæн, уæдта æхсийнæн дæр гъуддаг радзурдтонцæ. Хæдзари 
хецау хъæбæр исмæстгун æй, фæккудтæй, уæдта æ хæдзайронтæн 
загъта, цæмæй æй æвæстеуатæй байагоронцæ, дзурдта алкæмæндæр, 
цума ин æ куй некæд исафун кодта. Æппунфæстаг уотæ фæххилæ 
кодта Гаврилæн, æма лæг уой йадæбæл æнæгъæнæ бон æ сæр десгæ- 
нæги тилд фæккодта, дзорæги дзурдта: «ну!», цалинмæ ’й фидинсу- 
вæр Хвост не ’рсабур кодта, уæдмæ. Æппунфæстаг, Герасим гъæуи 
ке æй, еци хабар сæбæл исæмбалдæй. Æхсийнæ еу минкъий æруо- 
дæнстæй; фиццаг, æвæстеуатæй æй фæстæмæ æрбаласетæ, зæгъгæ, 
уæхæн бардзурд равардта, фæстæдæр ба æ фæндæ раййивта, гъома, 
дан, мæ хуарз бози кæмæн нæ цæуй, еци адæймаг мæ некæмибал 
гъæуй. Æнæуойдæр æхсийнæ уой хæсдзæф рамардæй, æма Гераси- 
ми гъуддаг сагъæссаг некæмæнбал адтæй; хæдзайронтæ иннæ косгу- 
ти дæр хъалонбæл рауагътонцæ. 
Æма уотемæй цæруй абони уæнгæ дæр Герасим æнæ уосæй æ 
ревæд хæдзари; фиццагау ма æнæнез æма уæйуги хузæн æй, цуп- 
парей бæрцæ ма косунгъон æй, раздæрау ма æй сæрустур æма 
хебæлхуæцгæ. Фал синхонтæ бафеппайдтонцæ, Герасим Мæску- 
йæй ку æрбаздахтæй, уæд силгоймæгтæмæ æппундæр е ’рух нæ- 
бал рахатта, кæсгæ дæр сæмæ нæбал кæнуй, уæдта куй дæр нæбал 
даруй. «Уогæ, — дзурдтонцæ лæгтæ, — силгоймæгтæбæл ке стегъ- 
хатт æй, е ин нивæдзийнадæ æй; куй ба — цæмæн æй гъæуй? Æ 
тургъæмæ давæг хæр-хæрæй ласгæй дæр нæ бацæудзæнæй». Гъе 
уæхæн таус цæуй кьуæттий уæйугдзийнади туххæй. 
218 

Дигорон номдзуд поэт Гурджибети Блашкайæн, гьига- 
гæн, берæ бунтæ нæ байзадæй. Дæлдæр ци уадзимис мухур- 
гонд цæуй (фиццаг хатт), уой Мæздæги районæй, Черно- 
ярски стæницæй æ кизгæ Саусатæги номбæл æрбарвиста 
Сосити Г. мæнæ уæхæн финстæги хæццæ: «Зинаргъ Сатæг! 
Мæ рагон гæгъæдитæмæ кæсгæй, иссердтон дæ фидæ æма 
мæ ахургæнæг Блашкай мæнæ аци финститæ. Æрветун 
дæмæ сæ». 
9 октябръ, 1963 анз 
Гурджибети БЛАШКА 
УАЦАЙРАГ 
Е раги адтæй. Гребенскаг хъазайхаг полкъи хæццæ æз адтæн 
æфсæддон тактикон архайди Дагестани хуæнхти. Еухатт, кварти- 
рьер уогæй, мæ бæрнæхсти ци æфсæддонти къуар адтæй, уони 
хæццæ арф коми ниххизтан еу авайраг гъæумæ. Байагурдтан гъæуи 
старшини. Фал æхуæдæг дæр, æ бæрнæхсти ка’дтæй, уонæй дæр 
уруссагау неке зудта, æз 6а — авайрагау. Мæн багъудæй (къуæт- 
тий хузæн) къохтæй амонун, цæмæй мин мæ къуари хæццæ рæф- 
тади мадзал бакодтайдæ. Фал уомæй ахсгиагдæр адтæй старши- 
нæн бардзурд раттун, мæ фæсте ци æфсæддон хæйттæ рацудайдæ, 
уонæн фатертæ æма хуæруйнаг исцæттæ кæнуни туххæй. Ами къох- 
ти амундæй неци уадæй. Старшин уинуй, афицери цидæр æхсидзгæ 
гьуддаг зæгъун ке фæндуй, уой, æма æ хæццæ ка’дтæй, уонæй 
еуей кумæдæр фервиста. Сахатти фæсте къæнцилари дуарæй æрба- 
хизтæнцæ дууæ æвзонг лæхъуæни кавказаг уæледарæси; тохæн- 
дзаумау, æндæрæй хуæрзрæвдзæ, сæ астæу ба — силгоймаг цæсгон- 
æмбæрзæни. Етæ мæ бафарстонцæ: 
— Ци уæ фæндуй, господин афицер? 
Æз ин (тæлмацгæнæг силгоймагæн) балæдæрун кодтон, мæ 
фæсте æфсæддон хай ке цæуй, уой, æма старшини ихæс æй æфсæд- 
донтæн фусунуат, уæдта хуæруйнаг еу сутки фагæ бацæттæ кæ- 
нун. Тæлмацигæнæг радзурдта старшинæн мæ бардзурд. Уой фæ- 
сте æй бафарстон: 
— Ка æй æма ами цæмæн æй? 
— Æз Орлови губернимæ æрвист дагестайнаг адæнти фæтæги 
байззайæггаг дæн (Шамили кой не’скодта). Æрцудтæн мæ фид- 
дæлти бæстæ базонунмæ. Фал мин фæстæмæ раздæхуни барæ нæбал 
ес, нæ мæ уадзунцæ æма исфæндæ кодтонцæ мæн туххæйти кин- 
дзи раттун, мæнæ мæ рахесæрдиги ци æвзонг адæймаг истуй, уомæ. 
Æз бакастæн бæрзондгомау борхелæ, дзугъурдзæсгон лæ- 
хъуæнмæ. 
— Корун уи, — дзурдта идарддæр кизгæ, — фæййервæзун мæ 
кæнетæ æма мæ ардигæй райефхæссетæ. 
219 

Æз ин балæдæрун кодтон, æ курдиадæн исæнхæст кæнæн ке 
нæййес, уомæн æма минкъий æфсæддонти къуар ан, никки ба гъæ- 
уама цæуæн æфсæддон хаййи разæй æнæ фæстеуатæй. Фал ин 
зæрдæ байвардтон, ме’фсæддон хæлар хуæнхаг батарейи команди- 
ри фæрци æй фæййервæзун кæнун. Æз уомæ ниффинстон, курд- 
тон си, цæмæй байагурдтайдæ аци кизги æма’й æ батарейи хæццæ 
ракодтайдæ. Финстæг ниууагътон старшинмæ, цæмæй æй равард- 
тайдæ батарейи командирмæ. Хуæрзбон син зæгътон æма идард- 
дæр рандæдæн. 
Ци бацæй еци кизгæ? 
Ку æризæр æй, уæд коми нарæги æрбазиндтæй æфсад. Бата- 
рейи командир гъæумæ хæстæг æ зæрдидзæбæхæн коми нарæги 
дзармадзанæй дууæ æхсти фæккодта. Гъæуи цæргутæ бангъæл 
æнцæ: нæуæгæй сæмæ уруссæгтæ æрбацудæнцæ æма бабæй тохун 
райдæдтонцæ. Фæйнердæмæ ледзæги фæцæнцæ æма хонхи æрфи- 
ти сæхе баримахстонцæ. Батарея гъæумæ ку æрбацудæй, уæд ко- 
мандир райста мæ финстæг æма исфæндæ кодта еугур цæргути 
дæр æрæмбурд кæнун, цæмæй кизги райстайдæ. Фал тарст адæн 
æрæмбурд кæнун æ бон нецихузибал бацæй. Уотемæй еци кизгæ 
байзадæй уацари. Æнæмæнгæ’й тухдæттæ ракодтайуонцæ киндзи 
еци борхелæ, дзугъур, æригон лæхъуæнмæ. 
Федерико Гарсиа ЛОРКА 
ТОГÆЙДЗАГ КИВДЗÆХУНД 
(Трагеди сертæ архайдемæй æма авд нивемæй) 
(Цубургондæй) 
Тæлмацгæнгутæ (уруссаг æвзагмæ): 
А. Февральский (прозæ), Ф. Кельин (æмдзæвгитæ). 
АРХАЙГУТÆ: 
Мадæ. 
Киндзæ. 
Леонардой уоси мадæ. 
Леонардой уосæ. 
Унаутæ уосæ. 
Синхаг. 
Кизгуттæ. 
Леонардо. 
Уосгор. 
Киндзаги фидæ. 
Мæйæ. 
Мæлæт (Мæгургор — силгоймаги сорæти). 
Гъæддзаутæ. 
Лæппотæ. 
220 

ФИЦЦАГ АРХАЙД 
ФИЦЦАГ НИВÆ 
Бор хуарæнæй хурст уат. 
Уосгор (бацæуй). Нæ Мадæ... 
Мадæ. Ци æй? 
Уосгор. Æз цæугæ кæнун. 
М а д æ . Кумæ? 
У о с г о р . Сæнæфсердонæмæ. (Дуарæрдæмæ фæццæуй.) 
М а д æ . Фæллæууай. 
Уосгор. Ци æй? 
Мадæ. Биццеу, сехуар. 
Уосгор. Нæхъ. Сæнæфсертæ бахуæрдзæнæн. Кард мин 
раттæ. 
Мадæ. Цæмæн? 
Уосгор (ходгæй). Цопæлттæ лух кæнунмæ. 
Мадæ (кард агоргæй, æ дæндæгути къæс-кьæс исцудæй). 
Кард, кард... Æлгъистаг фæууæнтæ еугур кæрдтæ дæр, уæдта сæ 
ци магоса æргъуди кодта, е дæр... 
У о с г о р . Æндæр ести дзубанди кæнæн. 
Мадæ.Уæдта топпитæ æма дамбацатæ, и тæккæ минкъий- 
дæр кард дæр, сауæнгæ къахæнтæ æма белтæ дæр. 
Уосгор. Гъо, ниууадзæ! 
Мадæ. Алцидæр, нæлгоймаги цæмæй мардæуй. Хуæрзконд 
лæг, æ цъухи деденæг, — цæуй сæнæфсердонæмæ, кенæ ба æхе 
оливкон (оливковый) бæлæстæмæ, етæ еугурæй дæр уой æнцæ, æ 
фиди мулкитæ... 
Уосгор (æ сæр æруадзгæй). Мабал дзорæ. 
Мадæ. Æма еци лæг фæстæмæ нæбал раздæхуй. Фал ма ’й 
æрбаздæхгæй ба æрмæстдæр фæгъгъæуй пальми сифæй бамбæр- 
зун, кенæ ба ин æ реубæл ниввæрун цæнхи къос, цæмæй æ бауæр 
ма сдунса. Нæ’й лæдæрун, кард дæ къохмæ куд райсис, уогæ мæ- 
хуæдæг ба еци хелаги лагъзи куд дарун. 
Уосгор. Фагæ’й, æвæдзи? 
Мадæ.Сæдæ анзи ку фæццæрон, уæддæр æрмæстдæр гъе 
уобæл дзордзæнæн. Фиццаг дæ фидæ... дарикенамæ кæсæгау имæ 
кæсунæй не ’фсастæн... æма æдеугур æртæ анзи рахаста нæ амонд- 
гун цард. Уой фæсте ба де ’нсувæр. Нур уотæ куд униау æй, æма 
дамбацай хузæн минкъий дзаумау, кенæ ба кард, — къæхæни асæ 
тухгин лæги рамара. Некæд æрсабур уодзæнæн. Рæстæг цæуй, 
нифссастдзийнадæ ба мин æндагъддæр содзуй мæ цæститæ, хъæ- 
бæрдæр мæбæл æртухстæй, раст мæ дзиккоти кæрæнтти уæнгæ. 
Уосгор (зустæй). Гъæйдæ, нæма фæддæ? 
М а д æ . Нæхъ, нæма фæддæн. Ка мин раздахдзæнæй дæ фиди 
фæстæмæ. Де ’нсувæри. Æма уæдта... ахæстдонæ. Ци æй ахæст- 
донæ? Уоми хуæрунвæткæ ес, ахæститæ тамаку думунцæ, гита- 
221 

рæй цæгъдунцæ! Мæн дууæ деденæги ба бампулдæнцæ, банца- 
дæнцæ, сæ циртитæ кæрдæги буни фæцæнцæ... Сæ рамаргутæ ба 
ахæстдони идзулунцæ, хуæнхтæ уинунцæ... 
У осгор . Мадта мин ци гæнгæй, ра сæ марон? 
М а д æ . Нæхъ... Æз уотæ уой туххæй нæ дзорун... Фал дзоргæ 
дæр куд нæ кæнон, кæд æма уинун, ду дæр рацæуис еци дуарбæл. 
Мæнæн гъулæг æй, кард дæмæ ку уинон, е. Уæдта... мæн нæ фæн- 
дуй, будурмæ цæуай, е дæр! 
Уосгор (ходгæй). Ниууадзæ рандæ! 
М а д æ . Тæходуй силгоймаг ку фæцайсæ! Ескумæ цæун дæ нæ 
гъудайдæ. Ами дууемæй хæрдгæхудтæ кодтаййанæ... 
У о с г о р (ходгæйу мади еу къохæй æ хъури æрбакæнуй). Нур 
дæ мæ хæццæ сæнæфсердонæмæ ку фæххонинæ, уæдта? 
М а д æ . Мæн хузи зæронд уосæн сæнæфсердони ци кустаг ес? 
Уоми мæ хораууони бадун кæндзæнæ, æндæра? 
Уосгор (æ къохтпи ’й хæрдмæ исесуй). Ай, зæронд, зæ- 
ронд, мæ зæронд. 
Мадæ.Дæ фидæ мæ æ хæццæ хонидæ. Уæ муггаг сумахæн уæз- 
дан æй. Кæдзос тог айтæ. Дæ баба алли къуми дар сувæллон ниуу- 
агъта. Е хуарз гъуддаг æй. Нæмуг гъæуама нæмуг уа, лæг ба — лæг. 
У о с г о р . Æз ба, нæ мадæ? 
Мадæ . Ду ба ци? 
Уосгор. Бафæнзон æй? 
Мадæ (гпарæрфугæй). А! 
У о с г о р . Нæ дæ фæндуй уотæ 6а? 
Мадæ. Нæхъ. 
У о с г о р . Мадта? 
Мадæ. Мæхуæдæг дæр æй нæ лæдæрун. И хабар мин куд- 
дæр æнæнгъæлти æй. Хуарз кизгæ ке ’й, уой зонун. Æцæг — уотæ 
’й? Æфсæрмдзæстуг, кустуарзагæ: кæрдзин кæнун зонуй, æхецæн 
дарæстæ хуйуй... Фал ин æ кой куддæр искæнун, уотæ ба мин, 
цума мæ тæрних еске дорæй ниццæвуй. 
У о с г о р . Æдули дзубандитæ. 
М а д æ. Зонун æй, æдули дзубандитæ кæнун. Фал æз еунæгæй 
изайун, дæуæй æндæр мин некебал ес, нур ба ду дæр цæугæ кæнис. 
У о с г о р . Ма тухсæ, ду дæр мах хæццæ цæрдзæнæ. 
М а д æ . Нæхъ. Мæн бон не ’суодзæнæй дæ фидæ æма де ’нсу- 
вæри ниууадзун. Гъæуама сæмæ алли бон дæр цæуон: нур уоте- 
мæй ку рандæуон, еске ба Феликстæй, маргути бийнонтæй, ку ра- 
мæла æма ’й уони фарсмæ ку банигæнонцæ. Уомæн уæн куд ес! 
Нæхъ! Нæ уодзæнæй! Мæ нихтæй зæнхи бунæй маргути искъах- 
дзæнæн æма син сæ мæрдтæ фарсбæл нимморæ кæндзæнæн. 
Уосгор (карзæй). Нæуæгæй бабæй еци дзубанди! 
Мадæ . Ба мин хатир кæнæ. 
Паузæ. 
Кæрæдзей рагæй зонетæ? 
222 

У о с г о р . Æртæ анзи. Æз уæдмæти сæнæфсердонæ балхæдтон. 
М а д æ . Æртæ анзи, зæгъис. Раздæр ин уарзон адтæй, уотæ ’й? 
Уосгор. Нæ зонун. Æнгъæлдæн, нæхъ. Кизгуттæ гъæуама 
уинонцæ, киндзи кæмæ цæунцæ, уой. 
М а д æ. Гъо. Æз ба неке уидтон... Уидтон æрмæстдæр дæу фиди, 
фал æй ку рамардтонцæ, уæдæй фæстæмæ ба кæсун уартæ еци хæ- 
дзари фарсмæ. Лæг æма уосæ — æма æндæр гъæуама макебал. 
У осгор . Зæгъун дин, мæ равзурст киндзаг лæгъуз нæ’й. 
Мадæ. Æууæндун. Æрмæст, гъулæггагæн, æ мадæ циуавæр 
адтæй, уой нæ зонун. 
У о с г о р . Æма дæ е цæмæн гъæуй? 
Мадæ. (æдзинæг имæ кæсгæй). Биццеу! 
У о с г о р . Естæбæл дузæрдуг кæнис? 
Мадæ. Æрмæстдæр гъуддæгтæ хуарз рауайæнтæ! Æрмæст- 
дæр ду ма фæррæдуйæ!.. Кæд имæ фæццæуон минæвар? 
Уосгор (байгъæлдзæг уогæй). Хуцаубони ку фæццæуисæ. 
Мадæ (гъуддагхузæй). Æз ин рагон гъосицæгтæ фæххæс- 
дзæнæн, ду ба ин балхæндзæнæ... 
У о с г о р . Еци гъуддæгтæ сумах хуæздæр зонетæ... 
М а д æ. Ба ин æлхæндзæнæ еу къуар фæлусти, листæг цъæстæ 
кæми уа, уæхæн цъиндатæ, дæхецæн ба дууæ костюми... нæхъ, 
æртæ! Ду мин еунæг ку дæ! 
Уосгор. Æз фæццæун. Исон æй фæууиндзæнæн. 
М а д æ . Гъо, гъо, æма мин балæвар кæндзæнæ æхсæз бæдо- 
ли, кенæ ба — цал дæ фæндæуа, уал. Махæн дæ фиди хæццæ берæ 
сувæллæнттæ адтайдæ, уой фадуат не ’ссæй. 
У осгор . Фиццаг ка райгура, е дæу уодзæнæй. 
Мадæ. Гъо, фал уин кизгуттæ дæр куд уа. Уони хæццæ æз 
хæрдгæхудтæ кæндзæнæн, хизтæ бийдзæнæн æма мæ уод æнцойнæ 
уодзæнæй. 
У осгор . Æз æй зонун, мæ киндзаги мин бауарздзæнæ. 
М а д æ . Ба’й уарздзæнæн. (Фурцийнæй æ фургпæн раба кæ- 
нунмæ рагъавуй.) Нæхъ, ду æгæр раустур дæ мæн батæн. Дæ уосæн 
батæ кæнæ. 
Паузæ. 
(Фæрсæрдæмæ дзоргæй.) Кæд дин уа, уæд. 
Уосгор. Æз фæццæун. 
Мадæ . Куройни рæбунти дзæбæх æркъахдзæнæ: уоми базе- 
лун гъæуагæй. 
У о с г о р . Хуарз. Ку дин загътон! 
М а д æ . Цо, Хуцауи евгед уо. 
У о с г о р рандæуй. М а д æ бадуй, æ фæсонтæ дуарæрдæмæ æздæхт. 
Къæсæрбæл фæззиндтæй — Синхаг; æ уæле таргон пъолци, 
æ сæрбæл сæрбæттæн. 
223 

М а д æ . Медæмæ рахезæ. 
Синхаг. Куд цæрис? 
М а д æ . Куд уинис, уотæ. 
Синхаг. Туканмæ цудтæн æма дæбæл фездахтæн, зæгъун, 
рабæрæг дæ кæнон. Кæрæдземæ хъæбæр идард цæрæн! 
Мадæ. Æз нур инсæй анзи сумахæрдигæй уæлхонх нæбал 
адтæн. 
Синхаг. Дæ хузæн неци’й. 
Мадæ. Æцæгæй? 
Синхаг. Царди медæгæ алцæмæн дæр кæрон исуй. Дууæ 
боней размæ мæ синхаги фуртæн машинæй æ дууæ къохи дæр 
ралух æнцæ. (Исбадуй.) 
М а д æ . Рафаэлæн? 
С и н х а г. Гъо. Гъе уæхæн мæгурбæнттæ. Æз арæх фæгъгъуди 
кæнун: дæу фуртæн дæр æма мæн фуртæн дæр нур кæми æнцæ, уоми 
хуæздæр æй, æрдæгуали уни бæсти уадзæ ма æнцойнæ хуссæнтæ. 
М а д æ . Ку нæ дзорисæ. Етæ нецæй нифсæвæрæн дзубандитæ 
æнцæ. 
Синхаг. Ах! 
Мадæ. Ах! 
Паузæ. 
Синхаг (æнкъардæй). Кæми ’й дæ фурт ба? 
Мадæ. Рандæ ’й. 
С и н х а г. Ци хуарз адтæй, сæнæфсердонæ ке балхæдта! 
М а д æ . Æ гъуддаг рацудæй. 
С и н х а г . Мадта нур ба уосæ кордзæнæй. 
М а д æ (еци дзубандимæ, цума æвеппайди фегъал æй, уотæ 
æ къела хæстæгдæр бакæнуй Синхагмæ). Игъосай. 
С и н х а г (цæмæдесхузæй). Ци æй? 
М а д æ . Мæ фурти киндзаги мин зонис? 
С и н х а г. Дзæбæх кизгæ ’й! 
М а д æ . Гъе ’ндæр неци... 
С и н х а г. Æрмæст æй уотæ хуарз неке зонуй. Хъæбæр фæс- 
вæди цæрунцæ æ фиди хæццæ, дæс мильемæй хæстæгдæр сæмæ 
цæрæг нæййес. Фал дзæбæх æй. Исахур æй еунæгæй цæрунбæл. 
М а д æ . Мадæ ба? 
С и н х а г. Æ мади ин зудтон. Рæсугъд уосæ адтæй. Æ цæсгон 
хори тунау æрттивдтитæ калдта. Фал мæн зæрдæмæ ба некæд цу- 
дæй. Æ лæги нæ уарзта. 
Мадæ (цæхгæр). Адæн ци нæ фæззонунцæ! 
С и н х а г. Бахатир кæнæ. Дæ зæрдæ дин фæхходун кæнон, е 
мæ нæ фæндадтæй, æцæгдзинадæй ба уотæ’й. Фал ци кодта, уой 
ба неке зонуй. Неке си неци дзоридæ. Сæрустур адтæй. 
М а д æ . Нæуæгæй бабæй! 
С и н х а г . Фæрсгæ мæ ку бакодтай. 
Мадæ. Мæн фæндонæй ба, æгаси дæр, марди дæр неке зо- 
224 

нидæ. Цæмæй етæ дууæ къæндзæгей хузæн уонцæ, цæмæй сæмæ 
æнгæрон маке цæуа, ка бацæуа, е ба куд фæррæхуст уа. 
С и н х а г. Е раст æй. Дæ фурт бери аргъ æй. 
Мадæ. Хъæбæр бери. Æз æй гъæуай кæнун. Фегъустон, 
зæгъгæ, и кизгæн раздæр уарзон адтæй. 
С и н х а г. Кизгæбæл уæд финддæс анзи цудæй. Е ба нур дууæ 
анзи уосгин æй, æ бийнойнаг дæ киндзаги хæццæ дууæ æнсувæрей 
цæуæт æнцæ. Еци хабар некебал гъуди кæнуй. 
Мадæ . Дæуæй ба уæддæр нæ байронх æй! 
С и н х а г. Ду мæ дæхуæдæг фæрсис! 
Мадæ. Кæмæй ци реса, уомæй фæгъгъæрзуй. Æ уосгор ка 
’дтæй? 
Синхаг. Леонардо. 
М а д æ . Циуавæр Леонардо? 
Синхаг. Леонардо. Феликсти бийнонтæй. 
Мадæ (фестуй). Феликсти бийнонтæй, зæгъис! 
С и н х а г. Æма ци фудгин æй Леонардо? Еци бæлах ку рауа- 
дæй, уæд ибæл æдеугур аст анзи цудæй. 
М а д æ . Раст æй... Фал дзурд «Феликс» ку фегъосун, уæд мæ 
маст мæ хурфи æрбайрайуй æма мæхе нæбал фæллæдæрун. (Фур- 
мæстгунæй дзоргæй.) Гъæлæси цъумуреуæг, тугæнгæй, тугæнгæй, 
кенæ ба рамардзæнæн. (Рату кæнуй.) 
С и н х а г. Дæхебæл фæххуæцæ, ци си испайда кæндзæнæ? 
Мадæ . Неци. Фал мæ ду лæдæрис... 
Синхаг. Дæ фурти ма æнамонд кæнæ. Маци ин дзорæ. Ду 
зæронд дæ. Æз дæр. Нæ дууемæн дæр бухсун хуæздæр æй. 
Мадæ . Æз ин неци зæгъдзæнæн. 
Синхаг (ра ин ба кæнуй). Уотæ хуæздæр æй. 
Мадæ (сабур уагæй ). Уæхæн хабæрттæ!.. 
Синхаг. Мæнæн афонæ ’й. Нур тагъд махонтæ будурæй 
æрæздæхдзæнæнцæ. 
М а д æ . Ци æнæуагæ тæвдæ рæстæг æй. 
С и н х а г. Хумгæрдгутæн дон ци сабийтæ фæххæссунцæ, етæ 
и хори тъангмæ еугур сау ниццæнцæ. Хуæрзбон, синхаг! 
Мадæ. Хуæрзбон! (Цæуй галеуæрдæмæ дуармæ, æрлæууй 
æма сабургай æхебæл дзиуарæ бафтауй.) 
Æмбæрзæн 
ДУККАГ НИВÆ 
Сурхгон хуарæнæй хурст уат; æрхиæйконд миуæгæнæнтæ хуæруйнаг 
кæнунæн, хеконд деденгути баст. Астæуæй стъол æмбæрзæнæй æмбæрзт. 
Сæумæ. Леонардой Уоси мади гъæбеси сувæллон. Уозуй æй, хуссун 
æй кæнуй. Иннæ къуми Леонардой Уосæ цъинда бийуй. 
Уоси мадæ. Булла, мæ хор, булла! 
Идайун дин мæ зар 
Æстур бæхи туххæй, 
15 Кънбиртн Амурхан 
225 

Кæций дон нæ гъæуй... 
Сауæй, сауæй, сауæй 
Къолæ къалеути ’хсæн 
Дони хузæ зиндтæй. 
Ка нин зæгъдзæй, биццеу, 
Еци дони цу адтæй?.. 
У о с æ (сабургай). Рахуссæ, мæ деден! 
Нæ уй гъæуй бæхи дон. 
Уоси мадæ. Деденсифæ, хуссай! 
Ку ’скудтæй бæх, кæсай. 
Æ къæхтæ — сау æрхæн, 
Æ барцæ — сах уазал, 
Цæстити ба ’рттевуй 
Æвзест хуæцæн хъæма. 
Еци бæрзонд догъон 
Ледзæгти ефхаста, 
Сæ тогти сау пурхæн 
Цæхъалти æзманстæй. 
У о с æ. Рахуссæ, мæ деден! 
Нæ уй гъæуй бæхи дон. 
Уоси мадæ. Деденсифæ, хуссай! 
Скудтæй и бæх, кæсай. 
У о с æ. Уомæл билгонмæ е 
Нæ бахæццæ уй æнхæст — 
Сфинкæ æй æ къембур; 
уСмур-мур кодта хъурмæй, 
Хуæнхтæмæ ракæсгæй — 
Тузмæг хуæнхтæ устæфгæй. 
Мæ хъал æфсоргъ, уæууау, 
Æдонуг мин нæ дæ!.. 
И хонхи маст — дæлмет, 
Æрвтæбæл — тог æхседт... 
Уоси мадæ. Ма ма урбацо, барæн, 
Къæразгæ уæд æмбæрзт 
Аци фунæй пихсæй, 
Пихси хуссæг фунæй. 
У о с æ. Рæхцуй, рæхцуй биццеу. 
Уоси мадæ. Фæгъгъос кæнуй биццеу... 
Булла, мæ хор, булла, 
Идайун дин мæ зар... 
У о с æ . Бæрзонд бæхи туххæй, 
Ка нæ уй, ка æдонуг. 
Уоси мадæ. Ма урбацо, нæ гъæуй! 
Фæс цъæх тæрфи дæумæ, 
Таруг хонхи фæсте 
Æнгъæл кæсуй де умбал. 
226 

У о с æ (кæсуй сувæллонмæ). 
Дзæбæх рæхцуй биццеу. 
Уоси мадæ. Фунæй кæнуй биццеу. 
У о с æ (бунтон сабургай). 
Рахуссæ, мæ деден! 
Нæ ’й гъæуй бæхи дон. 
Уоси мадæ (фестуй, бунтон сабурæй). 
Деденсифæ, хуссæ! 
Нийдайуй бæх кæун. 
(Фæххæссуй сувæллони.) 
Леонардо бацæуй. 
Леонардо. Куд æй биццеу? 
Уосæ. Бафунæй æй. 
Леонардо. Æзинæ тухст адтæи. /Ехсæвæ дæр кудтæи. 
У о с æ (игъæлдзæгæй). Ацибон идзулдхуз æй, деденæги хузæн. 
Ду ба курдбадзи адтæ? 
Леонардо. Гъо, уордигæй æрбацудтæн. Нæ ди байруагæс 
уодзæнæй, нур дууæ мæйей дæргъци мæ бæхи цæфхæдтæ æййе- 
вун: уайтагьддæр зæхъгæнгæ фæххаунцæ. Æвæдзи, дортæбæл ра- 
фехсуйунцæ. 
У о с æ . Æмæ йбæл кæд æгæр арæх цæуис? 
Леонардо. Нæхъ. Стойни мин ку æй фулдæр рæстæг. 
У о с æ . Фегъустон, цума дæ кадæртæ æзинæ будури фæууйд- 
тонцæ. 
Леонардо. Ка загъта? 
У осæ . Каперстæ æмбурдгæнæг уоститæ. Дессаг мæмæ фæк- 
кастæй. Æцæгæй уоми адтæ? 
Леонардо. Нæхъ. Ци мин кустаг ес, хор бунсугъд ке ник- 
кодта,еци будури? 
У осæ . Æз дæр уотæ загътон. Фал бæх ба, цума, дони хъуми 
исæвдулдæй. 
Леонардо. Фæ’й уидтай дæхуæдæг? 
Уосæ. Нæхъ. Мадæ мин дзурдта. 
Леонардо. Сувæллони рази æй? 
У о с æ . Гъо. Адгин дон дæ гъæуй? 
Леонардо. Æрмæст сах уазал. 
У о с æ . Рæфтад кæнунмæ куд не’рбацудтæ?.. 
Леонардо. Тиллæг ни ка фæййесуй, уонæмæ адтæн. Етæ ба 
алкæддæр салла-уалла фæккæнунцæ. 
Уосæ (адгин дон цæттæгæнгæй, уæздан уагæй фæрсуй). 
Æма дзæбæх аргъ дæттунцæ? 
Леонардо. Куд æнгъезуй, уæхæн. 
У о с æ. Мæн пъолци гъæуй, биццеуи ба ходæ, бантикки хæццæ. 
Леонардо (фестуй). Цæуон ба ймæ кæсон. 
Уосæ. Фунæй æй, ма’й райгъал кæнæ. 
Уоси мадæ (æрбацудæй). Еске дæр ма бæх уæхæн догъи 
227 

уадзуй? Дæлæ стойни радæргъæмæ’й, æ цæститæ нидздзанхъир 
æнцæ, цума арви кæронæй æрбахъæрдтæй, уой хузæн. 
Леонардо (зустæй). Æз. 
Уоси мадæ. Бахатир кæнæ, бæх дæу æй. 
У осæ (куддæр æнæндиу дæй).Тиллæгесгутæмæ адтæй. 
Уоси мадæ. Уогæ, мæнæн ци игъауги æй, бунтондæр æй 
бастайун кæнæд. (Исбадуй.) 
Паузæ. 
У осæ . Мæнæ дин адгин дон. Уазал æй? 
Леонардо. Гъо. 
У о с æ. Зонис, мæ фидинсувæри кизгæмæ минæвæрттæ кæнунцæ. 
Леонардо. Кæд сæмæ æрбацæудзæнæнцæ? 
Уосæ. Исон. Мæйи фæсте ба киндзи цæуй. Æвæдзи, мах 
дæр хондзæнæнцæ. 
Леонардо (гпарæрфугæй). Нæ зонун. 
Уоси мадæ. Гъай-гъай, мади зæрдæмæ еци æнкъайадæ нæ 
цæуниау æй. 
Леонардо. Ка’й зонуй, æма раст æй. Еци силгоймаг алцæ- 
бæл дæр лæмбунæг сагъæс кæнуй. 
У осæ. Æз нæ уарзун, дзæбæх кизги туххæй лæгъуз таустæ 
ку фæццæуй, уой. 
Уоси мадæ. Кæд уотæ дзоруй, уæд е, æвæдзи, еститæ зо- 
нуй. (Лæдæрун ин кæнуй.) Ба ди иронх æй, æртæ анзи æ киндзаг 
ке адтæй, е? 
Леонардо. Гъо, фал æй æз ниууагътон. (Æ уосæмæ раз- 
дæхгæй.) Ци кæнис, дæ зæрдæ рахъурмæ’й? Фæууо! (Зустпæй ин 
æ цæсгонæй æ кьохтпæ фендæ кæнуй.) Цæуæн сувæллонмæ. 
Еумæ рацæунцæ, кæрæдзебæл æнгон ниттухсгæй. Æрбагæпп кæнуй 
игъæлдзæгæй К и з г æ . 
Кизгæ. Сеньорæ! 
Уоси мадæ. Ци зæгъуйнаг дæ? 
К и з г æ . Уосгори тукани фæууидтон æма, хъазардæр ци ад- 
тæй, уони балхæдта. 
Уоси мадæ. Еунæгæй адтæй? 
К и з г æ . Нæ. Æ мади хæццæ. Уæхæн бæрзонд, сæрустур. (Æвде- 
суй, цæхæн адтæй.)Æма ци фургъæздуг дзаумæуттæ æвзурстонцæ! 
Уоси мадæ. Æхца сæмæ ес. 
Кизгæ. Балхæдтонцæ цалдæр фæлусти заманай цъиндатæ! 
Ах, ци дзæбæх цъиндатæ! Уонæмæ кæци силгоймаг нæ бахицæ 
кæндзæнæй! Кæсайтæ: мæнæ ами зæрбатуги нивæ (амонуй фа- 
дигъолæмæ), ами науæ (амонуй зæнги хæцъæфмæ), ами ба деде- 
нæг (амонуй уæрагисæрæй дæлæмæ.) 
Уоси мадæ. Сувæллон! 
Кизгæ. Розæ æд къабозæ, деденсифтæ йбæл. Ах! Еугурдæр 
кæдзос циллейæй! 

Уоси мадæ. Нур ба сæ хæдзарæдтæ баеу кæндзæнæнцæ. 
Æрбацудæнцæ Леонардо æма æ Уосæ . 
К и з г æ. Ци дессæгтæ æлхæнунцæ, уони радзорунмæ уин æрба- 
цудтæн. 
Леонардо. Е мах гъуддаги нæй. 
У о с æ . Зуст имæ ма дзорæ. 
Уоси мадæ. Леонардо, уотæ нæ гъæуй. 
К и з г æ . Барæ уæхе. (Кæугæ рандæуй.) 
Уоси мадæ. Алкæмæ усхъæзæй цæмæн дзорис? 
Леонардо. Дæу фæндæ гъæуагæ нæ дæн. (Æрбадуй.) 
Уоси мадæ. Гъæйдæ, гъо, хуарз. 
У осæ . Леонардо, ци кæнис? Дæ уод дин ци маст æвдирзуй? 
Зæгъай мин æй, æз æй гъæуама зонон... 
Леонардо. Нигъгъос уо... 
У о с æ. Нæ. Мæ цæститæмæ мин æргом æрбакæсай æма зæгъæ. 
Леонардо. Ниууадзæ мæ. (Фестуй.) 
У о с æ . Кума цæуйнаг дæ? 
Леонардо (мæстгунæй). Кæдмæ дзордзæнæ? 
Уоси мадæ (бараггенæй дзоруй æ кизгæмæ). Дæ цъухбæл 
хуæцæ! 
Леонардо рандæуй. 
Сувæллон! (Рацæуй æма еци фæдбæл æрбаздæхуй, æ къохи 
сувæллон, уотемæй.) 
Уосæ сагъдауæй лæууй. 
Уоси мадæ. Еугур цæфтæ’й, 
Æ барцæ — сах уазал, 
Цæстити ба ’рттевуй 
Æвзестхуæцæн хъæма. 
Еци бæрзонд догъон 
Ледзæгти ефхаста, 
Сæ тогти сау пурхæн 
Цæхъалти æзманстæй. 
У о с æ (сабургай, æ фуни дзорæгау). 
Рахуссæ, мæ деден! 
Нилваст æй донмæ бæх. 
Уоси мадæ. Деденсифæ, хуссай! 
Скудтæй и бæх, кæсай. 
У о с æ. Булла, мæ хор, булла! 
Идайун дин мæ зар... 
Уоси мадæ. Бæрзонд бæхи туххæй, 
Кæци нæ’й æдонуг. 
Уосæ (зæрдхъурмæй). 
Мацо, лæууæ,барæн! 
Тар мегъи кæмидæр,— 
229 

И хонхи маст — дæлмет, 
Æрвтæбæл тог æхседт... 
Уоси мадæ (кæуй). 
Рæхцуй, рæхцуй биццеу. 
У о с æ (кæугæй, сабургай бахæстæг уй æ Мадæмæ). 
Фунæй кæнуй биццеу. 
Уоси мадæ. Рахуссæ, мæ деден! 
Нæ’й гъæуй бæхи дон. 
У о с æ (стъолбæл банцойнæгæнгæй, кæуй). 
Деденсифтæ, хуссай! 
Скудтæй и бæх, кæсай. 
Æмбæрзæн 
ÆРТИККАГ НИВÆ 
Хæдзарæн æ сæрккæгти — уат, уоми цæруй Киндзаг. И уати хур- 
фауи устур сурхгон деденгутæй дзиуарæ конд. Дæргъдумбул дуæрттæн — 
хизæгонд æмбæрзæнтæ æма сурхгон лентъитæ. Уорс федар фæрстæбæл 
тумбул сатæггæнæнтæ, цъæх доринтæ, айдæнтæ 
Унаутæ (козбауæй, кæнгæуæзданхъурихаттæй). Рацотæ... 
Уосгор æма Мадæ бацæунцæ. Мадæбæл сау атласæй пъолци æма 
уæлæфтауæй хизæгонд. Уосгорбæл сау хъæдавæ костюм, æ реубæл — дзæ- 
бæх æставд сугъзæрийнæ рæхис. 
Унаутæ. Уæ зæрдæ кæд æрбадун зæгъуй? Нуртæккæ ра- 
цæудзæнæнцæ. (Рандæуй.) 
Мадæ æма фурт цавддортау бадунцæ æнæзмæлгæ. Дзæвгарæ рæстæг 
неци дзорунцæ. 
М а д æ . Дæ сахат дæхемæ ’й? 
У о с г о р . Гъо. (Исесуй сахат ма ймæ кæсуй.) 
М а д æ . Рохси уодæй нæ нæхемæ раздæхун гъæудзæнæй. Ци 
идард цæрунцæ! 
У о с г о р . Ами и зæнхихатт 6а хуарз æй. 
М а д æ . Хуарз æй, фал и рауæн æдзæрæг æй. Цуппар сахатти 
фæццо æма си нæ еу хæдзарæ, нæ еу бæласи къаццеу. 
У о с г о р . Сухæ бæстихай æй. 
М а д æ . Дæ фидæ си хъæбæр берæ бæлæстæ ниййаразтайдæ. 
Уосгор. Æнæ донæй? 
М а д æ . Е си иссердтайдæ.Еумæ ци æртæ анзи рацардан, еци 
рæстæгмæ искодта заманай сæнæфсердонæ, ниййаразта дæс бали 
бæласи, æртæ æнгози куройни фалдзос, уæдта ма еу зайæгой, сурх 
деден æфтауæг «Юпитер», — фал е ба бахускъæ ’й. 
Паузæ. 
Уосгор (Киндзаги туххæй). Æвæдзи, æ дарæс кæнуй. 
Æрбацæуй Киндзаги Фидæ. Зæронд лæг, сæнтуорс дзиккотæ ин. 
Кæсуй æрфгути бунæй. Мадæ æма Уосгорæн æнæ дзоргити сæ къохтæ 
райсуй. 

Ф и д æ . Берæ фæццудайтæ? 
М а д æ . Цуппар сахатти. 
Æрбадунцæ. 
Ф и д æ . Идæрттæбæл ци фæндаг зелуй, уобæлти æрцудайтæ, æви? 
Мадæ. Билгæрæнттæбæл цæун мæ хъаурæ нæ ’й, фæккар- 
гун дæн. 
У о с г о р . Æ сæр фæззелуй. 
Паузæ. 
Ф и д æ . Хъæдорæ дзæбæх æрзадæй. 
У о с г о р . Гъо, хуарз æрзадæй. 
Ф и д æ . Мæн дзамани еци зæнхити хъæдорæ дæр нæ рæстмæ 
кодта. Хъæбæр æй, цит, ниххулуй гъæуидæ, уæдта ’й, устур гъе 
зæмæртти хæццæ, еудадзуг донхуаруг кæнæ — кæд си уотемæй 
ести исистайсæ, æндæр ба. 
Мадæ. Фал нур ба еци зæнхитæ хуарз тиллæг дæттунцæ. 
Ма сæ фауæ. Естигор дæмæ не ’рбацудтæн. 
Фидæ (идзулгæй). Ду бонгиндæр дæмæнæй. Сæнæфсердонæ 
— е устур мулк æй. Алли цопалæ дæр æвзестæ монетæ æй. Мæн 
будуртæ ба, гъулæггагæн, фæйнæ рауæнтеми æнцæ, е ци æй, уой 
зонис? Æз уарзун, алцидæр еу рауæн куд уа, мæн зæнхи 6а еу 
кедæр дзæхæрадонæ цорки хузæн бацудæй. Е мæ зæрди синдзау 
ниссагъдæй, æ хецæуттæ ’й дуйней мулкитæбæл дæр нæ уæйæ кæ- 
нунцæ. 
У о с г о р . Уотæ арæх рауайуй. 
Фидæ. Хуцауи дзурдæй, еу-инсæй галти цæдебæл дæ сæ- 
нæфсердонæ ардæмæ ку æрбаласисæ. Æма ’й, ами, хонхи рагъбæл 
ку ниййаразисæ. Е дессаг хуарз уайдæ!.. 
М а д æ . Цæмæн сæ гъæуама æрбаласæн? 
Фидæ. Мæн мулкитæ мæ кизги æнцæ, дæу циййес ба — дæ 
фурти. Нур ба, цæмæй еумæ уонцæ, уой туххæй. Алцидæр еумæ 
ку фæууй, уæд си зæрдæ рохс кæнуй! 
У о с г о р . Кустаг дæр минкъийдæр уайдæ. 
Мадæ. Æз ку рамæлон, уæд мин рауæйæ кæндзинайтæ мæ 
сæнæфсердонæ æма си уæхемæ хæстæгдæр ескæми балхæндзи- 
найтæ. 
Фидæ. Рауæйæ кæнун, рауæй кæнун æй! Рауæйæ кæнгæй 
ба балхæнун гъæуй. Бæргæ, фурттæ мин ку уайдæ, уæд еугур хонх 
дæр сауæдони уæнгæ балхæнинæ. Ами лæгъуз зæнхихатт æй, фал 
къохтæ цæмæн æнцæ? Адæни змæлд си нæййес, радавунæй — æдас, 
дæхецæн æнцойнæ хуссæ! 
Паузæ. 
Мадæ . Æз цæй туххæй æрбацудтæн, уой зонис? 
Ф и д æ . Гъо. 
М а д æ . Цæй æма гъуддаг куд æй? 
231 

Ф и д æ . Сæ медастæу бадзубанди кодтонцæ. 
М а д æ . Мæ фурт алцæмæдæр æрмарæхст æй. 
Ф и д æ . Мæн кизгæ дæр уотæ. 
Мадæ . Никки ба хуæрзконд æй. Силгоймаги адæ нæ зонуй. 
Æ ном хормæ ауигъд прастинайæй кæдзосдæр æй. 
Ф и д æ . Ци дин зæгъон æз ба мæ кизги туххæй. Сæуми æртæ 
сахаттебæл, стъалутæ ма ку ферттевунцæ, уæд къинсæ низмæн- 
туй. Цъоппи хузæн ин фæлмæн уодисконд ес, мадзора, хæрдгæ- 
худтæ кæнунмæ дæсни, æ дæндæгутæй раст æставд бæндæн бах- 
синдзæнæй. 
М а д æ . Хуцау дин дæ хæдзарæн хуарздзийнæдтæ исаккаг кæ- 
нæд. 
Ф и д æ . Хуцауи хуарзæнхæ уæд! 
Æрбацæуй Унаутæ, æ къохти дууæ тæбæгъи. Еуеми — рюмкитæ, 
иннеми ба — адгин хъæбунтæ. 
М а д æ (дзоруй æ фуртмæ). Кæд уæ фæндуй киндзæхсæвæр 
кæнун? 
Уосгор. Цуппæрæни. 
Ф и д æ . Гъе еци бон ибæл исæнхæсг уодзæнæй дууæ æма ин- 
сæй анзи. 
Мадæ. Дууæ ’ма инсæй анзи! Гъенур мæ хестæр фуртбæл 
дæр уойбæрцæ цудайдæ. Адæн кæрдтæ ку не ’ргъуди кодтайуонцæ, 
уæд абони дæр е уайдæ тухгин, æвзигъд. 
Ф и д æ . Нæ гъæуй уобæл гъуди кæнун. 
Мадæ. Еудадзугдæр гъе уобæл саутæ-тартæ кæнун. Зæрдæ 
хеваст æй. 
Ф и д æ . Мадта цуппæрæни. Уотæ? 
Уосгор. Уотæ. 
Фидæ. Аргъауæн ардæмæ идард æй, уосгор æма киндзаг, 
уæдта æз æма ду цæудзинан къаласки, иуазгутæ ба — ка уæрдун- 
ти, ка бæхтæбæл. 
М а д æ . Мах арази ан. 
Æрбацæуй У н а у т æ . 
Ф и д æ . Зæгъæ ин, æнгъезуй æрбацæун. (Мадæмæ дзоргæй.) 
Æхцæуæн мин уодзæнæй, киндзаг дæ зæрдæмæ ку фæццæуа, е. 
Æрбацæуй К и н д з а г, уæзданæй æ сæр æма æ къохтæ дæлæмæ æруадзгæй. 
Мадæ . Æрбацæуай мæмæ. Боз дæ гъуддагæй? 
Киндзаг. Гъо, сеньорæ. 
Фидæ . Игъæлдзæг уо. Нур дин айæ мадæ уодзæнæй. 
Киндзаг. Æхцæуæн мин æй. Киндзи ймæ цæун бари-бар- 
вæндонæй. 
Мадæ. Гъай-гъай. (Æ зекъæмæ ин бавналуй.) Æрбакæсай 
мæмæ. 
Ф и д æ . Сугъдæгдæр æ мади хузæн æй. 
232 

Мадæ . Æцæгæй. Кæсунæй имæ лæг не ’фсæдуй! Кизгæ, зо- 
нис æй, киндзи æрцæун ци æй, уой? 
Киндзаг (уæзданæй). Зонун. 
М а д æ . Лæг, сувæллæнттæ æма хъæбæр бæзгин фарс — æндæр 
неци. 
У о с г о р . Мадта ма æндæр ци гъæуй? 
М а д æ . Неци. Уадзæ æгас адæн дæр уотæ цæрæнтæ. Еугурдæр! 
К и н д з а г. Мæн бон бауодзæнæй уотæ цæрун. 
М а д æ . Мæнæ дин лæвæрттæ. 
Киндзаг. Бознæ. 
Ф и д æ . Комидзаг цæмæннæ кæнетæ? 
Мадæ . Нæ мæмæ цæуй. (Уосгормæ.) Ду ба? 
У о с г о р . Æз рахуæрдзæнæн. 
У о с г о р æма К и н д з а г райсунцæ фæйнæ хъæбуни. 
Ф и д æ (фæрсуй Уосгори). Сæнæ? 
М а д æ . Æ цъухмæ дæр æй нæ хæссуй. 
Ф и д æ . Е ба никки хуæздæр! 
Паузæ. Еугурæй дæр фестунцæ. 
Уосгор (дзоруй Киндзагмæ). Исон æрцæудзæнæн. 
К и н д з а г. Цал сахаттебæл? 
Уосгор. Фондзебæл. 
Киндзаг. Хездзæнæн дæ. 
Уосгор. Дæ рази ку фæббадун, уæд куддæр истухсун, мæ 
хъур фехгæд уй, цума си къубарæ ниббадуй, уотæ. 
К и н д з а г. Мæ лæг ку исуай, уæд фендиуд уодзæнæ. 
У о с г о р . Æз дæр уотæ ’нгъæл дæн. 
М а д æ. Цæугæ нин æй. Хор мах нæ хезуй. (Дзоруй Фидæмæ.) 
Алцæбæл дæр, кæд, бадзубанди кодтан? 
Ф и д æ . Гъо, алцæбæл дæр. 
Мадæ (дзоруй Унаутæмæ). Хуæрзбон! 
У н а у т æ . Хуцауи хуарзæнхæ уæ уæд! 
Мадæ Киндзагæн раба кæнуй; еугурæйдæр дуарæрдæмæ сæхе раха- 
тунцæ. Рацæунцæ. 
Мадæ (кьæсæргæрон лæугæй). Хуæрзбон, мæ кизгæ! 
Киндзаг ин къохи тилдæй хуæрзбон зæгъуй. 
Ф и д æ . Æз уæ фæсте ракæсдзæнæн. 
Рандæунцæ. 
Унаутæ. Гъæйдæ, и лæвæрттæмæ æркæсæн, цитæ си ес, 
дессаг! 
К и н д з а г (мæстгунæй). Рандæ уо. 
У н а у т æ . Кизгæ, бавдесай! 
Киндзаг. Нæ мæ фæндуй. 
233 

У наутæ. Гъæйдæ, уæддæр цъиндатæ. Уæхæн тæнæг, дан, 
æнцæ æма си рохс кæлуй. Гъæйдæуай æркæсæн сæмæ! 
К и н д з а г . Нæхъ, дин загътон! 
Унаутæ. Дæ Хуцауи туххæй! Гъæйдæуай... Ка зæгъа, е ба 
зæгъдзæнæй, киндзи цæун дæ нæ фæндуй! 
К и н д з а г (фурмæстæй æ дæндагæй æ къохи фидтæмæ фæл- 
лæбурдта). Уау! 
У н а у т æ . Кизгæ, мæ кизгæ, ци дæбæл æрцудæй? Æви дæмæ 
æвгъау кæсуй дæ кизгон æнæмæтæ цард? Ма гъенцъун кæнæ. Цæмæ 
дæмæ уотæ кæсуниау æй? Неци рæуойнаг дæ... Æркæсæн, цæй, 
лæвæрттæмæ. (Есуй къопп.) 
Киндзаг (æ дууæ къохи ин райахæссуй). Ниууадзæ! 
У н а у т æ . Æллæх, циуавæр дæ! 
К и н д з а г. Ниууадзæ дин зæгъун! 
У н а у т æ . Ду лæгæй тухгиндæр ку дæ! 
К и н д з а г. Æма æной 6а лæги куститæбæл ахур нæ дæн? Ах, 
тæходуй, нæлгоймаг ку фæцайнæ! 
Унаутæ. Ма дзорæ уотæ! 
Киндзаг. Мацибал дзорæ. 
Сцени нитталингæ уй. Дæргъвæтийнæ паузæ. 
У н а у т æ . Æдосæ бæхи къахгъæр игъустай? 
К и н д з а г. Цал сахаттебæл? 
Унаутæ. Æртебæл. 
Киндзаг. Æвæдзи, еске бæх радзæгъæл æй бæхæргъауæй. 
У н а у т æ . Нæхъ. Бадæг ибæл адтæй. 
Киндзаг. Ци ин зонис? 
Унаутæ. Фæ’й уидтон. Дæу къæрази цори æрлæудтæй. Ци 
хъæбæр си фæттарстæн! 
Киндзаг. Кæд ме’нкъайаг адтæй. Еуæй-еу хæттити æрба- 
цæуидæ еци афони. 
Унаутæ. Нæхъ.. 
Киндзаг. Дуæй бафæсмардтай? 
Унаутæ. Гъо. 
К и н д з а г. Мадта ка адтайдæ? 
Унаутæ. Леонардо. 
Киндзаг (карзæй). Мæнгæттæ ’й! Мæнгæттæ ’й! Е ардæмæ 
цæмæн æрбацæудзæнæй? 
У н а у т æ . Мадта ку æрбацудæй! 
К и н д з а г. Нигъгъос уо! Еминæ дæ цъухи! 
Цæфхæтти къæпп-къæпп. 
Унаутæ (лæууй къæразги цори). Ракæсай, къæразгæй 
æндæмæ ракæсай. Е’йæй? 
Киндзаг. Е’йæй! 
Æмбæрзæн цурд рахгæд уй. 

ДУККАГ АРХАЙД 
ФИЦЦАГ НИВÆ 
Киндзаг æ сæрæй æррæдовуй къалеу. 
У н а у т æ . Кизгæ! Цæмæн æртудтай венок, дæхе цæмæн æна- 
монд, кæнис? Дæ сæр исæргъувæ! Ци æй, киндзи цæун дæ нæ 
фæндуй? Дзорæ афойнадæбæл. (Фестуй.) 
Киндзаг. Мæ сæр мæбæл разилдæй. Мæ зæрдæ дæр мæ 
æлхъевуй. Уотæ алкедæр ратухсуй! 
У н а у т æ. Де ’нкъаййаги уарзис? 
Киндзаг. Уарзун. 
У н а у т æ . Æууæндун, æууæндун дæбæл. 
К и н д з а г. Фал е хъæбæр ахсгиаг райампъез æй. 
У н а у т æ . Æма ’й ракæнун гъæуй. 
Киндзаг. Æз арази дæн. 
У н а у т æ . Мадта дæбæл венок æркæнон. 
Киндзаг (æрбадуй). Фæццурддæр кæнæ, æндæр ба, æвæ- 
дзи, тагъд æрбацæудзæнæнцæ. 
У н а у т æ . Уони еу-дууæ сахатти цæун гъæуй. 
К и н д з а г. Аргъауæн ба ардигæй идард æй? 
Унаутæ. Мæскъи билтæбæл цæугæй имæ ес фондз мильи, 
фæндагбæл ку цæуай, уæдта дууæ хатти идарддæр æй. 
Фестуй Киндзаг. Цийнæ ’йбæл кæнуй унаутæ. 
Æршъал уо, æр, киндзаг, — 
Дæ киндзæхсæви сæумæ уй, 
Ласдзæнæнцæ дæ венок 
А дуйней дæнтгпæ, зонæ ’й. 
Кадæр хуайуй æндаг дуар. 
Киндзаг. Байгон кæнай! Етæ, æвæдзи, фиццаг иуазгутæ, 
æнцæ. (Хæдзарæмæ бацæуй.) 
У н а у т æ (игон кæнуй æндаг дуар; ниддеси уй). Е ду дæ? 
Леонардо. Æз. Уæ сæумæ хуарз. 
Унаутæ. Ду — фиццаг! 
Леонардо. Æма мæ нæ худтайтæ? 
Унаутæ. Худтан. 
Леонардо. Гъема, мæнæ дæн. 
У н а у т æ . Дæ уосæ ба? 
Леонардо. Æз бæхбæл æрбацудтæн. Е дæр æрбацæудзæ- 
нæй. 
У н а у т æ . Надбæл некæбæл рамбалдтæ? 
Леонардо. Сæ разæй фæддæн. 
У н а у т æ . Дæ бæх уотæ ку скъæрай, уæд æй мæлæтмæ æртæр- 
дзæнæ. 
235 

Леонардо. Æма ци, уæддæр еу бонисæри ниххуæдмæл уо- 
дзæнæй! 
Паузæ. 
У наутæ . Исбадæ. Еугурæй дæр ма хусгæ кæнунцæ. 
Леонардо. Киндзаг ба? 
Унаутæ. Нуртæккæ ’й рæвдзæ кæнун райдайдзæнæн. 
Леонардо. И Киндзаг! Æвæдзи, цийнæ кæнуй! 
У н а у т æ (дзубанди æндсерæдæмæ æздахуй). Биццеу ба кæми ’й? 
Леонардо. Циуавæр? 
Унаутæ. Дæу биццеу. 
Леонардо (æ фунæй дзорæгау). А! 
Унаутæ. Æрба ’й хæсдзæнæнцæ? 
Леонардо. Нæхъ. 
Паузæ. Кæмидæр хъæбæр идарди зарунцæ. 
3 а р г у т æ. Æригъал уо, æр, Киндзаг, — 
Дæ киндзи цæуæн сæумæ ’й! 
Леонардо. Æригъал уо, æр, Киндзаг, — 
Дæ киндзи цæуæн сæумæ ’й! 
Унаутæ. Ейæ иуазгути зарунгъæр игъусуй. Нерæнгæ ма 
идард æнцæ. 
Леонардо (фестпуй). Киндзагæн устур венок уодзæнæй? 
Бунтон устур дæр нæ гъæуй, рæстæмбес ибæл хуæздæр бафедау- 
дзæй. Æ реубæл ниссадзунмæ ба ин уосгор апельсини къалеу æрба- 
хаста? 
Æрбацудæй Киндзаг, æ уæле еци уорс дæллаггурæ, æ сæрбæл — венок. 
К и н д з а г. Æрбахаста... (Дзуапп Леонардойæн.) 
У наутæ (мæстгунæй). Еци хузæнттæй цæмæн рацудтæ? 
Киндзаг. А, ци игъауги æй? (Æнтъуссæгæй.) Апельсини 
къалеу æрбахастонцæ æви нæ, уобæл ба цæмæ гæсгæ фæрсис? 
Уомæй ести зæгъунмæ гъавис? 
Леонардо. Циси зæгъунмæ гъавун? Неци. (Хæстæг имæ 
бацæуй.) Ку мæ зонис. Зæгъай: æз дæуæн ка адтæн? Алцидæр 
æргъуди кæнай, куд адтæй, уой. Дууæ богъай æма мæгур къæс — е 
нецæй хузæн æй! Гъеуой медæги ’й гъуддаг. 
Киндзаг. Цæмæ ’рбацудтæ? 
Леонардо. Дæ киндзæхсæвæри мæ ун фæндуй. 
К и н д з а г. Æз дæр адтæн дæу киндзæхсæвæри! 
Леонардо. Дæхуæдæг хуæрзгæнæг кæмæн адтæ, еци кин- 
дзæхсæвæри. Мæн рамарун æнгъезуй, фал мæ радуввут кæнай, е 
ба зин æй. Ду, æ тоги уæздандзийнадæ кæмæн ес, е ба мæ æ къахи 
фиййæй искъуæрдта. 
Киндзаг. Саис! 
Леонардо. Нурку нецибалдзорон, уæдхуæздæрæй, æнахъæл 
дæн æма мæ нæ фæндуй, мæ гъæр къулдунтæбæл ниййазæла, е. 
К и н д з а г . Æз никки хъæбæрдæр бæргæ гъæр кæнинæ. 
236 

У н а у т æ . Фæууотæ уæ еци дзубандитæ. Ду кæддæри бæнттæ 
мабал имисæ. (Зæрдæхсайгæй дуарæрдæмæ кæсуй.) 
К и н д з а г. Раст зæгъуй Унаутæ. Æз гьæуама дæу хæццæ ма- 
цæбæл дзорон. Фал мæхе бауорамунгъон нæ дæн, уомæн æма ду 
æрбацудтæ, цæмæй уинай, мæ киндзæхсæвæри цитæ цæуй, уой. 
Æма апельсини къалеубæл дæр барæй фæрсис. Рандæ уо ардигæй 
æма дæлæ гъæунги бахезæ дæ уоси. 
Леонардо. Æллæху æллæх, радзубанди кæнун нин не ’нгъезуй? 
Унаутæ (хъæбæр карзæй). Нæхъ, не ’нгъезуй! 
Леонардо. Киндзæ кæдæй æрхудтон, уæдæй, æхсæвæй-бо- 
нæй гъуди кодтон, фудгин ни ка ’й, уобæл. Æма алли хатт дæр 
фæззиннидæ æндæр æмæ æндæр анхосаг. Еци анхосæгтæй еу ин- 
ней æййивта, фал фуд ба уæддæр байзадæй. 
Киндзаг. Бæхгин лæг алкæмити фæццæуй, изæлтти. Берæ 
цидæртæ фæззонуй, æма уомæн, итигъд будури, еппæрдæй цæрæг 
æвзонг уоди ракъæлос кæнун ци стур дессаг æй. Фал мæнмæ ес 
уойбæрцæ сæрустурдзийнадæ. Æма, уомæ гæсгæ, киндзи цæун. 
Æз цæрдзæнæн мæ лæги хæццæ, адæнæй еуварс, æма еунæг уой 
уарздзæнæн дуйнебæл. 
Леонардо. Дæ сæрустурдзийнадæ дин неци фæййагъаз уо- 
дзæнæй. (Бараст имæ уй.) 
Киндзаг. Ма мæмæ æрбацо! 
Леонардо. Æнæдзоргити содзунæй фуддæр циййес? Е исæв- 
ди над æй. Мæнæн ести фæййагъаз æй мæ сæрустурдзийнадæ? 
Еунæг уой, æма дæу нæ уидтон, ду ба æхсæвæ-бонмæ фунæй нæ 
кодтай. Мор дæр неци! Æрмæстдæр цъæх арти сугъдтæн! Уотæ 
æнгъæл дæ, рæстæг рацæудзæнæй, æма гъуддæгутæ феронх уо- 
дзæнæнцæ, кенæ ба, авари фæтæн фæрстæ алцидæр баримæхс- 
дзæнæнцæ, нæхъ, е уотæ нæ ’й. Зæрдæмæ ци ниххеза, уой нæбал 
истондзæнæ! 
К и н д з а г (зир-зиргæнгæй). Мæ бон дæмæ игъосун нæ ’й. Мæ 
бон нæ ’й дæ дзурд игъосун. Уотæ ниддæн, цума сæнæ баниуазтон 
æма деденгути кæрæбæл бафунæй дæн. Дæ дзухи дзурд мæ æ фæс- 
те сайуй, лæдæрун æй, инод кæнун, фал уæддæр цæун æ фæсте. 
Унаутæ (фæллæборуй Леонардойæн æ думæггæгтæмæ). 
Нуртæккæ рандæ уо! 
Леонардо. Фæстаг хатт мæ бауадзæ æ хæццæ радзубанди 
кæнун. 
К и н д з а г. Бæргæ ’й лæдæрун, гъæла миуæ ке кæнун, зонун 
æй, мæ зæрдæ ниссор æй хъурдохæнти, фал мæнæ лæуун æма ймæ 
игъосун, уинун æй, фурæрхунæгæй сæнттæ цæгъдуй. 
Леонардо. Æз не ’рæнцойнæ уодзæнæн, цалинмæ дин мæ 
зæгъуйнæгтæ еугурæйдæр зæгъон, уæдмæ. Гъо, æз уосæ æрхуд- 
тон. Нур ба ду дæр цæуис киндзи. 
Унаутæ. Мадта, цæуй! 
Зарун игъусуй. 
237 

Æригъал уо, æр, киндзаг, — 
Дæ киндзи цæуæн сæумæ ’й! 
Киндзаг. Æригъал уо, æр, киндзаг! (Баледзуй æ уатмæ.) 
У н а у т æ . Æ мæнæ не ’уазгутæ дæр. (Дзоруй Леонардомæ.) 
Мабал имæ бацо. 
Леонардо. Ма тухсæ. (Дуарæй рацæуй галеуæрдæмæ.) 
Уосгор бараст уй Киндзагмæ. 
К и н д з а г. Аци басмæхътæ цæмæ скодтай? 
У о с г о р . Саутæй идзулдхуздæр æнцæ. 
Леонардой Уосæ (бацæуй æма Киндзагæнраба кæнуй). 
Дæ сæумæ хуарз! 
Цæуй берæ силгоймæгти дзанхъула. 
Леонардо (æрбацæуй, æхе уотсе ’вдесуй, цума ести ихæс 
æнхæст кæнуй.) 
Æрдæбæл кæндзйан а сæуми 
Киндзидзуди ирд венок. 
Леонардой уосæ. Дæ дзиккоти цæрдуод донæй 
Куд бауа будур æфсес! 
Мадæ (дзоруй Киндзаги фидæмæ). Атæ дæр ами ’нцæ? 
Фидæ. Етæ нæ хъæбæр хæстæгутæ æнцæ. Аци уæхæн бони 
хатир кæнун гъæуй. 
Мадæ . Æз бухсун, фал хатир ба нæ кæнун. 
У осгор . Ци ’хцæуæн мин æй, венок дæбæл ке ес! 
К и н д з а г. Цæуæн рæхгидæр аргъауæнмæ! 
У о с г о р . Тагъд кæнис? 
Киндзаг. Гъо. Мæн фæндуй дæу уосæ ун, фæндуй мæ дæ 
хæццæ хецæнæй байзайун æма айдагъдæр дæу дзурд куд игъосон. 
У о с г о р . Мæн дæр хуæздæр неци гъæуй! 
К и н д з а г. Фæндуй мæ æрмæстдæр дæу цæститæмæ кæсун. Ду 
мæ гьæуама уотæ хъæбæр нихъхъури кæнай, æма ди мæхе ратонунгъ- 
он куд нæбал уон, сауæнгæ мæ мæ мард мадæ ку хона, уæддæр. 
У о с г о р . Мæ къохти уойбæрцæ хъаурæ ес. Æз дæ дууинсæй 
анзи мæ хъури буни фæддардзæнæн. 
Киндзаг (еци тухстхузæй ин æ къох райахæссуй). Ал- 
кæддæр! 
Ф и д æ. Ранæхстæр уæн! Цæттæ кæнетæ бæхтæ æма уæрдунтæ. 
Хор истулдæй. 
М а д æ . Арæхсгай цæудзинайтæ!.. Æнæ фидбилиз нæ Хуцау 
уадзæд. 
Хæдзари хурфауи байгон уй устур дуар. 
Еугурæйдæр сабургай рацæунцæ. 
238 

Унаутæ (кæуй). 
Дæ хæдзарæй рацæудзæнæ 
Изæди хузæн кизгæй. 
Гъуди кæнæ, ке цæудзæнæ 
Æстъалуй ирд рохс цæстæй. 
Леонардой уосæ. Цæуæн. 
Леонардо. Кумæ? 
Леонардой уосæ. Аргъауæнмæ. Æрмæст бæхбæл ма цо. 
Еумæ цæудзинан. 
Леонардо. Уæрдуни? 
Леонардой уосæ. Мадта æндæр цæбæл? 
Леонардо. Æз,уæрдунти ка цæуй, еци лæгтæй нæ дæн. 
Леонардой уосæ.Æзба уæхæн уосæ нæ дæн, æма кин- 
дзæхсæвæрмæ æ лæги хæццæ ка нæ цæуа. Нæбал фæразун! 
Леонардо. Æз дæр! 
Леонардой уосæ. Уотæ мæмæ ци уозгалис? Дæ алли цæ- 
стæй дæр синдзæ кæсуй! 
Леонардо. Цæуæн. 
Леонардой уосæ.Ци кæнис, нæ дæ лæдæрун. Гъуди кæ- 
нун, фал мæмæ гъуди кæнун дæр нæ цæуй. Еу гъуддаг зонун: мæ 
цард фехалдæй. Фал мин сувæллон ес. Тагъд ба ма — дуккаг. 
Цæуæн. Раст мæ мади хъисмæти хузæн рауадæй мæн хъисмæт дæр. 
Фал æз некæмæн ниххатир кæндзæнæн. 
Гъæлæстæ (фæссценæй). 
Гъуди кæнæ, дæ хæдзарæй 
Ду аргъауæнмæ цæуис. 
Гъуди кæнæ, æстъалуйæй 
Ду цъæх арвмæ ке тæхис. 
Леонардой уосæ (кæуй). 
Гъуди кæнæ, æстъалуйæй 
Ду цъæх арвмæ ке тæхис. 
Æз дæр гъе уотемæй рацудтæн мæ фиди хæдзарæй. Æнгъæл 
адтæн, æгас дуйней адæн дæр мæн киндзæхсæвæрмæ æрцудæнцæ. 
Леонардо (фестуй). Цæуæн. 
Леонардой уосæ. Æрмæст еумæ! 
Леонардо. Гъо. 
Паузæ. 
Рараст уо! 
Гъæлæстæ. Гъуди кæнæ, дæ хæдзарæй 
Ду аргъауæнмæ цæуис. 
Гъуди кæнæ, æстъалуйæй 
Ду цъæх арвмæ ке тæхис! 
Сабургай æрдæлæмæуй æмбæрзæн 
Рандæунцæ. 
239 

ДУККАГ НИВÆ 
2-аг акти райдайæн 
Æрбацæунцæ Уосгори Мадæ æма Киндзаги Фидæ. 
М а д æ . Мæнæ схъæрттан! 
Ф и д æ . Мах исхъæрттан фиццаг? 
Унаутæ. Нæхъ. Леонардо, æма æ уосæ сумахæй фæрраз- 
дæр æнцæ. Æвæдзи, арв æма зæнхи æхсæнти тахтæнцæ. И уосæ 
фуртæссæй дзурдгъон нæбал æй. Раст, цума, устур догъи уадæнцæ. 
Фидæ . Æ мæлæтмæ тундзуй. Лæгъуз тогихатт ин ес. 
Мадæ. Æ тог цихузи униау уа. Е’гас бийнонтæн ци тог ес, 
уомæн дæр уæхæн. Сæ фиди фидæ дæр лæг рамардта, уомæй цæуй 
сæ ахили цъамардзийнадæ — уомæй æнцæ гадзирахат лæгмартæ. 
Ф и д æ . Ниууадзæн еци дзубанди! 
У н а у т æ . Куд ниууадзæн? 
М а д æ . Мæ алли тогдадзийнæй дæр нигъгъæрзун. Еске си ку 
уинон, уæд уинун æрмæстдæр лæгмари къох, кæций бæлахæй ба- 
йайдагъ дæн, хъазардæр мин к’адтæй, уонæй. Æрбакæсай мæмæ. 
Гъæлай хузæн дæмæ ести кæсун. Нигъгъæр кæнун дæ ку фæн- 
дæуа, фал ку не ’нгъеза — уотемæй лæги фæгъгъæла унмæ берæ 
нæ гъæуй. Ницъцъахаст кæнинæ, фал мин ами уой гæнæн куд ес. 
Нур ба ма мин мæ мæрдтæ дæр тухесæ кæнунцæ æма, гъæйдæ, 
маци дзорæ. Фал мæ адæн ба нæ балæдæрдзæнæнцæ. (Æ пæлæз 
раласуй.) 
Ф и д æ . Абони уæхæн бон нæй, цæмæй еци гъуддæгтæ имисæн. 
М а д æ . Кæд еци гьуддагбæл дзурд рацæуй, уæд гьæуама дзорон. 
Уæлдайдæр, ацибон. Уомæн æма хæдзари еунæгæй æризайдзæнæн. 
Фидæ . Уæдта бабæй дин нæуæгæй исуодзæнæй бийнонтæ. 
М а д æ . Мæ фурти цæуæт — е æй ме стурдæр бæлдæ. 
Исбадунцæ. 
Фидæ. Мæн фæндæуидæ, цæмæй берæ исуонцæ. Аци зæн- 
хити гъæуй косæг къохтæ. Уадзæ æма етæ хъамил ниццæгъдонцæ, 
æрæмбурд кæнонцæ хуми дортæ. Хæдзаргин къохтæ гъæуй. И бу- 
дуртæн баргин хецау куд уа æма хуарз тиллæг куд есонцæ. Гъе 
уой туххæй гъæуй берæ фурттæ. 
М а д æ . Кизгуттæ дæр! Лæхъуæнтæн сæ сæри дунгæ фæууй. 
Тохæндзаумаумæ æнхиц æнцæ. Кизгуттæ ба хæдзайрон фæуунцæ. 
Ф и д æ (шъæлдзæгæй). Гъæуама син кизгуттæ дæр уа, биццеу- 
тæ дæр. 
М а д æ . Мæ фурт дин дæ кизги берæ уарздзæнæй. Хуарз ахи- 
лæй æй. Æ фиди хæццæ нин берæ цæуæт бæргæ адтайдæ. 
Фидæ. Фæндуй мæ, цæмæй цæуæти гъуддаг кæнонцæ. Цæ- 
мæй син рауа дууæ, æртæ биццеуи. 
М а д æ . Фал уотæ нæ фæууй. Берæ хезун багъæудзæнæй. Уой 
240 

туххæй зин кæсæн æй, дæ тог зæнхæбæл куд æфтуйуй, уомæ. Мæс- 
къидон уайтагъд æрбайсусуй, махæн ба нæ маст цæрæнбонтæмæ нæ 
зæрди ниддор уй. Мæ фурт дæргъæмæй гъæунги æ тоги ку ’вдулдæй, 
уæд имæ æрбауадтæн. Мæ къохтæ æ тоги исæзманстон æма сæ ме 
’взагæй растардтон. Уомæн æма, е мæ тог æй. Ду уой нæ балæдæр- 
дзæнæ. Еци тогæйгъæзт сигит хрусталæй конд къоси бæргæ даринæ. 
Фидæ. Нур дæ æнгъæл кæсун гъæуй. Мæ кизгæн æ сунтæ 
фæтæн æнцæ, дæ фурт дæр уонæхсарæ æй. 
М а д æ . Æма æз æнгъæл кæсун. 
Фестунцæ. 
Фидæ . Æрцæттæ кæнæ мæнæуи къостæ. 
Еугурæйдæр дзубанди кæнунцæ. 
Мадæ (Киндзагмæ). Цæбæл сагъæс кæнис? 
Киндзаг. Нецæбæл. 
М а д æ . Арфиаг дзурдтæ уæззау æнцæ. 
Зæлланг кæнунцæ гитаритæ. 
Киндзаг. Издий уæзæн. 
Мадæ (хъæбæрæй). Етæ гъæуама уæззау ма уонцæ. Уадзæ 
’ма рæуæг уæнтæ бæлæуи хузæн. 
К и н д з а г. Махмæ не ’хсæвеуат кæндзæнæ? 
Мадæ . Нæхъ. Мæ хæдзари неке ес. 
К и н д з а г. Нæ хæццæ фæууо! 
Ф и д æ (Мадæмæ). Кæсай, ци игъæлдзæг кафт кæнунцæ. Еци 
адæн донгæронæй æнцæ. 
Æрбацæуй Леонардо, исбадуй. Æ фæсте ба æрбацудæй æ У о с æ . 
Уосæн е ’гас бауæри дæр зиннуй тухстдзийнадæ. 
Мадæ. Етæ мæ лæги хæццæ дууæ ’нсувæрей цæуæт æнцæ. 
Кафунæй син бафсес нæййес. 
Фидæ. Зæрдæ сæмæ рохс кæнуй. Куд фендæрхузи æй мæ 
хæдзарæ! (Рандæуй.) 
У о с г о р (Киндзагæн). Апельсини къалеу дæ зæрдæмæ бацудæй? 
Киндзаг (листæг имæ кæсгæй). Гъо. 
У о с г о р . Мудадзæй конд æй. Берæ рæстæги фагæ’й. Мæн ба 
фæндæуидæ дæ пъолцибæл дæргъæй-дæргъæмæ уæхæн деденгутæ 
ку уайдæ. 
Киндзаг. Нæ гъæуй. (Уосгор æй æрбахъури кæнуй гъæд- 
дух æма гурумухъгомау.) 
Киндзаг (уазалзæрдæй). Рауадзæ мæ! 
Уосгор. Цæмæн? (Ра уй уадзуй.) 
К и н д з а г . Иуазгутæ... Еске нæ фæууиндзæнæй. 
Идардгомаути æрбацæуй Унаутæ, е æригæнтти æрдæмæ нæ кæсуй. 
16 Къибнрти Амурхан 
241 

У о с г о р . Æма ци? Лæг æма уосæ ку иссан. 
К и н д з а г. Гъо, фал мæ исуадзæ...Уой фæсте. 
У осгор . Ци кæнис? Цума цæбæлдæр хъæбæр тухсис! 
Киндзаг. Æз? Нæхъ. Мæ рази уо. 
Æрбацæуй Леонардой Уосæ. 
Мадæ (æрбацæуй). Биццеу! 
У о с г о р . Кæми адтайтæ? 
Мадæ . Адæни тумугъи. Кафгути рази. Дæ зæрдæ рохс æй? 
Уосгор. Гъо. 
Мадæ. Дæ уосæ ба кæми’й? 
У о с г о р . Уолæфунмæ фæццæуй. Кизгæ æ киндзицæуæн бони 
хъæбæр бафæллайуй. Е уæззау бон æй. 
Мадæ. Уæззау, зæгъис? Æ царди хуæздæр бон. Мæ кин- 
дзæхсæвæри бони æз, цума, устур мулкгин исдæн, уотæ мæмæ 
кастæй. (/Ербацæуй Унаутæ æма бараст уй киндзи уатмæ.) 
Адæн еци бон фурцийнæй хуæнхтæ фæффæлдахунцæ, нæуæг бæ- 
ласи талатæ фæййаразунцæ. 
У о с г о р . Цæугæ кæнис? 
Мадæ . Гъо. Мæн нæ хæдзари ун гъæуй. 
У о с г о р . Еунæгæй? 
Мадæ. Нæхъ, еунæг нæ уодзæнæн. Кустæгтæ — берæ, мæ 
сæр идзаг æй адæнбæл, тохбæл сагъæсæй. 
Уосгор. И тох нур фæцæй. 
Æрбаледзуй Унаутæ æма æрбайсæфуй сцени арфи. 
Мадæ . Цалинмæ лæг цæра, уæдмæ тохгæ кæнуй. 
У о с г о р . Æз дæумæ аллихузи дæр игъосун! 
Мадæ. Дæ уосæн дзæбæх уодзæнæ, фал схъæл æма хеваст 
ку уа, уæдта йбæл цит, ниццийнæ уо, еу минкъий куд фæрреса, 
уæхæн хъуритæ’й никкæнæ, дæ дæндагæй дæр ибæл фæххуæцæ, 
уæдта ин фæлмæн ба ракæнæ. Уомæй дæбæл æ зæрдæ нæ фæх- 
ходдзæнæй, фал балæдæрдзæнæй, лæг ке дæ, хецау, æма ин дæумæ 
игъосгæ ке ’й.Уони æз дæ фидæй базудтон. Е нæбал æй, æма дæ 
гъæуама æз ахур кæнон. 
У осгор . Куддæр мин зæгъай, гъе уотæ бакæндзæнæн. 
Фидæ (æрбацæуй). Кæми ’й мæ кизгæ ба? 
Уосгор. Хæдзари. 
Фидæ бацæуй хæдзарæмæ. 
1 - а г к и з г æ . Гъæйдæ, кæстæртæ æрбацæуæнтæ æма семун 
райдайæн! 
1-аг лæхъуæн (Уосгормæ). Фиццаг ду ракафдзæнæ. 
Фидæ (рацæуй хæдзарæй). Мæ кизгæ уоми нæ’й! 
Уосгор. Нæ’й? 
Ф и д æ . Æвæдзи, сæрккæгти æй. 
У о с г о р . Цæуон æркæсон! (Хæдзарæмæ бацæуй.) 
Адæни хъæлæба, гитарити зæлланг. 
242 

1-аг кизгæ. Райдæдтонцæ! (Фæлледзуй.) 
Уосгор (хæдзарæй рацæуй). Уоми нæй. 
Мадæ (хъæбæр тухсгæй). Нæ’й? 
Ф и д æ . Мадта гьæуама ци фæцайдæ? 
У наутæ (æрбацæуй). Кæми ’й кизгæ ба? 
Мадæ (æнкъардæй). Неци ин зонæн. 
Уосгор рацæуй. Æрбацудæнцæ æртæ иуазæги. 
Ф и д æ (мæтæйдзагæй). Кæд кафгæ кæнуй? 
Унаутæ. Уоми нæ’й. 
Ф и д æ (фæттург кæнуй). Уоми берæ адæн ес. Дзæбæх æркæсай! 
Унаутæ Дзæбæх æркастæн! 
Ф и д æ (хъæбæр мæстгунæй). Мадта кæми æй? 
Уосгор (æрбацæуй). Некæми æй. Некæми. 
Мадæ (дзоруй Фидæмæ). Е куд æй? Кæми ’й дæ кизгæ? 
Леонардæй Уосæ æрбацæуй 
Леонардой уосæ. Фæллигъдæнцæ! Фæллигъдæнцæ! Кин- 
дзаг æма Леонардо! Бæхбæл. Кæрæдзей нихъхъуригæнгæй, бур- 
дæнау ратахтæнцæ! 
Фидæ. Мæнгæттæ ’й! Мæн кизгæ? Нæхъ! 
Мадæ. Дæу кизгæ, гъо! Цъумур тогæй æнтæст... æма и лæг 
дæр уæхæн. Фал дæ кизгæ нур мæ фурти уосæ’й! 
Уосгор (æрбацæугæй). Фæдеси уайгæ ’й! Бæх кæмæ ес? 
Мадæ. Бæх кæмæ ес, тагъддæр, бæх кæмæ ес?.. Æз уин 
ратдзæнæн: цæститæ æма ’взаг... 
Гъæлæс. Мæнæ бæх. 
Мадæ (Уосгормæ). Ба сæ ’ййафæ! Сæ фæд син уагъдæ ма 
’суадзæ! 
Уосгор дууæ лæхъуæней хæццæ рандæуй. 
Нæхъ. Лæууæ. Еци адæн æнæхатирæй марунцæ, уæдта евгъаугæ 
ба нæ кæнунцæ... кенæ 6а нæхъ: уайæ, æз ба дæ фæсте! 
Ф и д æ . Е мæ кизгæ нæ уодзæнæй. Æхе цъаймæ ма ниггæлдзæд! 
М а д æ. Донмæ сæхе кæдзос, æвуд адæймæгтæ багæлдзунцæ, 
е ба — нæхъ! Фал мæ фурти уосæ бацæй... Ами нур адæн дууæ 
дехи фæууодзæнæнцæ. 
Æрбацæунцæ иуазгутæ. 
Дæу бийнонтæ æма мæн. Еугурæй дæр ардигæй рандæуотæ. Уæ 
дзабурти ругæ æрцæгъдетæ. Ледзæн мæ фуртæн æнхус кæнунмæ. 
Иуазгутæ дууæ къуари фæуунцæ. 
Ами мæнæ ка ес: нæхеуонтæ — билгæрæнттæй, уæдта хуæнх- 
тæй ка ’рцудæй. Ледзæн сæ фæсте, еугур нæдтæ дæр æрæхгæнæн. 
Нæуæгæй бабæй тогкалæн бон никкодта. Дууæ къуаремæй. Ду дæр 
дæхеуонти хæццæ, æз дæр мæхеуонти хæццæ. Фæдеси! Сорæн сæ! 
Æмбæрзæн 
243 

ÆРТИККАГ АРХАЙД 
ФИЦЦАГНИВÆ 
Гъæдæ. Æхсæвæ. Бæласи устур уомæл зæнгитæ. Талингæ. Дууæ — 
скърипкæй цæгъдгутæ. Æрбацæунцæ æртæ гъæддзауи. 
1-аг гъæддзау. Ис сæ ирдтонцæ? 
2-аг гъæддзау. Нæхъ. Фал сæ алкæмити агорунцæ. 
3-аг гъæддзау. Æр сæ ахæсдзæнæнцæ. 
2-аг гъæддзау. Усс! 
3-аг гъæддзау. Ци æй? 
2-аг гъæддзау. Æнгъæлдæн, аллирдиги сæбæл æртеголæ 
æнцæ. 
1-аг гъæддзау. Мæйæ ку стула, уæд сæ рауиндзæнæнцæ. 
2-аг гъæддзау.Кунæ сæмæ æвналиуонцæ. 
1-аг гъæддзау. А дуйне еугурей фагæ дæр æй. 
3-аг гъæддзау. Фал сæ уæддæр рамардзæнæнцæ. 
2-аг гъæддзау. Зæрди уагбæл цæун гъæуй; раст бакод- 
тонцæ, ке фæллигъдæнцæ, уомæй. 
1-аг гъæддзау. Кæрæдзей фæррасай-басай кодтонцæ, фал 
сæбæл уæддæр сæ тогихатт фæууæлахез æй. 
3-аг гъæддзау. Тог! 
1-аг гъæддзау. Тог куд агора, уотæ гæнгæй. 
2-аг гъæддзау. Фал тог ку никкæла, уæд æй зæнхæ ницъ- 
цъирдзæнæй. 
1-аг гъæддзау. Æма ци? Лæгъуз тог дин уа,æма уотемæй 
цæрай, уой бæсти дæ тог никкæлæд æма рамæлæ. 
3-аг гъæддзау. Маци дзорæ. 
1-аг гъæддзау. Ци æй? Ести игъосис? 
3-аг гъæддзау. Игъосун æхсæви хъалагъуртæ — цъæрæх- 
снæгути цъæр-цъæр, хæпсити уасун. 
1-аг гъæддзау. Фал бæхи къахгъæр не ’гъусуй. 
3-аг гъæддзау. Нæхъ. 
1-аг гъæддзау. Айфонмæ’й рæвдауй. 
2-аг гъæддзау. Сæ уодтæ, сæ бауæртæ кæрæдзей нивонд 
адтæнцæ. 
3-аг гъæддзау. Иссæ ердзæнæнцæ æма сæ рамардзæ- 
нæнцæ. 
1-аг гъæддзау. Фал уонæн, æвæдзи, айфонмæ сæ тог ис- 
хæлæмулæ*й, етæ нур дууæ ревæд гъосини æнцæ, дууæ исуст мæс- 
къидони. 
2-аг гъæддзау. Арв мегъæй нимбарзт æй æма, ка’й зонуй, 
мæйæ нæбал разиндзæнæй. 
3-аг гъæддзау. Уосгори мæйрохс нæ гъæуй, урзацауæй 
дæр исарæхсдзæнæй. Æз æй фæууидтон. Тузмæг æстъалуй хузæн 
тахтæй. Æ фунукхуз цæсгомбæл зиндтæй æ муггаги хъисмæт. 
1-аг гъæддзау. Уæхæн хъисмæт, цума гъæунги фæммард 
уодзæнæй. 
244 

2-аг гъæддзау. Гъо, гъо! 
3-аг гъæддзау. Æнгъæлис, раервæздзæнæнцæ фæдесæнт 
ти æхсæнæй? 
2-аг гъæддзау. Зинтæй. Дæс мильеми æрзилдæг æнцæ 
кæрдтæ æма топпитæ. 
3-аг гъæддзау. Бæх имæ хъæбæр хуарз ес. 
2-аг гъæддзау. Фал ма еци бæх силгоймаг дæр хæссуй. 
1-аг гъæддзау. Гъæйдæ, нур хæстæг ан. 
2-аг гъæддзау.Ци фæйнердæмæ фæццудæй аци бæласæ! 
Тагъд æй ракалдзинан. 
3-аг гъæддзау. Мæйæ дæр æрзиндтæй. Бавналæн нæ 
кустмæ. 
Галеуæрдигæй бон цъæхтæ кæнуй. 
1-аг гъæддзау. Арвбсел уорс мæйæ истулуй, 
Уомæн æ сифтæ — фурфæтæн. 
2-аг гъæддзау.Æ хузæ ирд, фал — тогæйдзаг! 
1-аг гъæддзау. Мæйæ — цъæх сифти, мæтъæлдзаст, 
Уæ, ци еунæг дæ, ци еунæг! 
2-аг гъæддзау.Я киндзи цæсгон — æвзестхуз. 
3-аг гъæддзау. Мæйæ, балæууæ бал аууон, — 
Цæмæй уарзæнтти æмбæрза 
Сифгун къалеути тар пæлæз. 
1-аг гъæддзау. Ма уо арви къурфи æнкъард, — 
Уадзæ, уарзæнтти æмбæрза 
Сифгун къалеути тар пæлæз. 
Гъæддзаутæ рандæунцæ. Галеуæрдигæй, кæми исрохс æй, уоми фæз- 
зиннуй Мæйæ, æвзонг согдзауи хузи, æ цæсгон — фæлорс. Сценæ ниййирд 
уй æрвхуз рохсæй. 
М æ й æ. Æз — денгизи сæнтуорс хъаз дæн, 
Æз — аргъауæнти тар цæстæ... 
Мæйæ фесæфуй бæлæсти фæсте, æма бабæй сценæ тари ранигъулуй. 
Æрбацæуй Мæгургор таргон цъæх тæнæг хъумаци тухтæй. Æй бæгъæм- 
бад. Æ цæсгон дзæбæх нæ зиннуй хъумаци æнцъулдти. 
Мæгургор. Фæттулуй и Мæйæ, 
Етæ ’рхæстæг æнцæ. 
Ами над фæцæй. 
Павзи тар унæртæ, 
Дони амбогъула, 
Байасхъот кæндзæнцæ 
Мæлæг уодти хъурдохæнтæй. 
Басастæй мæ хъаурæ. 
Байгон уæд кирæ. 
Уонæн хадæтепхæ 
Уазал ревæд уати 
Ку хезуй сæ мæрдтæ. 
245 

Гъо, уинун, уинун æй, — 
Цæфтæ, уæззау цæфтæ, 
Тог кæлуй бæрзæййæй. 
Багьос уæнтæ цъеутæ 
Сæ зардæй айсахат. 
Гоцгæнагæ думгæ 
И ристити уæргътæ 
Ракæнæд æ рагъи, — 
Ратæхæд уæлæрвти, 
Гъæди къохи сæрти. 
уМа сæ баншæнæд 
Сау гæни будури. 
(Нæбал бухсгæй.) 
Мадта кæми ’й и Мæйæ, кæми’й и Мæйæ? 
Разиннуй М æ й æ . Нæуæгæй бабæй æрвхуз ирд рохс. 
Мæйæ. Мæнæ нур хæстæг æнцæ. Фæдесæнттæ фæндагбæл 
цæунцæ, и скъæфæг ба — дони билтæбæл. Цæуон, рохс радтон, е 
ба и дортæ исзиннонцæ. Дæу ци гъæуй? 
Мæгургор. Неци. 
Мæйæ. Уæлдæф дууердигæй циргьгонд кардæй циргъдæр, 
хъæбæрдæр. 
Мæгургор. Исзиннун кæнай и дортæ, уæдта кæрдтæ сæ 
куст кæндзæнæнцæ. 
М æ й æ. Уадзæ мæлæнтæ хъурдохæнти, 
Цæмæй сæ тоги æхцæуæн æскъот 
Цæуа ме ’нгулдзити æхсæн! 
Цæмæй фунукæй ке гъæзтон, 
Еци урух дæлвæзти, 
Фæууинон æз ба тагъддæр 
Сæ тæвдæ тоги сау лæсæн... 
Мæгургор. Къанауисæртисæбахезунмабауадзæн. Сабуруо! 
М æ й æ . Цæунцæ. (Рандæуй.) 
Сцени — талингæ. 
Мæгургор. Тагъддæр! Дзæбæхдæр исрохс кæнæ! 
Игъосис? Ма нин раервæзæнтæ. 
Æрбацæунцæ Уосгор æма 1-аг лæхъуæн. Мæгургор æрбадуй 
æма æхе пæлæзæй æрæмбæрзуй. 
Уосгор. Ардæмæ! 
1-аг лæхъуæн. Ду сæ не ’ссердзæнæ. 
Уосгор (федарæй). Нæхъ, ис сæ ердзæнæн! 
1-аг лæхъуæн. Æвæдзи, æндæр къахнадбæл фæрраст 
æнцæ. 
У о с г о р . Нæхъ. Гъенуртæккæ бæхи къахгъæр игъустон. 
1-аг лæхъуæн. Кæд, æндæр еске бæх æй? 
Уосгор (тухстхузæй). Игъосай, а дуйнебæл еунæг бæх ес, 
246 

е ба уой æй. Балæдæрдтæ? Мæ хæццæ цæуис — уæлдай дзубанди 
мабал кæнæ. 
1-аг лæхъуæн. Мæн фæндадтæй... 
Уосгор. Мацибал дзорæ. Мæ зæрдæ’й лæдæруй — ами сæ 
иссердзинан. Мæнæ аци къох уинис? Е мæн къох нæ ’й. Аци къох 
ме ’нсувæри, уæдта мæ фиди æй, мæ бийнонтæй мин кедæр рамард- 
тонцæ, уони къох. Нуртæккæ си уæхæн тухæ ес, æма мæ ку ба- 
фæндæуа, уæд мæнæ аци бæласæ æд уедæгтæ исрæдовдзæнæн. 
Цæуæн тагъддæр, æндæр ба мæхеуонти дæндæгутæ мæ хъури уотæ 
ниндагъд æнцæ, æма мин уолæфт нæбал фагæ кæнуй. 
Мæгургор (зæрдунгæг гъæлæсæй). Уæууау! 
1-аг лæхъуæн. Игъосис? 
У осгор . Уобæлти цо, æма йбæл идæрдти æрзелæ. 
1-аг лæхъуæн. Е цауæн æй. 
Уосгор. Гъо, цауæн æй. Уомæй æверхъаудæр цауæн нæма 
адтæй. 
1-аг лæхъуæн рандæуй. Уосгор цурд-цурдæй галеуæрдæмæ фæццæуй 
æма хæрхæмбæлд фæууй Мæгургорбæл. Е — Мæлæт æй. 
Мæгургор. Уæууау! 
У о с г о р . Ци кæнис? 
Мæгургор. Ехæн дæн. 
Уосгор. Кумæ цæуис? 
Мæгургор (тухстхузæй дзоргæй). Уордæмæ... идард. 
У о с г о р . Кæцæй æрцудтæ? 
Мæгургор. Уордигæй... идардæй. 
У о с г о р . Лæг æма силгоймаг бæхбæл цæугæй некæми фæу- 
уидтай? 
Мæгургор (цума æрбайгъал æй). Барæнæуай... (Кæсуй 
имæ.) Хуæрзконд лæхъуæнХ Фестуй.) Фал фунæййæй ду гъæуа- 
ма рæсугъддæр уай. 
У о с г о р . Дзорæ дин зæгъун, фæууидтай сæ? 
Мæгургор. Барæнæуай... Цæхæнфæтæнфæсонтæ. Цихуарз 
дин адтайдæ уобæл радæргъæмæ ун æма уæфстæбæл не ’фсæрун 
— еци минкъий уæфстæбæл! 
У осгор (ниуй телуй). Æз дæу фæрсун, фæууидтай? Абæл- 
ти ести æрбацудæнцæ? 
Мæгургор (федарæй). Нæхъ. Ами н’адтæнцæ. Етæ къубу- 
рæй урдугмæ фæццæунцæ. Гæр, сæ удзæл син не ’гъосис? 
Уосгор. Нæхъ. 
Мæгургор. Уордæмæ над нæ зонис? 
У осгор . Нæ зонун, фал уæддæр цæугæ кæнун! 
Мæгургор. Æз дæр дæ хæццæ. Аци рауæнтæ æз хуарз зо- 
нун. 
У о с г о р (нæбал гæдзæ кæнуй). Гъæйдæ, кæцирдæмæ цæугæ ’й? 
Мæгургор (еци гъуддагхузæй). Мæнæ ацирдæмæ! 
Тагьдгомау фæццæунцæ. Идарди игъусуй скърипкити цагъд, цæгъдунцæ 
247 

гъæди удзæл фæнзгæй. Сæ фæрæттæ сæ усхъити, уотемæй æздæхунцæ 
согдзаутæ. Сабургай бæлæсти æхсæнти раевгъудæнцæ, дзубанди гæн- 
гæй. Фæззиннунцæ Леонардо æма Киндзаг. 
Леонардо. Сабур уо. 
Киндзаг. Ардигæй æз еунæгæй цæудзæн, Ку цæуисæ ду 
фæстæмæ. 
Леонардо. Маци дзорæ дин зæгъун! 
К и н д з а г. Дæндагæй уа, къохæй уа, 
Цæмæй дæ фæндуй, уомæй, — 
Ис мин тонæ мæ хъурæй 
Мæн’ аци уæззау рсехис. 
Мæхе къуми мæ ниууадзæ, 
Мæ хæдзари, мæ зæнхæбæл. 
Минкъий хелагау дæ кæд, 
Мæн рамарун нæ фæндуй, — 
Цсей, де ’хссен дзаумау мин, уæд, 
Æрæвæрæ,æр, мæ къохти. 
Ци уæззау маст, ци устур арт 
Æмбохуй мæнæн мæ сæри! 
Ци авгæ снæхстæй ме’взаги! 
Леонардо. Фал нин раздæхæн нсеййес, 
Ра нæ æййафдзæй фæдес... 
Ергъæвгæнгæ мин дсе ду. 
К и н д з а г. Хевастæй мæ фæххæсдзсенсе. 
Леонардо. Куд хевастсей? 
Ка ни раздсер æрхизтæй 
Уæ къæпхæнтæбæл, зæгъай? 
К и н д з а г. Æз. 
Леонардо. Мæ бæхбæл мин ка бакодта 
Дзихъиртнæуæг бæхи рæвдзæ? 
К и н д з а г. Æцæгæидæр, æз адтæн. 
Леонардо. Ке къох кодта мæ къæхтæбæл 
Бæхбæл бадæн къахидарæс. 
К и н д з а г. Мæн. 
Ра дæ мардзæнæнцæ, ра. 
Багъос уодзæнæй, зонæй, 
Дæ æзнæт тоги нæгæ. 
Уарзгæ дæ кæнун! Уарзгæ! 
Уæ, мæ бон ку уайдæ дæу рамарун, 
Уæд фиалкитæй хадæтепхæ 
Мæ уæле æз искæнинæ! Рандæ! 
Ци уæззау маст, ци устур арт 
Æмбохуй мæнæн мæ сæри! 
Лернардо. Ци авгæ снæхстæй ме ’взаги! 
Фæндадтæй мæ дæу феронх ун, 
Фæндадтæй мæ дорин фæрстæ 
Нæ хæдзæртти ухсæн самайун. 
Дæу уингæй, цит, бакалинæ 
248 

Мæ зинг цæстити æзменсæ. 
Фал бæхбæл сбадтæн, зæгъгæ, 
Уæд тæхидæ е уæ дуармæ. 
Æвзестæ циргъ сæрдзæвæнтæй 
Раги ниссау æй мæ тог 
Мæ æнæнцойнæ фуни. 
Бауæр мæмæ хъамил кастæй. 
Æз нæ дæн фудгин некæми, 
Æй æрдзи фæлхæн фудгин! 
Гъе уæдта ма — дæ уорс реутæ 
Дæ дзиккоти адгин тæф. 
К и н д з а г. Куд исханс æнцæ гъуддæгтæ! 
Нæ мæ фæндуй, нæ, дæ хæццæ 
Æмбауæр ’ма æмзæрдæ ун. 
Ци ди фæууон? Æппундæр 
Ку нæ бухсун æнæ дæуæй. 
Дæумæ тудзун — дæумæ цæун. 
Ду дзорис: цæмæй раздæхон, 
Фал æз ба уæлæрвти дæумæ тæхун 
Пакъуйæй дæр рæуæгдæрæй, 
Лæг ниууагътон æз уоми, тузмæг лæг, 
Æ хеуон дзилли хæццæ. 
Сæ устур цийни тумугъи. 
Æргъæвдзæнæй дæ сæ маст, — 
Еунæгæй ниууадзæ мæн! Ледзæ! 
Леонардо. Сæумигон цъеу æригъал æй 
Бæласæбæл. Дори циргъбæл 
Уорссæр æхсæвæ мæлуй. 
Байагорæн таруг къум, цæуæн, — 
Хебарæй дин фæккæнон хъуритæ. 
Æз адæнæй нæ тæрсун, зонæ ’й, 
Сæ марг дæр нин нæ ’й тæссаг. 
Æхцул хъуритæ’й кæнуй. 
К и н д з а г. Дæ дæлфæдтæмæ хусдзæн, 
Гъæуай дин кæндзæн дæ фун, 
(Æ нифссасти карзи.) 
Цъеубæгънæгæй ирд кæсдзæн, 
Дæ куййи хузæн, будурмæ. 
Æстъалис мæ дæ кондæй, 
Ку дæмæ фæккæсун, уæд. 
Леонардо. Рохсæй ку равзуруй рохс. 
Зингæй ку æнтæсуй зинг. 
Æсгæрнæг ба, 
Минкъий уогæй, ку басодзуй 
Дууæ еумæбаст куреси. Цæй, цæуæн. 
(Æ фæсте æй рахонуй.) 
249 

К и н д з а г. Кумæ мæ хонис, зæгъай? 
Леонардо. Тæккæ арфдæр римæхсæнмæ, 
Цийнæгъон дсебæл куд уон. Уадзæ æма 
Æрнæбæл уæнтæ гпеголæ! 
К и н д з а г (айуани хузи). Армукъати мæ æрхонæ, — 
Раст силгоймæгтæ ходæнтæ. 
Мæ тогæйдзаг киндзæхсæви 
Прастина æз сæргъувдзæн турусайау. 
Леонардо. Гъуди кæнунгъон ку уайнæ, — 
Ра ди æндæ уайнæ уæд. 
Фал нæ йæй мæ уод мæ бари. 
Уæд ду ба? Ду дæр уотæ. Цæй размæлæ! 
Ампъез кæнун бафæразæ 
Бакиндæй нин нæ сунтæбæл 
Хъадаматæ: дæуæн дæр ’ма мæнæн дæр. 
Еци еугур уæлмонц сценæ конд цæуй бунтон уæлæмæгонд гъæлæси 
уагæй. 
Киндзаг. Къахгъæр! 
Леонардо. Æрбацæунцæ. 
Киндзаг. Хуæрзæбон, 
Еунæгæй мин мæлгæ уодзæй, 
Ниттолдзæн мæ къæхтæ дони. 
Ниннæхсдзæй къæпсур мæ сæри. 
Фæккæуæнтæ и сифтæртæ 
Силгоймаг æма кизгæн, 
Æ фуруæззау хъисмæтбæл. 
Леонардо. Маци дзорæ. Игъосун æз — 
Æрцæунцæ. 
Киндзаг. Ледзæ! 
Леонардо. Ниссæхъсун уо, кенæ ба нæ 
Игъосунцæ. Цæугæ нин æй, 
Дæумæ дзорун, ранæхстæр уо! 
К и н д з а г. Нæхъ, еумæ цæуæн! 
Киндзаг дувæнд кæнуй. 
Леонардо (ни ’й хъури кæнуй). 
Куд дæ фæндæуй, уотæ. 
Ку нæ бартаса еске, — 
Уæд зонæ’й — æз рамардтæн. 
К и н д з а г. Æз дæр. 
Рандæунцæ, кæрæдзей нихъхъуригæнгæй. Хъæбæр сабургай исзиннуй 
Мæйæ. Сцени рапурх уй ирд цъæх рохс. Дууæ — скърипкæй цæгъдæги. 
Æваст æддæгвæстети райгъусуй дууæ æверхъау цъæхахсти, æма музыкæ 
фескъунуй. Дуккаг цъæхахсти фæззиннуй Мæгургор, æрлæууй сцени 
астæуи, адæнмæ æ фæсонтæ здæхт æма райтиндзуй пæлæз. Ниццæй устур 
маргъи хузæн, фæтæн базуртæ ин. Мæйæ дæр æрлæууй. Сабургай, æнæ 
стуфæй, æрдæлæмæ уй æмбæрзæн. 
Æмбæрзæн 
250 

ФÆСТАГ НИВÆ 
Уорс уат. Аркитæ, бæзгин фæрстæ. Галеуæрдигæй æма рахесæрдигæй 
уорс даргъ бадæнтæ. Арфгомауи устур уорс аркæ æма еци хузи фарс. Æртте- 
вагæ уорс пъол. Аци хумæтæгхуз уати цидæртæ ес аргьауæни монумента- 
лон архитектурæй. Нæ си ес нæдæр цъæх хузæ, нæдæр аууонтæ, неци си ес 
дессагæй. 
Дууæ кизги таргон-цъæх пъолцити ихалунцæ сурх къубулойнæ. 
Мæгургор. Фæссæ уидтпон. 
Дуусе лæсæни уодзæй. 
Нур цæуй сахагп— фæцæнцæ мард 
Дууæ стур дорей æхсæн. 
Æнигъал хуссунцæ дууæ лæги 
Æ къæхтибуни бæхæн. 
Æрдæфæн калуй æхсæвæ. 
(Фурцийнæй.) 
Фæммард æнцæ! 
Гъо, мард æнцæ! 
1 - а г к и з г æ . Нигыъос уо, зæронд! 
Мæгургор. Æстæфун сæ: 
Сæ цæститæ — деденхуз, 
Фал мард æнцæ и дедентæ. 
Сæ дæндæгтæ — дæвдæг метау, — 
Армидзæгтæ. Мард фæцæнцæ, 
И киндзæ ба æрæздæхуй. 
Æ дзиккотæ, æ дарæстæ — тогæйдзаг. 
Уотæ адтсей, уотæ гъидæй. 
Сугъзæрийнæ деденæгбæл 
Цъумур лами тæпп зиндтæй. 
(Рандæуй.) 
Кизгуттæ сæ сæртæ æруадзунцæ æма, ритмикон æзмæлдгæнгæй, рандæ- 
унцæ. 
1-аг кизгæ. И фуркæдзос 
Сугъзæрийнæ деденбæл... 
2-аг кизгæ. Æрфæлдæхуй 
Цъумур ламæ. 
К и з г æ. Сугъдæг зæрин деденбæл 
И мард уосгортæ нур ба 
Æрхунæй хуссунцæ. 
Бакæсай: саулагъз сæ еу, 
Æй саудзагъд иннæ дæр. 
Кин зелуй бормаргъ сæ сæрти, — 
Мæтъæл зар сæбæл кæнгæй. 
(Рандæуй.) 
Еу рæстæги сцени неке ес, уæдта æрбацæунцæ Мадæ æма кæуæг 
Синхаг. 
М а д æ . Ниууадзæ. 
251 

Синхаг. Нæй мæ бон. 
М а д æ . Ниууадзæ дин зæгьун. (Дуарæрдæмæ бацæуй.) Ами 
неке ес? (Æ тæрнихбæл æ къохтæ ниввæруй.) Мæ фурт син 
бæргæ исдзуапп кодтайдæ. Фал мæ фурт нур хускъæ къалеу æй, æ 
деденгутæ кæмæн ниссор æнцæ, уæхæн. Зин балæдæрæн дзурд 
игъусуй фæсхуæнхтæй. (Синхагæн æ хъæбæр мæстгуни.) Гъæй- 
дæуай, ниссабур уодзæнæ ду? Нæ мæ фæндуй, аци хæдзари кæ- 
уонцæ, е. Сумах цæстисугтæ уæ цæститæй уайунцæ, фал мæн цæ- 
стисугтæ ба, еунæгæй ку æризайон, уæд мæ къахи бунтæй мæ цæ- 
ститæмæ иссæххæтт кæндзæнæнцæ, æма етæ тогæй тæвдæдæр уо- 
дзæнæнцæ. 
С и н х а г. Цæуæн махмæ, ами ма ниллæууæ. 
М а д æ. Нæхъ. Мæн ами ун фæндуй, ами. Ами æнцойнæ уодзæ- 
нæн. Æмбесæхсæви хусдзæнæн, хусдзæнæн — дамбацайæй дæр нæ 
тæрсдзæнæн. Иннæ мадтæлтæ къæрæзтæй кæсдзæнæнцæ,уарун син 
сæ цæсгæнттæ хуайдзæнæй,етæ ба уæддæр кæсдзæнæнцæ, сæ фурт- 
тæмæ æрбацæун æнгъæлæй. Æз — нæхъ. Мæ фун пили стæгæй 
конд уорс бæлæу фестдзæнæй æма зæппадзæбæл деденгути уорс 
кирсæ нигъзалдзæнæй. Фал нæхъ, зæппадзæбæл нæ, зæппадзæ- 
бæл нæ. Зæнхæ сæ баллау кодта, æ авдæни сæ раузта... 
Æрбацудæй Силгоймаг сау дарæси, æ уæргутæбæл æрлæудтæй. 
Мадæ (синхагмæ дзоруй). Дæ къохтæ дæ цæсгонæй æресæ. 
Фуддæр бæнттæ нæ хезуй. Мæн неке уинун фæндуй. Зæнхæ æма 
æз. Æз æма мæ гъарæнгæ. Уæдта мæнæ аци цуппар фарси. Уæууа! 
Уæууа! (Исбадуй фурфæлмастæй.) 
С и н х а г. Дæхецæн фæттæрегъæд кæнæ. 
Мадæ. Æз гъæуамæ æнцойнæ уон. Нæ мæ фæндуй, синхаг 
уоститæ ку ’рбацæуонцæ, уæд мæ мæгурхузæй уинонцæ, е. Атæ 
мæгурæй! Фурт дæр ма мин нæбал ес, мæ билтæмæ ке нилхъевон. 
Æрбацæуй К и н д з а г. Сау пæлæзи, æнæ венокæй. 
С и н х а г (Киндзаги рауингæй, фур тузмæгæй). Кумæ? 
К и н д з а г. Æз ардæмæ æрбацудтæн. 
Мадæ (Синхагмæ). Ка’йæй? 
С и н х а г. Нæбал æй зонис? 
М а д æ . Фæрсгæ дæр ибæл уой туххæй кæнун. Æз æй гъæуа- 
ма ма базонон, æндæр ба ин мæ дæндæгутæ æ хорхи ниссадздзæ- 
нæн. Хелагæ\( Тузмæгæй фæццæуй киндзæмæ,фал, æхе æрлæдæр- 
гæй, æрлæууй. Дзоруй синхагмæ.) Уинис æй? Ами æй æма кæуй, 
æз ба — æнцойнæ, æма ин æ цæститæ не ’срæдовун. Нæ зонун, ци 
кæнун. Кæд, мæ фурти нæ уарзтон? Æма амæн æ намус ба? Кæ- 
ми’й æ намус? (Нæмуй Киндзаги, е пъолбæл радæргъæмæ уй.) 
С и н х а г. Дæ Хуцаумæ скæсæ! (Ни йбæл хуæцуй, еуварс æй 
кæнуй.) 
К и н д з а г (дзоруй Синхагмæ). Уадзæй, æз уой туххæй æрба- 
цудтæн, цæмæй мæ рамара æма мæ цæмæй уони фарсмæ банигæ- 
нонцæ. (Дзоруй Мадæмæ.) Къохæй мæ ма нæмæ, фал мæмæ райсæ 
252 

æфсæйнаг хæдзæ, æхсирф æма мин уонæй ме’стгутæ ниббуройнæ 
кæнæ. (Дзоруй Синхагмæ.) Уадзæ ’й ! Уой зонæд, мæ уод кæдзос 
æй æма фæгъгъæла уодзæнæн, фал мæ банигæндзæнæнцæ кæдзо- 
сæй, еунæг нæлгоймаг дæр нæ фæууидта мæ уорс бауæр. 
М а д æ . Нигъгьос уо, нигъгьос уо, кæми мæ гъæуй еци дзубанди? 
К и н д з æ . Гъо, фæллигъдтæн æндæри хæццæ, фæллигъдтæн! 
(Зæрдхъурмæй.) Ду дæр фæллигъдайсæ. Пеллон арти сугъдтæн, 
ме’гас бауæр дæр цæфтæ æма гъæдгинтæ’й. Дæ фурт ба мин рæсог 
дони хъуртти хузæн адтæй, сувæллæнттæ исæнтæсун кæнун имæ 
æнгъæл кастæн, уодæнцойнæмæ, уодихуасæмæ. Фал еци лæг ба 
таруг дон адтæй къалеути аууони, мæ зæрдæ мин агайдта хъæзи 
сир-сир æма уолæнти нидæн унæрау. Æз рацудтæн дæ фурти фæд- 
бæл, е сатæг сауæдонæ адтæй, — иннæ лæг ба мæ фæдбæл рарве- 
тидæ мæргъти бал æма мæ хъор кодтонцæ размæ цæунмæ, сæ ба- 
зурти æзмæлдæй мин мæ цæфтæбæл уазал ирдгæ уагътонцæ, арт 
кæбæл фæууозæлдæй, æма мæстæй къуæцæли хузæн ка исфудхуз 
æй, еци мæгур силгоймаг, кизгæбæл, уазал ирдгæ кодтонцæ. Ба- 
лæдæрæ мæ, нæ мæ фæндадтæй! Нæ мæ фæндадтæй! Нæ мæ фæн- 
дадтæй! Æз дæу фуртмæ томар кодтон, нæ’й сайдтон, фал мæ еци 
лæг æхемæ æрбаскъафта ахæри дунги хузæн. Абони адтайдæ, æви 
исон, уæддæр мæ баскъафтайдæ. Ку базæронд адтайнæ æма мæ дæ 
фурти цæуæт мæ дзиккотæй ку ниййахæстайуонцæ, уæддæр си нæ 
раервазтайнæ! 
Æрбацæуй Дуккаг синхаг . 
Мадæ . Айæ дæр неци фудгин æй, æз дæр! (Карз æхсилкъæ 
дзубандий уагæй.) Мадта уæд фудгин ка’й? Æ киндзи венок ка 
фентъухта æма, æндæр силгоймаг ци хуссæн исгъар кодта, уобæл 
ка никъкъæндзаг æй, е тæрегъæддаг, æнæхъаурæ æма æдзæсгон 
силгоймаг æй. 
К и н д з а г. Мацибал дзорæ, мацибал дзорæ! Дæ маст ми райсæ: 
мæнæ дæн! Кæсай, ци минкъий хъур мин ес: гъа, æма’й зæрдидзæ- 
бæхæн ракъуæрæ, дæ дзæхæрай деденæг ракъуæрæгау. Фал, нæхъ! 
Æз кæдзос дæн, кæдзос, нæуæгигурди хузæн. Мæнмæ уой бавде- 
суни бæрцæ хъаурæ ес. Арт искæнæ æма ймæ нæ къохтæ ниддар- 
дзинан: ду — дæ фурти туххæй, æз — мæ бауæри туххæй. Зæгъун 
дин: ду раздæр фæййеуварс кæндзæнæ дæ къохтæ. 
Æрбацæуй Æр т и к к а г синхаг. 
М а д æ . Ци мин æй дæ кæдзосдзийнадæ? Дæ рамæлунæй дæр 
мæбæл ци цæуй? Уомæй мæнæн ци игъауги ес? Боз — мæнæуи 
будурæй, уомæн æма уоми æрæнцойнæ ’нцæ мæ фурттæ. Боз — 
уарунæй, уомæн æма е æрæхснуй рамæлæг уодти. Хуцауæй боз, е 
нæ еугуремæн дæр æносми æнцойнадæ дæттуй. 
Æрбацæуй Цуппæрæймаг синхаг . 
К и н д з а г . Дæ хæццæ мин еумæ кæуни барæ раттæ. 
М а д æ . Ко, æрмæст æндæдуар. 
253 

Æрбацæуй Кизгæ . Киндзаг ислæууй дуари рази. 
Мадæ — сцени бæрæгастæу. 
Леонардой уосæ (æрбацæуй æма цæуй галеуæрдæмæ). 
Адтсей дессаг бæхгин, бæргæ, 
Гъе фал мети хъæпæн фестадæй. 
Хуæнхбæстæ ’ма армукъати 
Ирдта силгоймæгти уозæлд. 
Нур ба ма йбæл ниууй æхцул 
Æрмæст тар æхсæвти гъуна. 
Мадæ. Мæ фурт, хъæней хузæн, тундзтæй 
Уарзон Мадæ — Зæнхи гъæбесмæ, 
Ирдæй, айдæни æнгæсæнæй. 
Æ реубæл ин ниввардауæд нур ба, 
Мæстхал деденгути дзиуарæ. 
Де’взонг бауæр нимбарзти уæд нур ба, 
Уорсгон цилле хадæтепхæй. 
Кæуæд и дон де’нцойнæ къохтæбæл. 
Леонардой уосæ. Биццеутæ сæ хæссунцæ 
Фæллад, хъурмæ ’ма сæргубурæй. 
К и н д з а г. Уæлæрвти æскъæфунцæ сау мæлæт 
Уарзæг биццеутæ цуппаремæй. 
Мадæ. Синхæгтæ... 
К и з г æ (дуаргæрон лæугæй). 
Ардæмæ сæ хæссунцæ. 
М а д æ. Ци игъауги æй: мæнæ дзиуарæ. 
К и н д з а г. Уадзæ дзиуарæ багъæуай кæна 
Æгæсти дæр, мæрдти дæр. 
М а д æ. Зинаргъ синхаг адæн! Кардæй, 
Аци минкъий кардæй, еци бон, 
Фиццаг æма дуккаг сахатти’хсæн 
Бастъалдæнцæ Хуцауи дзурд-фæндæй, 
Аци дууæ тухгин лæги, 
Се ’стур уарзти лазæй. А кард, 
Ци æй аци кард, неци! 
Мæнæ не ’сзиннуй къохи дæр, 
Фал æнæзингити банæхсуй, 
Лæгæн æ бауæри æрфæмæ. 
Æма кæми рантæсуй цъæхахст, 
Растдæр еци рауæни ниссæдзуй. 
К и н д з а г. Мæнæ аци минкъий кардæй, 
Къохæй ка’рхаудзæнæй, ейæ 
Ку æй кæсалгæ æнæ хæрвæй. 
Зиндтæй раздæр, билгæронмæ 
Расхъеуæг мард кæсалгæ. 
Уонæн, гъе уæд, се’намонд бон адтæй, — 
Фиццаг æма дуккаг сахатти ’хсæн. 
И пъерф, тузмæг лæгтæ 
254 

Фæцæнцæ хæрхæмбæлд, мæнæ 
Аци кардæй нивгарста еу инней! 
Гъенур ниццæнцæ фудæнцойнæ, 
Сæ билтæбæл мæлæти фæд зиннуй. 
Синхæгтæ, сæ уæргутæбæл лæугæй, кæунцæ. 
Æмбæрзæн 
н.в. гоголь 
УОСÆРАКУРД 
АРХАЙГУТÆ: 
Агафья Тихоновна, къупеци кизгæ, киндзаг. 
Арина Пантелеймоновна, фидихуæрæ. 
Фекла Ивановна, хуæрзгæнæг. 
Подколесин, службæгæнæг, гьæздугхæдзариунаффæгæнæг. 
Кочкарев, Подколесини æмбал. 
Яичница, экзекутор, кустуати хæдзарадон хаййи хецау — 
завхоз. 
А н у ч к и н , службæй уæгъдæгонд пехоти афицер. 
Ж е в а к и н , наудзæуæг — моряк. 
Д у н я ш к а, хæдзари кизгæ. 
Стариков, иуазæгуати хецау. 
С т ъ е п а н, Подколесини фæсдзæуинæ. 
ФИЦЦАГ АРХАЙД 
1-аг ФÆЗЗИНД 
Æнæуосæ лæги уат. 
Подколесин еунæгæй, диванбæл хъан уогæй, лолæ думуй. 
Адæймаг, хебæраги гьудитæгæнгæй, уæхæн фæндæмæ æрцæуй: 
æнæмæнгæ ин уосæ коргæй. Мадта а ци гъуддаг æй? Цæрис, цæ- 
рис, уæдта фæстагмæ ба лæг еугур цаудмæ æрхауй. Мæнæ бабæй 
анз раевгъудæй. Аци хатт ба мæ гъуддаг кæд фæррæстмæ уа. И 
хуæрзгæнæг дæр ибæл æртæ мæйей бæрцæ зелуй. Хуцауистæн, 
мæхецæй дæр æфсæрми кæнун райдæдтон. 
Гъей, Стъепан! 
2-аг ФÆЗЗИНД 
Подколесин, Стъепан. 
Подколесин. Нæ фæззиндтæй хуæрзгæнæг? 
255 

С т ъ е п а н. Нæ. Не ’рбацудæй. 
Подколесин. Хуйæгмæ ба адтæ? 
С т ъ е п а н. Адтæн. 
Подколесин. Æма куд æй гъуддаг, фрак хуйун райдæдта? 
С т ъ е п а н. Уо. 
Подколесин. Æма си берæ бахудта? 
С т ъ е п а н. Сæхтæгутæ рæхæссун райдæдта. 
Подколесин. Ци дзорис? 
С т ъ е п а н. Сæхтæгути уæнгæ, зæгъун, рахъæрттæй. 
Подколесин. Æмæ дæ нæ фарста, фрак æй цæмæн 
багъудæй, уобæл? 
С т ъ е п а н. Нæгъ, нæ фарста. 
Подколесин. Миййаг, кæд уотæ дзурдта, дæ хецау уосæ 
корунвæндæ ма искæнæд? 
С т ъ е п а н. Уæхæн дзубанди неци кодта. 
Подколесин. Æвæдзи ймæ æндæр фрактæ дæр фæууид- 
тайсæ? 
С т ъ е п а н. Гъо, берæ фрактæ ймæ зиндтæй. 
Подколесин. Фал, æвæдзи, сæ хъумаци гъæдæ ба мæн 
хъумацæй лæгъуздæр адтайдæ? 
С т ъ е п а н. Уо, дæуæн бакастгиндæр æй. 
Подколесин. Ци загътай? 
С т ъ е п а н. Дæуæн, зæгъун, ахедæггундæр сгæлладæ æй. 
Подколесин. Æмæ дæ нæ рафарста: уæхæн тæнæг 
сгæлладæй æй фрак цæмæн багъудæй? 
С т ъ е п а н. Нæ. 
Подколесин. Нæ дæ ракъахта, киндзæ хонун æ зæрди ма 
æрæфтуйæд, зæгъгæ. 
С т ъ е п а н. Нæ, уой туххæй неци дзурдта. 
Подколесин. Балæдæрун ин кодтай, циуавæр цин мин ес, 
уæдта кæми службæ кæнун, уой? 
С т ъ е п а н. Дзурдтон ин. 
Подколесин. Æмæ дин уæд ци загъта? 
С т ъ е п а н. Загъта, архайдзæнæн, дан, хуæздæр бакосунбæл. 
Подколесин. Хуарз. Цо нур ба. 
Стъепан рандæуй. 
3-аг ФÆЗЗИНД 
Подколесин еунæгæй. 
Мæнмæ гæсгæ, сау фрак бакастгиндæр æй. Æндæрхузи фрактæ 
6а секретартæ æма ниллæгдæр бунæтти косгутæбæл исфедаудзæ- 
нæнцæ. Æ цин уæлдæр кæмæн уа, е гъæуама уина мæнæ аци... 
цидæр дзурд ку адтæй? Мæлæти дзæбæх дзурд адтæй, куд æй 
æрбайронх дæн? Дæлæ кæнæ, уæлæ кæнæ, уæддæр мæ цин бол- 
къони æмрæнгъæ æй, æфсæддон дарæс нæ дарун, æндæр ба. 
Гъей, Стъепан! 
256 

4-аг ФÆЗЗИНД 
Подколесин, Стъепан. 
Подколесин. Ваксæ ба балхæдтай? 
С т ъ е п а н. Балхæдтон. 
Подколесин. Кæми балхæдтай? Ци тукани дин загътон, 
Вознесеновский проспектбæл, уоми? 
С т ъ е п а н. Гъо, гъе уоми. 
Подколесин. Æма хуарз ваксæ æй? 
С т ъ е п а н. Неци ин æй. 
Подколесин. Равзурстай си цулухътæ кæдзос кæнун? 
С т ъ е п а н. Равзурстон. 
Подколесин. Æма дзæбæх исæрттивтонцæ? 
С т ъ е п а н. Хъæбæр хуарз æрттевунцæ. 
Подколесин. Ку дин æй лæвардта, уæд дæ нæ фарста, дæ 
барини уæхæн ваксæ цæмæн багъудæй, зæгъгæ? 
С т ъ е п а н. Нæ. 
Подколесин. Неци хузи дæ рафарста, кæд, миййаг, барин 
уосæ хонунвæндæ искодта? 
С т ъ е п а н. Нæ. Неци дзурдта. 
Подколесин. Гъо, мадта хуарз, цо. 
5-аг ФÆЗЗИНД 
Подколесин еунæгæй. 
Уогæ цулухътæ цанæбæрæг дессаг æнцæ, фал сæ худ ку нæ 
бæзза, уæдта ма бор ваксæй исæрст ку уонцæ, уæд си неци уой- 
йасæ бакаст уодзæнæй. Никки ба ма, къæхтæбæл къуæллитæ ку 
уа. Алцæмæндæр ниббухсдзæнæн, фал къуæллий ристæн ба нæ. 
Гъей, Стъепан! 
6-аг ФÆЗЗИНД 
Подколесин, Стъепан. 
С т ъ е п а н. Естæмæн дæ гъуддæн? 
Подколесин. Загътай цулухъгæнæгæн, цæмæй сæ æгæр 
унгæг ма искæна, къæхтæ си къуæллитæ куд нæ кæнонцæ? 
С т ъ е п а н. Загътон ин. 
Подколесин. Æма дин ци дзуапп равардта? 
С т ъ е п а н. Хуарз, загъта. 
7-аг ФÆЗЗИНД 
Подколесин, уæдта Стъепан. 
Подколесин. Уогæ ба ци берæ гъуддæгтæ гъæуй уосæ 
17 Къибирти Амурхан 
257 

хонунмæ. Уæд еу, уæд иннæ. Уæдта алцидæр хуæрзрæвдзæ куд 
уа. Нæ, куд фæдздзорунцæ, уотæ ’нцон нæй гъуддаг кæнун. Гъей, 
Стъепан! 
Æрбацæуй С т ъ е п а н . 
Зæгъуйнаг ма дин адтæн... 
С т ъ е п а н. Хуæрзгæнæг æрбацудæй. 
Подколесин. А, æрбацудæй, медæмæ ’й рахонæ. 
Стъепан рандæуй. 
О, еци гъуддаг... Хумæтæги гъуддаг нæ ’й... Зин гъуддаг. 
8-аг ФÆЗЗИНД 
Подколесин æма Фекла. 
Подколесин. А, æгас цо, æгас цо, Фекла Ивановна. 
Гъæйдæ, куд? Ци? Къела райсæ, исбадæ æма рахабæрттæ кæнæ. 
Мадта уæддæр куд? Æ ном куд æй: Меланья?.. 
ФеклаИвановна. Агафья Тихоновна. 
Подколесин. О, о, Агафья Тихоновна. Æма, æвæдзи, еу- 
дууинсæйанздзуд бадæг кизгæ æй? 
ФеклаИвановна. Нæ-ннæ, нæгъ. Мæнæ ’й ку ’рхонай, 
уæд мин алли бон дæр мæ цæра кæндзæнæ. 
Подколесин. Сайгæ мæ кæнис, Фекла Ивановна. 
ФеклаИвановна. Æгæр фæккаргун дæн мæнгæттæ 
дзорунмæ, нæ фидихай. 
Подколесин. Уæд ин æ бийнонтæ ба киндздзæгтæ ци 
искæнуниау æнцæ? Нæуæгæй мин сæ ранимайай. 
ФеклаИвановна. Æ киндздзаги харз ба: агоридорæй 
амад дууæуæладзугон хæдзарæ Мæскуй зилди, хуарз пайдахæс- 
сæг, зæрдæ ймæ рохс кæнуй. Æрмæст инсад уæйæгæнæг дæр ин æ 
азгъунсти туххæй авдсæдæ соми федуй. Ес имæ бæгæниуæйæгæ- 
нæн, уордæмæ дæр минкъий адæн нæ цæуй. Никкидæр ма ймæ ес 
дууæ бæстихаййи: еу гъæдæй арæзт, иннæ ба — дорин бундорбæл 
æвæрд. Алкæцидæр си цуппарсæдæ соми пайда дæттуй. Ес си дзæ- 
хæра Выборгскийи æрдигæй. Æртæ анзи си къупец къабуска ниййа- 
разуй. Е æппундæр æ цъухмæ карз ниуæзтæ нæ хæссуй. Ес ин 
æртæ фурти: дууемæн си киндзитæ æрхудта, æртиккаг ба ма æвзонг 
æй æма бал, дан, тукани ракосæд. Уадзæ æма мин, зæгъуй, мæ 
къох фæррæуæгдæр кæнæд. 
Подколесин. Нур дессаг, бакастæй ба куд æй? 
Фекла Ивановна. Сæкæри хузæн! Уорсцъарæ, сурхрос, 
тог æма æхсир хæлæмулæ. Уотæ зæрдæмæдзæугæ æй, æма ин зæ- 
гъæн дæр нæййес. Мæнæ ай уæнгæ боз уодзæнæ (æ къохæй хъури 
уæнгæ райамудта.) Еу загъдæй, дæ уарзон адæмæн, уæдта де 
’нæуарзæнттæн дæр дзордзæнæ: «Е дин Фекла Ивановна! Хуцау 
ди исарази уæд». 
258 

Подколесин. Штабс-афицер ку нæ ’й, миййаг? 
Фекла Ивановна. Гъæздуг къупеци кизгæ ’й. Инæлари 
уосæн дæр исфедаудзæнæй. Къупецæн ба æ кой кæнун дæр нæ уа- 
дзуй. Мæн, зæгъуй, уæхæн лæг гъæуй, æма бакастæй уотæ дессаг 
дæр ма уæд, æрмæст дворянин ба уæд. Гъе уæхæн æнахур дессаг 
æй! Бæрæгбони цилле пъолци ку искæнуй æма сæр-сæргæнгæ ку 
рацæуй, уæд, Хуцауæй соми кæнун, æррæстæдæр къниази уосæ. 
Подколесин. Æз дæр дæ раст гъе уомæ гæсгæ фарстон, 
аккаг бунати косæг дæн, надворный советник, æма... 
Фекла Ивановна. Хъæбæр хуарз дæ лæдæрун. Курдта 
æй устур бунати косæг дæр, фал ин не ’сарази æй. Бакастгин уогæй 
имæ адтæй еу устур сахъат — фурмæнгæттæ дзорагæ. Ци ин ракæн- 
дзæнæ, уой æ райгурцæй рахаста. Æхе дæр бæргæ нæ фæндæуидæ, 
фал æнæ мæнгæттæ дзоргæй нæ зудта. Е ин Хуцауæй лæвæрд адтæй. 
Подколесин. Нур æндæр ке ракурдæуа, уæхæн ба 
некебал зонис? 
Фекла Ивановна. Æма ма дæ циуавæр гъæуй? Æхецæй 
хуæздæр уогæ дæр нæййес. 
Подколесин. Гæр, еугуремæй хуæздæр æй? 
Фекла Ивановна. Æгас дуйнебæл дæр уой хузæн не 
’ссердзæнæ. 
Подколесин. Расагъæс кæндзæнæн, расагъæс кæндзæ- 
нæн, нæ мадихай. Иннæбон бабæй мæ рабæрæг кæндзæнæ, æма 
бабæй мæнæ атæ: æз мæхе фæндон рауадздзæнæн диванбæл, ду ба 
мин дзордзæнæ. 
Фекла Ивановна. Хатир, нæ фидихай! Нур дæмæ 
æртиккаг мæйæ рацо-бацо кæнун, æма хуæрз дзæгъæли. Халати 
бадис æма уотемæй лолæ думис, æндæр неци. 
Подколесин. Дæумæ ба, æвæдзи, уосæ ракорун уотæ 
кæсуй: Гъей, Стъепан, мæ цулухътæ æрбадавай. Дæ къæхтæбæл сæ 
искодтай æма рандæ уо? Нæ, расагъæс кæнгæ ’й, æркæсун гъæуй. 
Фекла Ивановна. Мадта куд? Цæйбæрцæ дæ фæндуй, 
уойбæрцæ ймæ кæсæ. Базайрагмæ æркæсун фæгъгъæуй. Дæ каф- 
тан æрбахæссун кæнæ æма ймæ гъенур сæумæраги бамедæг уо. 
Подколесин. Гъе нуртæккæ? Æма нæ уинис, ци мегъæ 
æй, майдима уарун райдайа. 
Фекла Ивановна. Е дæхецæн фуддæр. Дæ сæри уорс 
хæлттæ зиннуй æма ма исон ци гъон исуодзæнæ, ке ма гъæудзæнæ? 
Ци устур гъуддаг имæ кæсуй, унаффæгæнæг æй, е. Мах хъæбæр 
дессаги уосгортæ дæр раердзинан. 
Подколесин. Дзæгъæл дзубанди, кæцæй æримистай еци 
уорс хæлттæ? Кæми ’нцæ и уорс хæлттæ? (Æ дзиккоти ацауй 
къохæй). 
Фекла Ивановна. Жллæх, æма дæмæ е ци дессаг кæсуй, 
— лæгбæл æнзтæ ку рацæуй, уæд сæригъун дæр уорс кæнуй. Фал, 
уæд еу æ зæрдæмæ нæ фæццæуй, уæд — иннæ. Уогæ мин еу капи- 
тан бæлдатгонд ес, къæхæни асæ. Ду æ усхъæмæ дæр нæ ракæн- 
259 

дзæнæ. Дзоргæ дæр мæнæ цума трубайæй кæнуй. Службæ дæр 
идими кæнуй, мæнæ алгалантерстви. 
Подколесин. Мæнгæттæ дзорис, æз нуртæккæ айдæнæмæ 
бакæсдзæнæн; кæцæй æримистай еци уорс гъунтæ? Гъей, Стъепан, 
айдæнæ рахæссай. Кенæ ба барæн, мæхуæдæг фæццæун. Хуцау уæхæн 
бæлахæй бахезæд. Е хæбозæй (оспа) фуддæр æй. 
Иннæ уатмæ рацæуй. 
9-аг ФÆЗЗИНД 
Фекла, уæдта Кочкарев æрбагæпп ласуй. 
Кочкарев. Гъæйдæ, куд æй, Подколесин?.. (Фекли рауин- 
гæй.) Ду ба ами кæцæй фæддæ? Ах, анассæни!.. Игъосай, цæбæл 
мæ иселлæг кодтай æма мин туххæй уосæ цæмæн хонун кæнис? 
Ф е к л а. Æма уоми лæгъузæй циййес? Фæткæ уотæ амонуй. 
Кочкарев. Цума уой æнхус гъæуагæ дæн? 
Ф е к л а. Дæхуæдæг мæ ку иселлæг кодтай, еске ин багъуддаг 
кæнæ, зæгъгæ. 
Кочкарев. И-и, зæронд уру!.. Нур ами ба уæд цæй туххæй 
дæ? Куд цæй туххæй, Подколесини дæр фæндуй... 
Ф е к л а. Æма ци, лæгъуз ин æй? Хуцау ин æ дууæ къохемæй 
равардта. 
Кочкарев. Кæсай, ци цъамар æй, мæнæн ба куд неци 
иской кодта! Куд сосæггæй гъуддæгтæ кæнуй? 
10 аг ФÆЗЗИНД 
Ка ’дтæнцæ, етæ æма Подколесин, айдæнæ æ къохи æма ймæ 
æдзинæг кæсуй. 
Кочкарев (Фæстити ймæ багъузтæй æма ’й фæттæр- 
сун кодта). Пуф! 
Подколесин (фæгъгъæр кæнуй — æма айдæнæ æ къохæй 
æрхауи). Æрра! Нур цæмæн, цæмæн... етæ ци гъæла миутæ æнцæ! 
Ци тæрсун мæ фæккодтай, мæ уод рауадæй. 
Кочкарев. Гъæйдæ, ниууадзæ, гириз кодтон. 
Подколесин. Циуавæр гиризтæ æримистай. Нури уæнгæ 
дæр мæ кеми нæма ’рцудтæн. Никки ба, мæ айдæнæ дæр басастон. 
Æма мæмæ лæвари некуцæй æрцудæй, англисаг тукани æлхæд ад- 
тæй. 
Кочкарев. Мабал ибæл дзорæ, æндæр айдæнæ дин исма- 
дзал кæндзæнæн. 
Подколесин. Гъо, зонун æй, исмадзал кæндзæнæ. Фал 
еци æндæр айдæнтæ — адæймаг си æнæгъæнæ дæс анзи хестæрхуз 
фæззиннуй, уæдта си ме ’фсæрæ зулун фæззиннуй. 
Кочкарев. Байгъосай, мæстгун кæнун мæнæн æмбæлуй. 
Ду мæнæй, дæ хуæздæр лимæнæй, алцидæр сосæг ку кæнис. Уосæ 
хонунвæндæ искодтай? 
260 

Подколесин. Е дзæгъæл дзæнгæда æй: мæ гъудий кæрони 
дæр нæ ’й. 
Кочкарев. Æд æвдесæн дзорун (Амонуй Фекламæ.) Ци 
маргъ æй, уой дæр хъæбæр хуарз зонун. Гъæйдæ, неци кæнуй, 
киристон гъуддаг æй! Фидибæстæн дæр пайда. Барæнай, барæнæ. 
Æз еугур гъуддæгтæ дæр мæхемæ есун. (Дзоруй Фекламæ.) Гъæй- 
дæуай, радзорæ кæми, ци æй? Дворянкæ æй, чиновник, æви сæу- 
дегергæнæг, уæдта æ ном куд хуннуй? 
Ф е к л а. Агафья Тихоновна. 
Кочкарев. Агафья Тихоновна Брандахлыстова? 
Ф е к л а. Нæ ’й базудтай, Купердягина. 
Кочкарев. А, уæртæ Шестилавочныйи ка цæруй, е? 
Ф е к л а. Нæ бабæй æй базудтай. Уоми нæ цæруй, фал, Мыль- 
ный, зæгъгæ, еци цæхгæрмæ гъæунги. 
Кочкарев. А, уоми тукани фæсте гъæдин хæдзари? 
Ф е к л а. Тукани нæ, фал бæгæни уæйæгæнæни фæсте. 
Кочкарев. Уоми циййес, уой ба æз нæ зонун. 
Ф е к л а. Бæгæни уæйæгæнæни фæсте цæхгæрмæ гъæунги ку 
фæззелай, уæд дæ баррæстæ уодзæнæй будкæ, уоми галеуæрдæмæ 
фездæхæни, дæ тæккæ бакæсæни уиндзæнæ хуйæги хæдзарæ, раз- 
дæр си сенати обер-секретарь цардæй. Уордæмæ ма бацо, фал æ 
хуæд фæсте, дуккаг дорин хæдзари цæруй нæ киндзаг — Агафья 
Тихоновна. 
Кочкарев. Хъæбæр хуарз. Гъенур ба алцидæр мæхе бæ- 
рагæ уадзæ. Уæгъдæгонд дæ. Дæу сæр си нæбал гъæуй. 
Ф е к л а. Е бабæй дин куд æй? Киндзæхсæвæр æнæ мæнæй 
райаразунмæ гъавис? 
Кочкарев. Æнæ дæу, æнæ дæу; мабал мæ гъигæ дарæ. 
Ф е к л а. Мæнæ ци æдзæсгон æй! Нæлгоймаг хуæрзгæнæг 
кæд фæууидтай? Ниууадзæ дæ миуæ, нæ фидихай! 
Кочкарев. Рандæ уо, рандæ! Неци лæдæрис æма ма хъор 
кæнæ. 
Ф е к л а. Мæ къæбæр мин мæ хъурæй цæмæн ласис, Хуцау 
кæмæн нæййес, е! Уæхæн æнаккаг дæ, уой дин ку зудтайнæ, уæд ми 
еу хъипп дæр бæргæ нæ фегъустайсæ. (Рандæй мæстæйдзагæй.) 
11-аг ФÆЗЗИНД 
Подколесин æма Кочкарев. 
Кочкарев. Уæ, мæ лимæн, аци гъуддагмæ фæстæмæ кæсгæ 
нæбал æй. Цæуæн. 
Подколесин. Æма æз нерæнгæ ку нецима. Уотид рагъуди 
кодтон... 
Кочкарев. Неци кæнуй, неци. Ду æрмæстдæр æфсæрмитæ, 
æндæртæ ниууадзæ, æз дин уотæ тагъд æрбакæндзæнæн киндзи 
гъуддаг, æма ’й лæдæргæ дæр нæ ракæндзæнæ. Нуртæккæ цæуæн 
киндзагмæ æма уиндзæнæ, гъуддæгтæ куд ратагъд уодзæнæнцæ. 
261 

Подколесин. Единнæуæгдессаг! Цитагъдæрбацæугæан! 
Кочкарев. Мадта-ма, дæ хуарзæнхæй, нæ каст цæмæ æй? 
Гъæйдæ-уай зæгъæ: ци пайда дин æй, æнæ бийнонтæй ке цæрис, 
е? Æркæсай мæнæ дæ уатмæ. Гъæйдæ-уай, ци дин си ес? Дæлæ 
хъелæй лæууй дæ ругæйдзаг цулухъ, уæртæ дæхе æхснæн тæгæна, 
стъолбæл дæ тамакути кæрæ, уотемæй дæхуæдæг ба бон-изæрмæ 
уæсгоммæй лæууис. 
Подколесин. Уомæй раст зæгъис. Зонун æй, хъæбæр 
æнæфснайд мæмæ æй. 
Кочкарев. Мадта, уосæ ку уа дæ хæдзари, уæдта. Æррæстæ 
дæхе нæбал базондзæнæ, дæ рæбунтæ дæр фендæрхузи уодзæ- 
нæнцæ; мæнæ ами дин уодзæнæй диван æвæрд, фæммадзал кæн- 
дзæнæ къæбула, еу дзили цъеу къалатий. Дæ цæститæбæл рагъа- 
зун кæнай, бадис диванбæл æма æнай-æной дæ фарсмæ заманай 
силгоймаг æма дæбæл æ къох æрæфтудта. 
Подколесин. Æцæгæйдæр, ци къохтæ фæууй, ци. Уорс- 
уорсид, раст æхсири хузæн. 
Кочкарев. Цитæ дзорис! Цума сæбæл айдагъ къохтæ ес... 
Ме ’нсувæр, уони хуарздзийнæдтæ берæ ’нцæ. 
Подколесин. Æма дин гъенур раст ку зæгъон, уæд уарзун 
мæ фарсмæ дзæбæх силæстæг ку ’рбадидæ, уой. 
Кочкарев. Уинис, дæхедæрфæндуй. Гъенурцурдфæллæу- 
ун гъæуй, ду мацæбæл тухсæ. Еугур гъуддæгтæ сауæнгæ киндзæх- 
сæвæри уæнгæ мæ барæ уадзæ. Шампайнаг 12 авги, минкъийдæр 
нæ, дзæбæх сæнæ еу-6 авги. Киндзагæн фиди хуæртæ æма мади 
хуæртæ дæр куд нæ фæууй — етæ дæр, æвæдзи, гириз нæ уар- 
зунцæ. Мадта, киндзæхсæвæр кæми уодзæнæй, е дæр бæрæг æй; ес 
мин, уæздæнттæн ка лæггадæ кæнуй, уæхæн зонгæ официант, уотæ 
нæ исиуазæг кæндзæнæй æма истунгъон дæр нæбал исуодзинан. 
Подколесин. Байгъосай, ци карз исдæ, цума киндзæхсæ- 
вæри бон æрхъæрттæй. 
Кочкарев. Уæд, цæмæннæ. Ци ма ’й фæстæтæрæ кæнис? 
Арази нæ дæ? 
Подколесин. Æз? Æнхæст æй нæма ниллух кодтон. 
Кочкарев. Ебама дин еума! Гъе нуртæккæ нæ загътай: 
арази дæн. 
Подколесин. Æз загътон æрмæстдæр: лæгъуз нæ уайдæ. 
Кочкарев. Дæ Хуцауи туххæй, киндзæ хонун дæ нæ 
фæндуй? 
Подколесин. Фæндуй мæ... 
Кочкарев. Мадта ци рæуойнаг дæ? 
Подколесин. Неци рæуойнаг дæн, фал — дессаг... 
К о ч к а р е в. Ци си ес дессагæй? 
Подколесин. Куд нæ: уосæ дин ма уæд, уæдта æнай-æной 
уосгин æрбауо. 
Кочкарев. Гъенур дин ходуйнаг нæ ’й? Нæ, æнгъæлдæн, 
дæ хæццæ лæмбунæг дзубанди кæнгæй. Æма дзордзæнæн æргом, 
262 

мæнæ фидæ æ фурти хæццæ куд фæдздзоруй, уотæ. Дæхемæ æркæ 
сай. Уотид æнæпайда гъæди къудурон дæ. Ци хуарздзийнадæн 
цæрис? Айдæнæмæ бакæсай — ци си уинис? Гъæлай цæсгон, æндæр 
неци. Нур ба, рагъуди кæнай: дæ алливарс сувæллæнттæ, дууæ 
æртæ, кенæ ба, ка ’й зонуй, æнæгъæнæ æхсæз, еугурæй дæр раст 
дæхе хузæнттæ. Уомæй хуæздæр ма ци уа! Ду, еунæгæй цæргæй, 
цифæндидæр фестæ: надворный советник, экспедитор, кенæдта 
еугуремæй устурдæр хецау. Фал дæ цæститæбæл рагъазун кæнай: 
и сувæллæнттæ дæбæл æртеголæ æнцæ, ка дæмæ æ къохтæ хæрдмæ 
ивазуй, ка ба дин дæ бакенбардтæмæ æвналуй. Ду ба ймæ дæ фур 
цийнæй куййи рæйд кæнис. Гъе уомæй хуæздæр, цума, ести ес, 
зæгъай? 
Подколесин. Фал хъæбæр фудуаг фæуунцæ: еститæ 
сæтдзæнæнцæ, гæгъæдитæ пурх кæндзæнæнцæ. 
Кочкарев. Æма ци? Фудуаг кæнæнтæ. Еугурæй дæр дæхе 
хузæнттæ уодзæнæнцæ — дессаг е æй. 
Подколесин. Æцæгæй ба ходæг куд нæ ’й: еу тумбулрос, 
мингий къæбула, æма — дæу хузæн. 
Кочкарев. Куд нæ ’й ходæг, хъæбæр ходæг æй. Гъæйдæ, 
мадта рараст уæн. 
Подколесин. Гъо, цæуæн. 
Кочкарев. Гъей, Стъепан! Тагъддæр дæ баринæн æ бæрæг- 
бони дарæс рахæссæ. 
Подколесин (айдæнæмæ кæсгсей, æ хъæппæлтæ кæнуй). 
Æвæдзи мæбæл уорс жилет хуæздæр федаудзæнæй. 
Кочкарев. Неци си уæлдай ес. 
Подколесин(е ’фцæкъуатпæ рæвдзæгæнгæй). И æнаккаг 
хъæппæлтæ æхснæг. Кæсай, ци лæгъуз сæ никърахмал кодта, е 
’фцæкъуатæ кудтитæ ниццæнцæ. Стъепан, еци æдулийæн балæдæ- 
рун кæнæ: уæхæн фæййевгъуйон куститæ ку кæна, уæд æй фæссор- 
дзæнæн æма æндæр еске байхуæрсдзæнæн. Бæрæг æй, е æ лимæнти 
хæццæ æ рæстæг æрветуй, æма ’й туй æвæрунмæ кæми евдæлуй. 
Кочкарев. Тагъддæр æзмæлай. Кæдмæ мæз-мæз кæн- 
дзæнæ? 
Подколесин. Гъо, нуртæккæ. (Фрак æ уæле искæнуй 
æма исбадуй.) Байгъосай, Илья Фомич. Дæхуæдæг фæццæуай. 
Кочкарев. Еба дин дзубанди, дæ зунд фæццудæй? Мæ- 
нæн цæугæ ’й? Ка ни хонуй уосæ: ду æви æз? 
Подколесин. Ма-гъа, куддæр мæ нæ фæндуй. Исон ку 
фæццæуæн, уæд хуæздæр уодзæнæй. 
Кочкарев. Гæр, æппундæр дæмæ зунди цъирт нæййес? Ци 
еугур гъæла дæ. Дæхе исрæвдзæ кодтай, нур ба ниццæхгæрмæ дæ. 
Зæгъай, ци миутæ кæнис? Дæхемæ, цъамар, чушка нæ кæсис? 
Подколесин. Ниууадзай, цæбæл исхъаугъагæнæг дæ? 
Лæгъузæй дин ци ракодтон? 
Кочкарев. Æдули, хуæрз æдули, — æндæр дæ неке некуд 
рахондзæнæй. Гъæла, бунтон гъæла ку дæ, экспедитор кæд дæ, 
263 

уæддæр. Æз ба цæбæл мæ уодæй-уод кæнун? Дæу пайдайæн, æндæр 
еске дæбæл фæрраздæр уодзæнæй æма дин дæ комидзаг дæ хъу- 
рæй фелвасдзæнæй. Уæлгоммæй лæууис, æнæхаири уосгор. Ду 
силæ дæ, силæй фуддæр! 
Подколесин. Гъо, ду дæр хуарз дæ (идарддæю ба 
нидæнгомау дзоргæй.) Дæ цори лæггадæгæнæг (крепостной) ис- 
туй, æма æ рази алли æнаккаг дзубандитæ кæнис. Хуæздæр рауæн 
не ’ссердтай? 
Кочкарев. Дæумæ дор дæр нæ ниллæудзæнæй. Æгъдауæй, 
лæги хузæн, уосæ корунвæндæ искодта. Æ сæри зунд бацудæй, 
гъе уæдта, æнай-æной, æ къæхтæ ниббуцæу кодта, гъæдин лæг 
фестадæй... 
Подколесин. Гъæйдæ, фагæ уæд, — цæун, цæбæл ма 
фæдес кæнис? 
Кочкарев. Цæуис? Æнæ цæугæ дæр дин ци хуасæ ес! 
(Стъепанмæ дзоруй.) Е шляпæ æма ин æ ходæ рахæссæ. 
Подколесин (дуаргæрон). Ци æнахур лæг æй. Уайтæккæ 
дæр дин, нецæбæл-естæбæл алцитæ никъкъирхдзæнæй. Ке хæццæ 
куд дзоргæ ’й, уой нæ лæдæруй. 
Кочкарев. Гъæйдæ, ниууадзæ, нæбал хилæ кæнун! (Сæ 
дууæ дæр рандæунцæ.) 
12 аг ФÆЗЗИНД 
Агафья Тихоновни хæдзари, еу уати. 
Агафья Тихоновна (фæрсунмæ) рарæнгъæ кæнуй къартæ. 
Фæрсæрдигæй имæ кæсуй æ фиди хуæрæ Арина Пантелеймоновна. 
Агафья Тихоновна. Нæуæгæй бабæй фæндаг. Мæнæ 
зиннуй къарол, галеуæрдигæй валет гъуддагбæл зæрдæй архайуй. 
Фал æй цидæр хæранзæрдæ силгоймаг хъор кæнуй. 
Арина Пантелеймоновна. Æма куд гъуди кæнис, 
еци къарол ка ’й? 
Агафья Тихоновна. Нæ ’й зонун. 
Арина Пантелеймоновна. Мадта ’й æз ба зонун. 
Агафья Тихоновна. Ка? 
Арина Пантелеймоновна. Гъæздуг къупец, 
сгæлладæ хъумæцтæ уæйæгæнæг Алексей Дмитриевич Стариков. 
Агафья Тихоновна. Фæрæдудтæ йбæл, е нæ йæй, дæ 
хæццæ хæснæ кæнун. 
Арина Пантелеймоновна. Уæхæн борхелæ æндæр 
неке униау æй. 
Агафья Тихоновна. Къартæ куд амонунцæ, уотемæй 
аци къарол дворянин æй. Сæудегер неци хузи уодзæнæй. 
Арина Пантелеймоновна. Ехх, Агафья Тихоновна, 
уотæ бæргæ нæ зæгъисæ, дæ рохсаггаг фидæ ма æгас ку уайдæ, 
264 

уæд. Арæх хъæбæр карзæй дзоридæ: «Е цæй лæг æй, къупец ун æ 
сæрмæ ка нæ хæссуй? Æз, дан, мæ кизги болкъонæн дæр не ’сак- 
каг кæнинæ. Мæ фурти ба паддзахи службæмæ нæ раттинæ. Кæ- 
мæй си лæгъуздæр æй къупец?» Уотæ дзоридæ æ мæстгуни. Раст 
зæгъгæй, карз лæг адтæй. Дæ мади дæр дин е фæттагъд кодта 
мæрдтæмæ, æндæр ба фулдæр фæццардайдæ. 
Агафья Тихоновна. Гъо, мæнæн дæр ма уæхæн карз 
лæг уа! Сæудегермæ неци хузи æрцæудзæнæн. 
Арина Пантелеймоновна. Нæ, Алексей Дмитриевич 
уæхæн нæ ’й. 
Агафья Тихоновна. Нæ мæ фæндуй, нæ мæ фæндуй! 
Хуæргæ-хуæрун æ закъæбæл хуæруйнаг тæдздзæнæй. 
Арина Пантелеймоновна. Мадта дин дворянин 6а 
кæцæй æрхæссон? 
Агафья Тихоновна. Фекла Ивановна иссердзæнæй. 
Зæрдæ мин байвардта, хъæбæр хуарз лæг, дан, дин иссердзæнæн. 
Арина Пантелеймоновна. Ма йбæл æууæндæ. 
Хъæбæр мæнгæттæ дзорагæ æй. 
13 аг ФÆЗЗИНД 
Ка ’дтæнцæ етæ, уæдта ма Фекла. 
Ф е к л а. Тæрегъæд гъуддаг æй, Арина Пантелеймоновна, 
дзæгъæл даутæ имисун. 
АгафьяТихоновна. Ах, е Фекла Ивановна ку æй! 
Гъæйдæуай, куд, ци, дзорæ! Исссердтай? 
Ф е к л а. Иссердтон, иссердтон; æрмæст мæ еу минкъий исо- 
лæфун бауадзæ, бауæгæ дæн. Дæ гъуддаги фæдбæл кæми нæ рав- 
зурстæн — æрзилдтæн къæнцæларитæ æма министрадитæбæл. 
Минкъийтæбæл бæлахи дæр нæ бахаудтæн. Мæнæ Аферовти ка 
баеу кодта, еци хуæрзгæнæг зæронд уосæ мæбæл фембалдæй æма 
мин лæгъузтæ нидздзурдта. Ду мин, зæгъуй, мæ комидзаг мæ хъу- 
рæй ци ласис? Дæхе квартали ци кæнис, уой кæнæ. Æз дæр ин 
æргом загътон: æз, зæгъун, ме ’хсийнæн неци бавгъау кæндзæ- 
нæн. Гъо æма дин циуавæр уосгортæ æрбæлдат кодтон! Æгас дуй- 
небæл уони хузæн нæййес. Аци бон дæр си ескетæ фæззиннуниау 
æй. Уайгæ дæр дæмæ уой туххæй æрбакодтон. 
Агафья Тихоновна. Куд аци бон? Æллæх, æллæх, 
Фекла Ивановна, тæрсгæ кæнун. 
Ф е к л а. Гъуди дæр æй ма кæнæ. Царди ка хæтуй, уæхæн 
гъуддаг æй. Æрбацæудзæнæнцæ, æркæсдзæнæнцæ — æндæр неци. 
Ду дæр сæ фæууиндзæнæ — дæ зæрдæмæ ку нæ фæццæуонцæ, 
уæд фæстæмæ рандæуодзæнæнцæ. 
Арина Пантелеймоновна. Ке зæгъун æй гъæуй, сæ 
хуæздæрти æрбасайдтон. 
Агафья Тихоновна. Цæйбæрцæ æнцæ? Берæ? 
Ф е к л а. Еу-æхсæз. 
265 

АгафьяТихоновна (фæгъгъæр кæнуй). Ух, æхсæз? 
Ф е к л а. Ци ’рцудæй, ку фесхъиудтæ? Равзарунмæ хуæздæр 
еу нæ, уæд — иннæ. 
АгафьяТихоновна. Ка ’нцæ дворянтæ? 
Ф е к л а. Амæй, а хуæздæр дворянтæ. 
АгафьяТихоновна. Ци хузæнттæ æнцæ, циуавæр? 
Ф е к л а. Хъæбæр хуæрзтæ, æгъдаугин, æфснайд. Фиццаг Бал- 
тазар Балтазарович Жевакин — хъæбæр кадгин лæг — службæ кодта 
флоти. Куд дзорунцæ, уотемæй дæу хузæн исæвгунтæ уарзуй. 
Иннæ — Иван Павлович — экзекутор, сæрбæрзонд, бакастгин. 
Еци æставд мæбæл нигъгъæр кодта: «Ду мин киндзаги ма æппæлæ, 
фал мин лæмбунæг æрдзорæ, мулки æгъдауæй имæ циййес, уой». 
Загътон ин етæ æма етæ. Нæ дæбæл æууæндун, зæгъгæ, мæбæл 
фæззуст кодта, уæдта мæ никки исæлгъиста. Æма ’й уайтагъддæр 
балæдæрдтæн, аци лæг хъæбæр бонгин æй. 
Агафья Тихоновна. Æндæр ма ка? 
Ф е к л а. Ка, зæгъгæ, уæд Никанор Иванович Анучкин. Æ 
билтæ муркъи хузæн, сурх-сурхид. Мæн, зæгъуй, бакастгин, хуæр- 
зæгъдау киндзаг гъæуй, францаг æвзаг дæр ка зона. Æхуæдæг ба 
дæргъæлвæс, нарæгастæу æма листæгкъах. 
Агафья Тихоновна. Магъа, уæхæнттæ мæ зæрдæмæ 
нæ цæунцæ. 
Ф е к л а. Фал дæ кæд исæвгундæр гъæуй, уæдта — Иван 
Павлович. Е дин æцæг барин, исæвгун — мæнæ аци дуарбæл дæр 
не ’рбацæудзæнæй. 
Агафья Тихоновна. Цал анзи йбæл цæуй? 
Ф е к л а. Нурма æригон æй, еу-50 анземæй фулдæр ибæл 
нæма цæуй. 
Агафья Тихоновна. Æ муггаг ба куд æй? 
Ф е к л а. Æ муггаг Иван Павлович Яичница. 
АгафьяТихоновна. Гъе уотæ ’й æ муггаг? 
Ф е к л а. Гъо, уæхæн муггаг. 
Агафья Тихоновна. Дессаг, е циуавæр муггаг æй — 
Яичница. Байгъосай, Феклуша, нур, зæгъæн, киндзи ймæ æрцуд- 
тæн, уæд Агафья Тихоновна Яичница уодзæнæн? Хуцау бахезæд! 
Ф е к л а. Ой, дæ бонæн уай, Уæрæсей ци муггаг нæ фегъос- 
дзæнæ! Фал, кæд, еци муггагæй æфсæрми кæнис, уæдта дин зама- 
най уосгор Балтазар Балтазарович Жевакин. 
Агафья Тихоновна. Æ сæригъун ба цихузон æй. 
Ф е к л а. Дзæбæх сæригъун ин ес. 
Агафья Тихоновна, Æ фий ба? 
Ф е к л а. Æ фий дæр хъæбæр рæсугъд æй. Еу загъдæй, неци 
фауд имæ æрхæссæн ес. Фал ма рамæстгун уо: æ хæдзари мулки 
æгъдауæй æрмæстдæр лолæ ес, æндæр неци. 
Агафья Тихоновна. Æндæр ма ка? 
Ф е к л а. Акинф Степанович Пантелеев, чиновник, титулярон 
советник. Еу минкъий къуæзгæ кæнуй, фал хуæдæфсæрмæ æй. 

АринаПантелеймоновна. Чиновник, чиновник ци 
кæнис? Ниуæзтæрдæмæ ба куд æй, уой туххæй цæмæннæ ести 
зæгъис? 
Ф е к л а. Ниуазгæ дæр кæнуй, нæ ’й римæхсун, ниуазуй. 
Мадта уæхæн устур бунати косæгæн æндæр ци гæнæн ес, фал са- 
бур æй, изæди хузæн. 
Агафья Тихоновна. Нæ, нæ мæ фæндуй, мæ лæг 
расуггæнагæ уа, е. 
Ф е к л а. Барæ дæхе, æхсийнæ. Ке дæ фæндуй, уой равзарæ. 
Æной ба ци дессаг æй, уæлдай ку раниуаза, уæд. Æнæгьæнæ къуæре 
расуг нæ фæууй, ескæд ин æрвонг бон дæр раййафуй. 
Агафья Тихоновна. Æндæр ба ма ка? 
Ф е к л а. Ес ма еу, фал цидæр уæхæн æй... 
АгафьяТихоновна. Нæ, нæ, уæддæр ка ’й? 
Ф е к л а. Уой туххæй мæ дзорун дæр нæ фæндадтæй. Бæргæ 
устур бунæти косæг æй, андворный советник, фал уæхæн уæзбун 
æй, хæдзарæй ин æндæмæ ракæсæн нæййес. 
Агафья Тихоновна. Æндæр ма ка? Æхсæз ку загьтай. 
Ф е к л а. Æма дин фондз фагæ нæ ’й. Кæсай, цæйбæрцæ дæ 
æргъудæй, уæдæйти 6а син сæ коййæй дæр ку фæттарстæ. 
АринаПантелеймоновна. Æма ци, ци ’нцæ дæ 
дворянтæ? Еу къупеци аргъ нæ ’нцæ æхсæземæй дæр. 
Ф е к л а. Нæ-а, ма зæгъæ, Арина Пантелеймоновна, дворянин 
кадгиндæр æй. 
АринаПантелеймоновна. Æма кадæ ци давуй? 
Мæнæ Алексей Дмитриевич сæлаурдзар (соболь) ходи цонæгъи ку 
расуффут ласа... 
Ф е к л а. Дворянбæл ба апъалеттæ, дæ рæзти рацæугæй, уотæ 
ку зæгъа: «А, купчихæ, мæ надæй раеуварс уо». Кенæ 6а: «Куп- 
чихæ, ба мин амонай тæккæ хуæздæр хъæдавæ». Дæ къупец 6а 
ймæ бадзордзæнæй: «Исаккаг кæнæ, нæ фидихай». Фал ин дворя- 
нин 6а зæгъдзæнæй: «Де шляпæ исесай æнæфæууинд!» 
Арина Пантелеймоновна. Къупеци ба ку 
бафæндæуа, уæд ин сгæлладæ нæ ратдзæнæй. Æма дæ дворянин 
бæгънæгæй цæудзæнæй. 
Ф е к л а. Дворянин рамардзæнæй къупеци. 
Арина Пантелеймоновна. Къупец пъæлицæмæ 
багъаст кæндзæнæй. 
Ф е к л а. Дворянин æ гъаст бахæсдзæнæй сенатормæ. 
Арина Пантелеймоновна. Къупец ба — губерна- 
тормæ. 
Ф е к л а. Дворянин ба... 
Арина Пантелеймоновна. Саис, саис: дворянин... 
Губернатор бæрзонддæр æй сенаторæй. Нибберæ дæ дæ дворяни- 
ни хæццæ. Дворянин дæр, кæми багъæуй, уоми ниллæг æрковуй... 
Медæмæ æрбадзæнгæрæг киндæй. 
Цума, кадæр дзоруй. 
267 

Ф е к л а. ЖллæХу етæ æнцæ! 
Арина Пантелеймоновна. Ка етæ? 
Ф е к л а. Етæ... уосгортæй еске. 
Агафья Тихоновна (фæцъцъæхахст ласуй). Ух! 
Арина Пантелеймоновна. О цитгин изæдтæ. Нæ 
уат ци æнæфснайд æй... (Искатай æй, цурд-цурдæй стъол 
æфснайунбæл архайуй, дзæгъæл зелæ кæнуй уати.) Стъолæм- 
бæрзæн, и стъолæмбæрзæн сæнтсау ниццæй. Дуняшка, Дуняшка! 
Æрбацæуй Д у н я ш к а. 
Тагъддæр — кæдзос стъолæмбæрзæн. (Стъолæй æмбæрзæн 
фелвасуй æма æ катаййи дууердæмæ кæнуй.) 
Агафья Тихоновна. Ах, нæ фиди хуæрæ, ци ракæнон? 
Мæ уæле хæдонæй уæлдай ку неци ес! 
Арина Пантелеймоновна. Тагъддæр уайгæ æма дæ 
дарæс кæнæ. (Искатай æй уати.) 
Д у н я ш к а æмбæрзæн æрбахæссуй; нæуæгæй бабæй дуари дзæнгæрæг 
игъусуй. Уайгæуай, зæгъа ин: «Нуртæккæ!» 
Агафья Тихоновна. Уæ мæ фиди хуæрæ, дæ 
пъолцибæл туййæвæрд ку нæййес. 
АринаПантелеймоновна. О Хуцуау, ма нæ фесафæ. 
Æндæр ести искæнæ. 
Ф е к л а (фæммедæг æй). Цæмæннæ ракæсетæ æндæмæ? 
Агафья Тихоновна, æхсийнæ, тагъддæр! (Игъусуй дзæнгæрæг.) Ах, 
и уосгор æхуæдæг ба æнгъæл кæсуй! 
Арина Пантелеймоновна. Дуняша, æрба ’й хонæ 
æма бал балæууæд. 
Тагъдгомау рацæуй Ду няша æма байгон кæнуй дуар. 
Игъусуй дзубанди: «Ами айтæ?» — Медæмæ, медæмæ. 
Еугурæйдæр къумай цъасæй цæмæдесæй æндæмæ кæсунцæ. 
Агафья Тихоновна (гъæрæй). Ах, ци ставд æй! 
Ф е к л а. Фæццæуй, фæццæуй! 
Еугурæйдæр уайунцæ, сæртæ-бунтæгæнгæй. 
14-аг ФÆЗЗИНД 
Иван Павлович Яичница æма кизгæ . 
К и з г æ. Ами бангъæлмæ кæсетæ. (Рандæуй.) 
Яичница. Ка’й зонуй, бангъæл кæсдзæнæн, æрмæст куд 
нæ ниффæстеуат уон. Мæ кустуатæй цалдæр минутти ратудтон 
мæхе. Майдима мæ инæлар байагора: «Кæми ’й экзекутор?» — 
«Киндзаг уинунмæ рандæ ’й». Цæмæй мин фудæн ма фæууа еци 
киндзаг... Фал ма уæддæр еухатт къохæвæрдмæ æркæсон. (Кæ- 
суй.) «Дорæйамад дууæуæладзугон хæдзарæ...» (Лæмбунæг кæ- 
суй уатмæ.) Ес! (Идарддæр кæсуй.) «Дууæ флигели: еу гъæдин, 
268 

иннемæн ба дорин бундор». Гъæдин флигель неци хæзна æй. Ме- 
дæгæй дæр си дессагæй неци ес. Зæронд уосæ ба сæ хуарз хонуй. 
«Дууæ дууадæси си æвзестæ уедгутæ...» Хæдзари гъæунцæ æвзестæ 
уедгутæ. «Дууæ кæрци — робасдзæрттæ...» Идарддæр. «Цуппар 
устур пакъу бази, дууæ ба — минкъийдæртæ». (Æ билтæ бацъоп 
кæнуй.) Дууадæс цилле æма дууадæс басма пъолций, дууæ æхсæв- 
дарæн халати, дууæ...» «Медæггаг дарæс, салфеткитæ...» Етæ дæр 
уæнтæ, æхе куд фæндæуа, уотæ. Уогæ сæ гъуддагæй базонун 
гъæуй. Рагацау берæ цæмæйдæрти зæрдæ февæрунцæ: хæдзæрттæ, 
экипажтæй, ку багъуддаг кæнай, уæдта дивилтæ æма бæзтæмæ 
æрхаудзæнæ. 
Райгъусуй дзæнгæрæг. Дуняша ратæхуй лæф-лæфгæнгæ, байгон 
кæнуй дуар. Игъусуй дзурд «Хæдзари айтæ?» — «Хæдзари». 
15-аг ФÆЗЗИНД 
Иван Павлович æма Анучкин. 
Д у н я ш к а. Ами фæллæууæ. Ра дæмæ цæудзæнæнцæ. (Ран- 
дæуй.) 
А н у ч к и н салам дæттуй Яичницан. 
Я и ч н и ц а. Ма сæрæй дин ковун. 
А н у ч к и н. Æз, æвæдзи, дзорун аци хæдзари тæккæ рæсугъд- 
дæри фиди хæццæ? 
Я и ч н и ц а. Нæгъ, æз æ фидæ нæ дæн. Уæдта мин сувæл- 
лæнттæ дæр нæййес. 
А н у ч к и н. Ах, бахатир кæнæ, бахатир кæнæ! 
Я и ч н и ц а (фæрсæрдæмæ). Аци лæги къембуртæ мæмæ 
цидæр гурусхаг кæсунцæ. Цума а дæр уосгортæй æй, уотæ æнгъæ- 
лун. (Гъæрæй.) Æвæдзи дæ ести гъуддаг ес аци хæдзари хецаумæ 
(силгоймагмæ)? 
А н у ч к и н. Нæ, неци гъуддаг. Уотид тезгъо кодтон гъæунгти 
æма мæ фæндаг абæлти ракодтон. 
Я и ч н и ц а (фæрсæрдæмæ дзоргæй). Сайуй, сайгæ мæ кæ- 
нуй. Уосгор æй, цъамар! 
Игъусуй дзæнгæрæг. Дуняшка са рæзти рауайуй дуар игон кæнунмæ. 
Игъусуй дзурд: «Ами айтæ» — «Ами ан». 
16 аг ФÆЗЗИНД 
Ка ’дтæнцæ етæ, уæдта маЖевакин æрбацудæй кизги хæццæ 
(Дуняшка). 
Ж е в а к и н (дзоруй Дуняшкæмæ). Табуафси, æр мæ кæдзос 
кæнай... Гъæунги уотæ ругæ æй æма. Мæнæ пакъу æрсæрфай. 
(Æхе разелгæй амонуй.) Мæнæ-ма амидæр æркæсай, цума си хæ- 
269 

лаур хелуй, мæ думæггагбæл фæстегæй неци ес? Де ’гъдау берæ, 
мæ хор. Ами дæр ма. æнгъæлдæн, (Æ къохæй дауй æ фраки дус 
æма бакæсуй ку Анучкинмæ, ку ба Иван Павловичмæ.) Англисаг 
сгæлладæй конд æй! Æма ци берæ цæруй! Науæдзæ фæндзæймаг 
анзи нæ эскадрæ Сицилий адтæй æма ’й уоми балхæдтон. Уæд ма 
мичман адтæн æма си мундир бахуйун кодтон астсæдæ фиццаг 
анзи, Павел Петровичи рæстæги. Райстон лейтенанти цин — уæд 
аци сгæлладæ дзихъирт нæуæг адтæй. Астсæдæ цуппæрдæсæймаг 
анзи зæнхи къоребæл æрзелунмæ ци экспедиций адтæн, уоми æ 
худтæбæл еу минкъий бафехсудаей. Астсæдæ финддæсæймаги служ- 
бæй исуæгъдæ дæн æма ’й (мундири) иннердæмæ рахаттон. Гъе 
уæдæй ардæмæ дæр æй дæс анзи дарун, уæддæр ма нæуæги хузæн 
æй. Арфæ дин кæнун, æвзонг рæсугъд. (Æ къохæй ин арфи хузи 
райамонуй, уæдта, айдæнæмæ бацæугæй, æ дзиккотæ гæзæмæ 
фæппихцилдæр кæнуй.) 
А н у ч к и н. Бафæрсун аййеп ма уæд, Сицили... Хуарз бæстæ 
æй Сицили? 
Ж е в а к и н. Æнæкæрон дессаг... Уоми фæцан цуппæрдæс 
æма инсæй бони æма дин зæгъун: æмбал кæмæн нæййес, уæхæн 
бæстæ æй. Уæд сæ кизгуттæ ба ци рæсугъд æнцæ. Ба ймæ цо æма 
ин нибба кæнæ, хиццаг æнцæ. 
ИванПавлович. Куд байгъустан, уотемæй æндæр 
бæстити цард дессаг æй. Æхцæуæн мин æй, берæ фæууинæг адæй- 
маги хæццæ ке исæмбалдтæн. Фæндуй мæ дæ хæццæ базонгæ ун. 
Ж е в а к и н. Жевакин-с, кустæй уæгъдæгонд лейтенант. Мæн 
дæр фæндуй дæу хæццæ базонгæ ун. 
ИванПавлович. Хæдзаради хайади хецау, Иван Павло- 
вич Яичница. 
Ж е в а к и н (дзæбæх нæ балæдæрдтæй). Æз дæр рахуардтон 
яичница. Над ма — даргъ, рæстæг ба уазалгомау. 
ИванПавлович. Нæ, æнгъæлдæн мæ раст нæ балæ- 
дæрдтæ. Е мæ муггаг Яичница æй. 
Ж е в а к и н (æрковгæй). Ах, бахатир кæнетæ! Еу минкъий 
бæзгъосгомау дæн. Æма, цума, уотæ загътай, яичница рахуардтон. 
ИванПавлович. Ци киндæуа, фæндадтæй мæ генералæн 
зæгъун, цæмæй мин мæ муггаг æййевун бауадза. Фал уобæл мæхе- 
уонтæ не ’сарази æнцæ. 
Ж е в а к и н. Уотæ фæууй. Махмæ, æртиккаг эскадри афи- 
цертæ æма матростæн — сæ еугуремæн дæр æнахур муггæгтæ ад- 
тæй: Помойкин, Ярыжкин, Перепреев... Еу мичмæнæн ба æ муг- 
гаг Дырка адтæй. Æма йбæл уой туххæй еугурæй дæр гириз код- 
тонцæ. 
Игъусуй дзæнгæрæги зæлланг. Фекла фæууайуй дуар игон кæнунмæ. 
Я и ч н и ц а. А, æгас цо, нæ мадихай. 
Ж е в а к и н. Дæ бон хуарз, нæ мадихай. 
А н у ч к и н. Æгас цо, нæ мадихай, Фекла Ивановна. 
270 

Ф е к л а (фæлледзуй, æ хъуæцæ кæлгæй). Уæ салам берæ, 
нæ фидихæйттæ. Неци мин æй, дзæбæх, æнæнез дæн. 
Байгон кæнуй дуар. 
Дзатмабæл райгъусуй дзурд: «Ами айтæ?» — «Ами ан». 
Æрæгиау ба Фекла кæмæндæр исдзуапп кæнуй мæстгунæй: 
«Кæсай, цæхæн дæ!» 
17 аг ФÆЗЗИНД 
Ка ’дтæнцæ, етæ, уæдта маКочкарев, Подколесин æма 
Фекла. 
Кочкарев (Подколесинмæ дзоргæй). Гъуди кæнæ, ами 
æндиуддзийнадæй æндæр неци гъæуй (Аллирдæмæ кæсгæйу дес 
кæнуй, ковуй, æхецæн дзоруй.) А ци æй? Æнгъæлдæн, еугурæй 
дæр уосгортæ æнцæ. (Фекли бакъуæруй æма ’й сосæггай фæр- 
суй: «Аци халæнттæ кæцæйти æрæмбурд кодтай?») 
Ф е к л а (нидæнгомау). Ами халæнттæ нæййес, еугурæй дæр 
раст адæн æнцæ. 
Кочкарев. Æнæбæрцæ берæ иуазгутæ, сæ кафтантæ ба — 
тундтитæ. 
Ф е к л а. Дæу тахт дæр бæрзонддæрти нæ ’й. Дæхе цæмæй 
раппæлай, уæхæн дессагæй дæмæ неци ес: дæ ходæ соми аргъ, дæ 
цумуйнаг — æнæгъæст. 
Кочкарев. Æвæдзи, дæуæн æфстайуаг æнцæ, цъæстæ 
дзиппити хæццæ. (Дзоруй гъæрæй.) Нур ба ма ци архайуй? Мæнæ 
аци дуар, æвæдзи, уой уатмæ æй? (Дуари размæ бацæуй.) 
Ф е к л а. Æдзæсгон! Не ’гъосис, æ хъæппæлтæ кæнуй. 
Кочкарев. Ци бæлах æрцудæй? Æррæстæ цъасæй бакæс- 
дзæнæн, æндæр неци. (Кæсуй къумай цъасæй.) 
Ж е в а к и н. Рауадзайтæ мæн дæр, — бакæсон. 
Я и ч н и ц а. Æз дæр еу каст ку бакæнинæ. 
Кочкарев (кæсуй ма медæмæ). Неци си зиннуй, уæ 
бæрзонддзийнадæ. Цидæр уорс си уинун: силгоймаг æй, æви баз. 
Еугурæй дæр томар кæнунцæ дуари цъасæй бакæсунмæ. 
Уосæ... кадæр рацæуй! 
Еугурæй дæр сæхе фæййеуварс кæнунцæ. 
18 аг ФÆЗЗИНД 
Ка ’дтæнцæ, етæ, уæдта Арина Пантелеймоновна æма 
Агафья Тихоновна. Еугурæй дæр ниллæг æрковунцæ, кæрæдземан 
салам дæттунцæ. 
Арина Пантелеймоновна. Ци гъуддаги фæдбæл 
айтæ ами? 
Я и ч н и ц а. Газети мухургонд адтæй, зæгъгæ, дан, уæмæ 
гьæдæрмæг уæййаг ес æма мæ фæндуй еске хæццæ радзубанди 
кæнун, сæ рауæйæ кæнуни туххæй. Æз, куд экзекутор къазнай 
271 

медæгæ, уотæ базонунмæ æрцудтæн: цихузи гъæдæ уæмæ ес, цæй- 
бæрцæ, уæдта ’й кæдмæ æрцæттæ кæндзинайтæ? 
Арина Пантелеймоновна. Уæййаг нæмæ неци ес, 
фал нин де ’рбацуд ба æхцæуæн æй. Кæмæй айтæ? 
Я и ч н и ц а. Коллежи асессор, Иван Павлович Яичница. 
Арина Пантелеймоновна. Уæ Хуцауи хатирæй, 
æрбадетæ. (Дзоруй æма кæсуй Жевакинмæ.) Фæндуй мæ базонун... 
Ж е в а к и н. Æз дæр фæууидтон газети цидæр игъосункæнуй- 
наг æма мæ бафæндадтæй æрбацæун. Бонигъæдæ мæмæ дзæбæх 
фæккастæй, фæндаггæрæнтти алкæмидæр кæрдæг. 
Арина Пантелеймоновна. Дæ муггаг ба кæмæй æй? 
Ж е в а к и н. Денгизон службæй уæгъдæгонд лейтенант Балта- 
зар Балтазарович Жевакин — дуккаг. Адтæй ма нæмæ æндæр Жева- 
кин дæр, фал е службæй мæнæй раздæр исуæгъдæ æй: æ уæраг фæц- 
цæф æй, нæ мадихай, æстæг неци лазæ баййафта, фал уедагæ гъигæ- 
дард æрцудæй, — уоййадæбæл æ къах фæссахъат æй, цума ин æй 
содзийнæй бахудикиндæй, уотæ. Дæ хæццæ ку лæууа, уæд æнгъæл- 
дзæнæ: нуртæккæ мæ æ уæрагæй фæстегæй æрбацæвдзæнæй. 
Арина Пантелеймоновна (нур ба Анучкинмæ 
дзоруй). Бадгæ искæнæ. Де ’рбацуд цæй туххæй æй?.. 
А н у ч к и н. Куд синхон, уотæ. Хъæбæр хæстæг цæрæн... 
Арина Пантелеймоновна. Мæнæ нæ бакомкоммæ 
къупеци уосæ Тулубовойи хæдзари цæрис? 
А н у ч к и н. На, нур бал цæрун Зменсгун гъæунги, фал 
гъавун горæтæн æ аци хаймæ æрбаййевунмæ. 
Арина Пантелеймоновна. Дæ Хуцауи туххæй, 
исбадæ. (Дзоруй Кочкоревмæ.) Фæндуй мæ базонун... 
Кочкарев. Гæр, нæбал мæ базудтайтæ? (Уæдта дзоруй 
Агафья Тихоновнæмæ.) Мадта мæ ду дæр нæбал базудтай? 
Арина Пантелеймоновна. Куд зонун, уотемæй дæ 
некæд фæууидтон. 
Кочкарев. Нæ-ннæ, æргъуди кæнайтæ. Ескæми мæ æнæ 
фæууингæ нæ фæцаййайтæ. 
Агафья Тихоновна. Нæ зонун. Кæд дæ Бирюшкин- 
тæмæ фæууидтон, æндæр ба? 
Кочкарев. Гъо, гъо, Бирюшкинтæмæ. 
Агафья Тихоновна. Æвæдзи, нæ зонетæ ци цау ибæл 
æрцудæй, уой. 
Кочкарев. Куд нæ, киндзи æрцудæй. 
Агафья Тихоновна. Еба неци кæнуй, фал æ къах 
басастæй. 
Арина Пантелеймоновна. Хъæбæр æй ниппурх 
кодта. Цæветтонгæ, æнафони бæхбæл сæхемæ æздахтæй. Бæхтæ- 
рæг расуг адтæй, æма силгоймаг уæрдунæй рахаудтæй. 
Кочкарев. Уотæ цидæр гъуди кæнун, цидæр адтæй: кин- 
дзи æрцудæй æви æ къæх басаста. 
Арина Пантелеймоновна. Дæ муггаг ба куд æй? 
272 

Кочкарев. Куд, ку зæгъай, уæдта Илья Фомич Кочкарев, 
хеуон дæр æййафæн. Мæ уосæ æносидæр уой дзоруй... Бахатир 
кæнайтæ, бахатир кæнетæ. (Подколесинæн æ къохбæл рахуæс- 
тсей æма ’й æрбахонуй.) Мæ лимæн Подколесин Иван Кузьмич, 
надворный советник, косуй экспедиторæй, æхуæдæг еунæгæй еугур 
гьуддæгтæ дæр æнхæст кæнуй. 
Арина Пантелеймоновна. Хуарз, корун, æма 
æрбадетæ. 
19-аг ФÆЗЗИНД 
Ка ’дтæнцæ етæ æма Стариков. 
Стариков(« сæрæй син æркувтпа, къупецæн куд æмбæ- 
луй, уогпæ, уæдша æ астæутæбæл æрхуæцуй). Уæ бон хуарз, 
нæ мадихай, Арина Пантелеймоновна. Лæхъуæнтæ мин иуазæгуати 
тургъи дзурдтонцæ: нæ мадихай, дан, цъопп уæйæ кæнуй! 
Агафья Тихоновна (æхе разилдта æма нидæнгомау, 
цæмæй сей Стариков дæр игъоса, уотемæй исдзурдта). Ами къу- 
пецагæн тукан нæййес. 
Стариков. Дессаг! Кæд æййевдзи æрбацудтæн. Æнæ мах 
дæр, æнгъæлдæн, гъуддаг исрæвдзæ æй. 
Арина Пантелеймоновна. Ниххатир кæнæ, корун 
ди, медæмæ рацо, Алексей Дмитриевич. Кæд цъопп нæ уæйæ кæнæн, 
уæддæр нин де ’рбацуд æхцæуæн æй. Дæ Хуцауи туххæй, исбадæ. 
Еугурæй дæр æрбадунцæ. Неке си неци дзоруй. 
Я и ч н и ц а. Рæстæг цидæрхузи хæссуй. Сæумæй хъæбæр 
уарунгарæ адтæй, нур ба арв дзæбæх ракæдзос æй. 
Агафья Тихоновна. Уо, аци рæстæгбæл нæ фæххуæст 
уодзæнæ. Еуæй-еу бон, райдзаст уодзæнæй, хор кæсдзæнæй, æндæр 
хатт ба уарунбæл ниххуæцуй. Æма зæрдæ бунтон ниммæгур уй. 
Ж е в а к и н. Мадта Сицилий ба, нæ эскадра си уалдзæги 
адтæй. Æма си уæд, мæнæ махмæ феврали куд фæууй, уæхæн 
рæстæг хаста. Дæ хæдзарæй хор бони рацудайсæ, æма æнай-æной 
— уарун. 
Я и ч н и ц а. Фуддæр ба неци фæууй, уæхæн рæстæги еунæ- 
гæй ку бадай. Уосгин лæгæн ма уотæ неци æй, фал æнæ бийнонтæ 
лæгæн ба уæхæн уавæр æррæстæ... 
Ж е в а к и н. Гъо, мардæрцуд, содзгæ мардæрцуд. 
А н у ч к и н. Уо, æцæгæйдæр уотæ ’й. 
Кочкарев. Æма куд нæ. Æррæстæ гъезæмарæ. Дæ цард 
дæр дæ нæбал тавдзæнæй. Хуцау лæги уæхæн уавæрæй бахезæд. 
Я и ч н и ц а. Мадта куд, сударыня, зæгъæн, ести дзаумау дæ 
равзарун гъæуй, уæд куд? Ци уарзис, уой дин ку зонинæ. Хатир 
мин бакæнæ, æгæр æргом дзорун. Дæумæ гæсгæ, гъæуама циуа- 
вæр службæгæнæг уа дæ лæг? 
Жевакин. Бафæндæуидæ дæ, сударыня, денгизи тумугъти 
хæццæ зонгæ ка уа, уæхæн дæ ку ракоридæ, е? 
18 Къибирти Амурхан 
273 

Кочкарев. Мæнмæ гæсгæ ба, æнæгъæнæ департаментæн 
еунæгæй разамунд ка дæттуй, е дин еугуремæй хуæздæр лæг уайдæ. 
А н у ч к и н. Барæнай, мæн ци æнгъæл айтæ? Пехоти ка 
службæ кодта, еци адæймаг дæр уæлдæр æхсæнади исфедаудзæ- 
нæй. Уæд уæлбекъон дзубанди кæнун цæмæн гъæуй? 
Я и ч н и ц а. Сударыня, фарста еуæрдæмæ ниллух кæнæ. 
Агафья Тихоновна неци дзоруй. 
Ф е к л а. Дзуапп радтæ, мæ мадæ. Ести син зæгъæ. 
Я и ч н и ц а. Мадта куд, нæ мадихай? 
Кочкарев. Дæ фæндæ куд æй, Агафья Тихоновна. 
АгафьяТихоновна (сабургай). Æфсæрми кæнун, 
хъæбæр æфсæрми кæнун. Нуртæккæ рандæуодзæнæн ардигæй. Мæ 
фиди хуæрæ мæ бæсти рабадæд ами. 
Ф е к л а. Ах, уотæ ма бакæнæ, ма рандæ уо. Еугур ходуйнаг 
фæууодзæнæ. Иуазгутæ ба ци рагъуди кæндзæнæнцæ. 
АгафьяТихоновна. Нæ, рандæуодзæнæн. Рандæуо- 
дзæнæн! (Раледзуй.) 
Фекла æма Арина Пантелеймоновна рацæунцæ æ фæсте. 
20-аг ФÆЗЗИНД 
Ка ма си байзадæй, етæ. 
Я и ч н и ц а. Дессаг, еугурæйдæр рандæнцæ! Цæ бæлах уа? 
Кочкарев. Æвæдзи, ести ’рцудæй. 
Ж е в а к и н. Кæд æ медæггæгтæй ести раскъудæй, кенæ ба... 
Æрбацудæй Фекла. Еугурæйдæр æй фæрсунцæ: «Ци ’рцудæй?» 
Кочкарев. Ести хабар ес? 
Ф е к л а. Ци гъæуама æрцæуа. Ард уин хуæрун, — неци. 
Кочкарев. Мадта ахсийнæ цæмæн рандæй? 
Ф е к л а. Ма-гъа, фæ ’й æфсæрми кодтайтæ, æма æ бон уоми 
бадун нæбал бацæй. Хатир уи коруй: изæри, зæгъуй, цай цумунмæ 
исаккаг кæндзинайтæ. (Рандæуй.) 
Я и ч н и ц а (фæрсæрдæмæ). Ма байрайетæ уæ цаййæй! Гъе 
уой туххæй нæ уарзун уосгор цæун — райдайунцæ дæргъвæтийнæ 
гъуддæгтæ; аци бон не ’нгъезуй, исон нæ рабæрæг кæнетæ, уæдта 
иннæбон цай цумунмæ æрбацотæ, кенæ ба — гъуддагбæл рагъуди 
гъæуй. Æз бунати косæг лæг дæн, мæн уойбæрцитæ нæ евдæлуй! 
Кочкарев (Подколесинæн). Фал, æнгъæлдæн, æхсийнæ 
лæгъуз нæ ’й, уæй? 
Подколесин. Гъо, бæззуй. 
Ж е в а к и н. Хъæбæр хуарз æй æхсийнæ. 
Кочкарев (еуварсмæ). Æнгъæлдæн æй аци сæргъæн ба- 
уарзта æма мæ, æвæдзи, хъор кæндзæнæй. (Гъæрæй.) Хуарзæй 
имæ неци ес! 
Яичница. Æ фий устур æй. 
274 

Ж е в а к и н. Нæ, æ фий ин не ’ргъуди кодтон, фал цидæр 
дзæбæх сурхрос æй. 
А н у ч к и н. Æз дæр сæ хæццæ арази дæн. Неци уæхæн æй. 
Уотæ æнгъæлун, æма, уæлдæр æхсæнади æхе куд даргæй, уой 
дæр нæ лæдæруй. Уæдта францаг æвзаг зонуй, е дæр ми не ’руа- 
гæс кæнуй. 
Ж е в а к и н. Æма сумах ба, бафæрсун аййеп ма уæд, æ 
хæццæ францагау дзорун ку нæ равзурстайтæ. Кæд, миййаг, зо- 
нуй, уæдта. 
А н у ч к и н. Æма уотæ æнгъæлетæ, аз 6а францагау дзорун? 
Уæхæн нивæ мæмæ нæ ракастæй. Мæ фидæ цъамар адтæй, фонси 
хузæн. Æ фæсонæрхæги дæр н’адтæй, мæн францаг æвзагбæл иса- 
хур кæнун. Æндæра ибæл минкъиййæй куд нæ фæццæфстайнæ. 
Ж е в а к и н. Гъома, нур кæд дæхуæдæг дæр нæ зонис, уæд 
дин ци пайда æй, е ку... 
А н у ч к и н. Нæ, уотæ ма дзорæ. Силгоймаг бунтон æндæр 
гъуддаг æй. Гъæуама зона. Æнæуой ба, гъуддæгтæ куд уодзæнæнцæ, 
Хуцау зонуй. 
Я и ч н и ц а (фæрсæрдæмæ дзоргæй). Гъæйдæ, уобæл æндæр 
еске сæр ресæд. Æз ба цæуон тургъæмæ æма син сæ фадуæттæмæ 
лæмбунæг æркæсон. Мæ зæрдæмæ ку фæццæуонцæ, уæд аци изæр 
мæ гъуддагбæл æцæгæй байархайдзæнæн. Аци уосгортæй мæнæн 
неци тæссаг æй, цидæр нецæййаг æнцæ. Уæхæнтти кизгуттæ нæ 
фæууарзунцæ. 
Жевакин. Цæуон еу лолæ бадумон. Бафæрсун æййеп ма 
уæд, кæци рауæн цæретæ. Миййаг нин еуæрдæмæ цæугæ ’й? 
А н у ч к и н. Мæнæ Зменсгуни, Петровскийи фæззелæни. 
Ж е в а к и н. Æгæр изæлттæбæл цуд мин уайуй. Æз сакъадах- 
бæл цæрун, Æстдæсæймаг рæнгъæбæл, фал уæддæр еумæ цæудзи- 
нан. 
Стариков. Нæ, атæ æгæр схъæл арæзт æнцæ. Æримисдзи- 
найтæ ма мæ уой фæсте, Агафья Тихоновна. Мæ сæрæй уин ко- 
вун, господатæ. (Ковуй æма рацæуй.) 
21 аг ФÆЗЗИНД 
Подколесин æма Кочкарев 
Подколесин. Гъæйдæ, мадта мах дæр рандæуæн. 
Кочкарев. Æцæгæйдæр, хæдзари хецау дзæбæх æй. 
Подколесин. Раст дин ку зæгъон, уæд мæн зæрдæмæ нæ 
цæуй. 
Кочкарев. Цитæ дзорис? Дæхуæдæг ку ниддессаг дæ; 
хъæбæр дзæбæх æй, зæгъгæ. 
Подколесин. Ма-гъа, куддæр æй: æ финдз дæр цидæр 
устур, уæдта францаг æвзаг нæ зонуй. 
Кочкарев. Æндæр ба ма ци? Дæу цæмæн гъæуй францагау 
зона, е? 
275 

Подколесин. Уæддæр гьæуама киндзæ францагау зона. 
Кочкарев. Цæмæ, гъома? 
Подколесин. Уомæн æма... Цæмæн, уой нæ зонун, фал 
æнæ ’взаг зонгæй куддæр уодзæнæй. 
Кочкарев. Гъæйдæ, еу гъæла цидæр дзубанди ракодта, 
æма ймæ ду ба дæ гъостæ нихъхъел кодтай. Хъæбæр хуæрзконд 
адæймаг æй, дессаг хуæрзконд; уæхæн кизгæ некæми иссердзæнæ. 
Подколесин. Уогæ, ку ’й фæууидтон, уæд мæхемæ дæр 
хуæрзконд фæккастæй. Фал уой фæсте, ци устур финдз ин ес, 
зæгъгæ, дзорун ку райдæдтонцæ, уæдта мæнæй дæр байруагæс æй. 
Кочкарев. Уæ, ци æдули дæ! Етæ еугурæй дæр барæй 
дзурдтонцæ, цæмæй дин фенадæ адтайдæ. Мæн дæр уидтай, æз 
дæр æй ку нæ раппæлдтæн. Æцæгæй ба хъæбæр дессаг кизгæ ’й. 
Листæг ин æркæсай æ цæститæмæ. Ци цæститæ ин ес, цума дзоргæ 
дæр кæнунцæ, уолæфгæ дæр. Æ фий ба? Ци хуæрзконд фий ин 
ес. Уорс бауæр — алебастри хузæн. Алебастрæй дæр уорсдæр. Дæ- 
хуæдæг имæ листæг æркæсай. 
Подколесин (идзулуй). Гъенур бабæй мæ цæститæбæл 
дессаг хуæрзкондæй рагъазта. 
Кочкарев. Гъай-гъай, хуарз æй. Нур иннетæ рандæнцæ, 
цæуæн æма нæ гъуддаг кæронмæ ниллух кæнæн. 
Подколесин. Уотæ ба нæ бакæндзæнæн. 
Кочкарев. Цæмæннæ? 
Подколесин. Еци налатдзийнадæ уодзæнæй? Берæ ан, 
уадзæ æма æхуæдæг равзарæд. 
Кочкарев. Уонæй цæстæ цæмæн хезис? Кæд дæ фæндуй, 
уæд сæ зæхъ минутмæ фендæбилтæ кæндзæнæн. 
Подколесин. Куд сæ фендæбилтæ кæндзæнæ? 
Кочкарев. Еба мæхе гъуддаг æй. Æрмæстдæр уой фæсте 
ду ма ниццæхгæрмæ уо. Дзурд мин раттæ. 
Подколесин. Цæмæннæ ратдзæнæн? Дæ барæ дæхе уæд. 
Нихмæ нæ дæн: фæндуй мæ уосæ корун. 
Кочкарев. Дæ къох! 
Подколесин (дæттуй имæ). Гъа! 
Кочкарев. Гъе æндæр мæ неци гъудæй. 
Сæ дууæ дæр рандæунцæ. 
ДУККАГ АРХАЙД 
Уат (комната) Агафья Тихоновни хæдзари. 
1-аг ФÆЗЗИНД 
Агафья Тихоновна, уæдта фæззиннуй Кочкарев. 
Агафья Тихоновна. Æцæгæй, зин гъуддаг æй 
цардæмбал равзарун. Уомæй ба ма еу, кенæ дууæ уосгори ку уай- 
уонцæ, фал — цуппар. Æма, цо, хуæздæр си ка ’й, уой базонæ. 
276 

Никанор Иванович дзæбæх адæймаги хузæн æй, æрмæст фудхуза- 
рæзт æй. Иван Кузьмич дæр лæгьуз нæ ’й. Уæдта Иван Павлович 
дæр, æставд ке æй, æндæр ба уиндгун адæймаг æй. Мадта Балта- 
зар Балтазаровичмæ дæр хуарздзийнæдтæ ес. Æма уотемæй куд 
киндæуа, ци хуæздæр фæндæ рахæссæн ес! Зæгъæн, уотæ гæнæн 
ку уайдæ, Никанор Ивановичи билтæ æма Иван Кузьмичи фий еу 
цæсгонбæл æрæвæрæ, уони хæццæ ба ма райсæ Балтазар Балтаза- 
ровичи къæйнихдзийнадæ, никки ба ма сæбæл бафтауæ Иван Пав- 
ловичи мизихъдзийнадæ, уæд мæхецæн исфæндæ кæнунбæл ду- 
зæрдуг нæ кæнинæ. 
Æвæдзи, хуæздæр ба хæлттæ исцæгъдун æй. Хуцауи фæндæ- 
бæл дæхе ниууадзæ: ке халæ исхауа, е дæ лæг. Стъоли размæ 
бацæуй, кæрдæн æма гæгъæди райсуй, ралухтæ си кæнуй билеттæ, 
æздохуй сæ дзоргæ-дзорун. 
Гъе атæ æнамонд æй кизги уавæр, уæлдайдæр ба ма, уарзгæ ку 
кæна, уæд. Аци гъуддаги нæлгоймæгтæн æнцондæр æй. 
Гъа, мæнæ цæттæ ’нцæ хæлттæ. Хизини сæ ниввæрон, мæ 
цæститæ ницъцъундæ кæнон, æма, ци уа, е уæд. (Билеттæ æвæ- 
руй хизини æма сæ къохæй хæлæмулæ кæнуй.) Дæ-дæ-дæй, ци 
уодзæнæй... Ах, Хуцау ку раттидæ, Никанор Ивановичи халæ ку 
исхауидæ. Нæ, уой халæ ба цæмæн? Иван Кузьмич уомæй хуæз- 
дæр. Уогæ Иван Кузьмич дæр цæмæн? Иннетæ ба ци кæнунцæ? 
Цæй, кейфæнди халæ дæр исхауæд. (Урзацауæн кæнуй æ хизини 
æма еугурей дæр исесуй/) Ух, еугурей хæлттæ дæр исхаудтæнцæ. 
Нæ еунæгей халæ гъæуй, æнæмæнгæ — еунæгей. Билеттæ фæс- 
тæмæ æвæруй æ хизини æма сæ цæгъдуй. 
Еци рæстæги сабургай æрбацæуй Кочкарев, æ фæсте ислæууй. 
Кочкарев. Иван Кузьмичи райсæ, еугуремæй хуæздæр е æй. 
Агафья Тихоновна. Фæцъцъæхахст кæнуй, æ дууæ къо- 
хемæй æ цæсгон нимбæрзуй, фæстæмæ ракæсуй тæссæй. 
Кочкарев. Цæмæй уотæ фæттарстæ? Æдас уо, е æз дæн. 
Æцæгæй, Иван Кузьмичи исаккаг кæнæ. 
Агафья Тихоновна. Дæ-дæ-дæй, фегъустай мæ, фæххо- 
дуйнаг дæн, ох. 
Кочкарев. Ма тухсæ. Æз дæхеуон дæн, мæнæй ма æфсæр- 
ми кæнæ. Дæ рæсугъд цæсгон ма римæхсæ. 
Агафья Тихоновна (æрдæгмæрайгон кæнуй æ цæсгон). 
Æцæгæй, хъæбæр ди æфсæрми кæнун. 
Кочкарев. Гъæйдæ, исаккаг кæнæ Иван Кузьмичи. Æнæ- 
сайд адæймаг æй, æнæбæрцæ хуарз адæймаг. 
Агафья Тихоновна (минкъийгай æ цæсгон райгон ксе- 
нуй). Æма Никанор Иванович ба цæмæннæ. Е дæр хуарз адæймаг 
æй. 
Кочкарев. Бахатир кæнæ, е Иван Кузьмичи рази ци æй. 
Агафья Тихоновна. Цæмæн уотæ зæгъис? 
Кочкарев. Уомæн æма Иван Кузьмич лæг æй. 
277 

Агафья Тихоновна. Мадта Иван Павлович ба? 
Кочкарев. Иван Павлович ба бунтон неке. Иннетæ дæр 
некетæ. 
Агафья Тихоновна. Гæр, еугурæй дæр. 
Кочкарев. Нæ, Иван Кузьмичи рæнгъи си неке æрæвæр- 
дзæнæ. Иван Павлович æма Никанор Ивановичи ци рахундæуа, 
нæ зонун. 
Агафья Тихоновна. Мæнмæ гæсгæ ба, хъæбæр хуæдæф- 
сæрмæ æнцæ. 
Кочкарев. Кæдæй ардæмæ исхуæдæфсæрмæ æнцæ! Хил- 
къахгутæ, уонæй хæлхъойдæр адæн нæййес. Дæ киндзæхсæвæри 
фæсте, и дуккаг бон дæ ниддæрæн кæнонцæ, е дæ фæндуй. 
Агафья Тихоновна. Хуцау бахезæд, уомæй устурдæр 
æнамонддзийнадæ ци уодзæнæй. 
Кочкарев. Уомæй фуддæр гъуддаг æргъуди кæнунмæ дæр 
зин æй. 
Агафья Тихоновна. Мадта, зæгъис, Иван Кузьмич ин- 
нетæй хуæздæр æй? 
Кочкарев. Иван Кузьмичи, æрмæстдæр Иван Кузьмичи. 
(Фæрсæрдæмæ дзоргæй.) Æнгъæлдæн, гъуддаг исирæздзæнæй. 
Подколесин хуæрæндони æй, тагъддæр ин фегъосун кæнон. 
Агафья Тихоновна. Мадта, зæгъис, Иван Кузьмич? 
Кочкарев. Æнæ дузæрдугæй, Иван Кузьмич. 
Агафья Тихоновна. Уæд иннетæн ба ци зæгъон? 
Кочкарев. Раздахæ сæ. 
Агафья Тихоновна. Уотæ син куд зæгъон, æфсæрми си 
кæнун. 
Кочкарев. Зæгъæ син, æригон ма дæн, киндзи нæма цæун. 
Агафья Тихоновна. Нæ мæбæл баууæнддзæнæнцæ: 
фæрсдзæнæнцæ. 
Кочкарев. Уотæ дæ кæд фæндуй, æма дæ дуарæй дæр 
мабал бакæсонцæ, уæдта син æнæфсæрмæй зæгъæ: «Рандæуотæ 
мæ хæдзарæй, гъæлатæ!» 
Агафья Тихоновна. Уотæ 6а син куд бандеудзæнæн? 
Кочкарев. Равзарай-ра. Фæууиндзæнæ сæ, — еугурæй дæр 
фæлледзæги уодзæнæнцæ. 
Агафья Тихоновна. Хуарз нæ рауайдзæнæй, — исмæст- 
гун уодзæнæнцæ. 
Кочкарев. Сæ фур мæстæй тъæппитæ ку рахауонцæ, 
уæддæр ци? Гъуддагæй ести рауайдзæнæй, зæгъгæ, уæд ма — гъа. 
Нур ба дин устурдæр маст ци искæнонцæ, е — дæ цæсгонбæл дин 
бату кæндзæнæнцæ, æндæр неци. 
Агафья Тихоновна. Гъе, нæ уинис! 
Кочкарев. Уой ба гъуди дæр ма кæнæ. Хуцауистæн, еуетæ- 
бæл берæ хæттити бату кæнунцæ. Æз дæр еу лæги зонун, дзæбæх, 
хуæрзконд. Æ хецауи æносидæр хуц-хуц кодта, мæ мизд мин фæф- 
фулдæр кæнæ, зæгъгæ. Е дæр ин еухатт æ цæсгонбæл дзæбæх бату 
278 

кодта. Фал ин уæддæр æ миздбæл бафтудта. Æма уæд бату кæнун 
цанæбæрæг устур гъуддаг æй. Дæ дзиппæй къохмæрзæн исесæ æма 
си дæ цæсгон ниссæрфæ. 
Дзатмабæл дзæнгæрæги гъæр исигъусуй. 
Хуайунцæ дуар, уонæй еске уодзæнæй. 
Ку неке мæ си фæууинидæ. Æндæр ескæбæлти рацæуæн нæййес? 
Агафья Тихоновна. Цæмæннæ. Сау асийнæбæл ниххезæ. 
Æллæх, мæ зир-зир цæуй. 
Кочкарев. Гъуди дæр сæ ма кæнæ. Хуæрзбон. (Фæрсæр- 
дæмæ дзоргæй.) Подколесини тагъддæр ардæмæ ку æрбалæуун 
кæнинæ. 
2-аг ФÆЗЗИНД 
Агафья Тихоновна æма Яичница. 
Я и ч н и ц а. Сударыня, еу минкъий дæмæ раздæр æрбацуд- 
тæн, цæмæй дæ хæццæ хебæраги радзорон. Мæ бæргутæ мин зо- 
нуниау дæ: службæ кæнун коллежи асессорæй. Хецауадæ мæ уар- 
зунцæ, мæ дæлбарæ ка ’й, етæ мæмæ игъосунцæ... Æрмæст мин еу 
гъуддаг нæ фагæ кæнуй: цардæмбал. 
Агафья Тихоновна. Гъо, е устур гъуддаг æй. 
Я и ч н и ц а. Нур ба иссердтон цардæмбал дæр. Е ду дæ. 
Зæгъæ мин комкоммæ — о, кенæ ба — нæ. (Æ усхъæмæ ин кæсуй 
æма фæрсæрдæмæ дзоруй). Айæ иннæ немуцæгти хузæн фудхуз 
нæ йæй, цидæртæ си ес! 
Агафья Тихоновна. Æз нурма æвзонг дæн, киндзи цæу- 
ни зæрди нæма дæн. 
Я и ч н и ц а. Мадта уæд и хуæрзгæнæг ба ци исдессаг æй? 
Кæд дин æндæр рæуонæ ес? Ма мæбæл æй сосæг кæнæ... 
Дзæнгæрæги гъæр игъусуй. 
Æнæхаир фæууотæ, лæги гъуддаг кæнун нæ бауадздзæнæнцæ. 
3 аг ФÆЗЗИНД 
Ка ’дтæнцæ, етæ, уæдта Ж е в а к и н . 
Ж е в а к и н. Сударыня, хатир бакæнæ, æвæдзи, æгæр раги 
æрбацудтæн. (Æхе разелуй æма уинуй Яичницай.) Ах, мæнæ си 
кадæр ку ес... Иван Павловичæн салам. 
Я и ч н и ц а (фæрсæрдæмæ дзоргæй). Дæлдæр ниххауæ дæ 
арфи хæццæ! (Гъæрæй дзоргæй.) Ци дзуапп мин кæнис, судары- 
ня: о æви нæ? 
Райгъусуй дзæнгæрæги зæлланг, Яичница е ’цæгæй исмæстгун æй. 
Нæуæгæй бабæй дзæнгæрæги гъæр! 
279 

4-аг ФÆЗЗИНД 
Ка ’дтæнцæ, етæ, уæдта маАнучкин. 
А н у ч к и н. Сударыня, æз, æвæдзи, афонæй раздæр... æма 
хатир. (Иннети фæууингæй, ниллæг æрковуй.) Арфæ уин кæнун. 
Я и ч н и ц а (фæрсæрдæмæ дзоргæй). Æнæхаир исуо дæ 
арфити хæццæ. Ци сайтани хæйттæ дæ æрбахастонцæ. Ардæмæ 
цæугæй дæ зæнгæ ку басастайсæ. (Гъæрæй дзоруй.) Сударыня, æз 
бунати косæг лæг дæн. Уойбæрцæ рæстæг мин нæййес. Дæ дзуапп 
мин зæгъæ: гъо æви нæ? 
Агафья Тихоновна (æфсæрмшæнгæй). Нæ гъæуй... нæ 
гъæуй... (Фæрсæрдæмæ дзоргæй.) Неци ин лæдæрун, ци дзорун, 
уомæн. 
Я и ч н и ц а. Цæмæ гæсгæ зæгъис, нæ гъæуй? 
АгафьяТихоновна. Неци, неци... Æз уотæ зæгъуй- 
наг... (Æхе æрбамæстгунхуз гæнгæй.) Рандæуотæ ардигæй. (Ра- 
фæсмон кæнуй.) Ах, мæнæ ци загъд исфæразтон? 
Я и ч н и ц а. Рандæуотæ, зæгъис? Е куд лæдæргæ ’й? (Æ 
суйни сæрбæл хуæцгæй имæ тузмæгæй хæстæг бацудæй.) 
Агафья Тихоновна (æ тузмæг цæсгоммæ ин бакæсгæй, 
ницъцъæхахст кæнуй.) Ах, мардзæнæй мæ, мардзæнæй! (Рале- 
дзуй.) 
Я и ч н и ц а. Мæнæ устур æмбесонд, æнæрцæугæ дессаг. 
Кадæр бабæй дзæнгæрæг кæнуй. 
Кочкареви дзурд игъусуй: «Æрбацо, æрбацо, ци ниллæудтæ?» 
Подколесин. Ду разæй бацо. Æз мæнæ мæ цæппæртæ 
бафтауон, мæхе рарæвдзитæ кæнон. 
Кочкарев. Ма бабæй мин æрбайсæфæ. 
Подколесин. Ма тæрсæ, Хуцауистæн, некумæ фæййау- 
уон уодзæнæн! 
5-аг ФÆЗЗИНД 
Ка ’дтæнцæ, етæ, уæдта ма Кочкарев. 
Кочкарев. Гъенур дæ хæлафи фадуг равдзæ кæнунмæ 
рæстæг иссердтай. 
Я и ч н и ц а (Кочкаревмæ дзоргæй). А киндзаг сæрæй рæвдзæ 
æй? 
Кочкарев. Æма ци, ести æрцудæй? 
Яичница. О, цидæр æнахур миутæ. Æндæмæ ралигъдæй 
гъæргæнгæ: «Мардзæнæй мæ, мардзæнæй!» Цо, ба ’й зонæ, ци æй, 
уой! 
Кочкарев. Гъо, уæхæн миутæ ймæ фæууй, æдули æй. 
Яичница. Дуæ хеуон дæ? 
Кочкарев. Гъо, хæстæг ан. 
280 

Я и ч н и ц а. Æма куд хæстæг айтæ? 
Кочкарев. Дзæбæх æй нæ зонун. Цума, мæ мади хуæрæн 
æ фидæ цидæр хæстæг æй, æви, а фидæ мæ мади хуæрæн куддæр 
бауй. Мæ уосæ еци гъуддæгтæ хуарз зонуй. 
Я и ч н и ц а. Æма рагæй уотæ æй? 
Кочкарев. Гъо, æ сувæллони бонтæй фæстæмæ. 
Я и ч н и ц а. Бæргæ, зундгиндæр ку адтайдæ. Фал неци 
кæнуй, еци гъæдонæй дæр мулкгин уо. 
Кочкарев. Æма ймæ уотæ дæр неци ес. 
Я и ч н и ц а. Агоридорæй хæдзарæ ба. 
Кочкарев. Еци хæдзарæн æ ном ци æй, æндæр ба. Фæр- 
стæбæл æндегæй агоридорæй цъарæгонд. Медæгæй ба си алли хъил- 
ма: бугътæ, къуæцæлтæ, хæлхъæ. 
Я и ч н и ц а. Хуцауи туххæй! 
Кочкарев. Æной ба ’й, цума, нæ зонис, нуртæккæ хæ- 
дзæрттæ куд аразунцæ? Æ ном уæд, æндæр ба... Гъæуй, цæмæй 
ссудæ райса. 
Я и ч н и ц а. Кæд аци хæдзарæ уотæ æвæрд нæ ’й? 
Кочкарев. Æ бæлах дæр е æй, æма æвæрд ке æй. Уой 
хæццæ ба ма дууæ анземæн æ проценттæ дæр фист нæма æнцæ. 
Сенати ба ес уæхæн æмбал, кæци хæдзарæбæл æ цæстæ æрæвард- 
та. Уæхæн æй, æма æ мадæн дæр неци ниххатир кæндзæнæй. 
Я и ч н и ц а. Мадта мæ и зæронд уосæ — хуæрзгæнæг 6а, 
æвæдзи, сайдта. Кæсай еци æвдеумæ. (Фæрсæрдæмæ дзоргæй.) 
Аци лæг дæр мæ, æвæдзи, сайгæ кæнуй. Мæнæ зæронд уоси 
(хуæрзгæнæги) лæмбунæг æрфæрститæ кæнон. Æцæгдзийнадæй 
уотæ ку уа, уæд ин æз æ фагæ фæууодзæнæн. 
А н у ч к и н. Хатир корун, æз дæр уæ еу гъуддагæй бафæрсон: 
«А хæдзари хецау францагау зонуй?» Уогæ, мæхуæдæг дæр нæ 
зонун еци æвзаг, фал. 
Кочкарев. Еу хъипп дæр нæ. 
А н у ч к и н. Уанцон нæ ’й. 
Кочкарев. Ци йбæл дес кæнис? Мæ уоси хæццæ еу 
пансиони ахур кодтонцæ. Æма еугуремæй зийнадæдæргæнагæ ад- 
тæй. Францаг æвзаги ахургæнæг æй еудадзугдæр лæдзæгæй надта. 
А н у ч к и н. Ба ди æруагæс уæд, францагау ке нæ зонуй, уой, 
фиццаг хатт æй ку фæууидтон, уæд мæ зæрдæ балæдæрдтæй. 
Я и ч н и ц а. Дæлзæнхæ фæууæд аци францаг æвзаг. Фал и 
æлгъисти хуæрзгæнæг... Ах, хайуан ка ’й, е, æвдеу! Е ба ’й сугъдæг 
изæд искодта. И, зæронд æнаккаг! Мæ цæстæ дæбæл æрхуæца... 
6 аг ФÆЗЗИНД 
Ка ’дтæнцæ, етæ, уæдта ма Фекла. Куддæр æй рауидтонцæ, 
уотæ ймæ еугурæйдæр зустæй дзорунцæ. 
Я и ч н и ц а. А, мæнæ ’й! Хæстæгдæр æрбацæуай, зæронд 
сайæгой! 
281 

А н у ч к и н. Куд мæ рафæливтай, Фекла Ивановна? 
Кочкарев. Рацæуай-ра, дзуапп раттунмæ. 
Ф е к л а. Æппундæр уин неци лæдæрун, уæхе мæбæл еци еу 
цæф никкодтайтæ, фал. 
Я и ч н и ц а. Сæ гъæздугдзийнæдтæн кæрон нæййес, зæгъгæ, 
дзурдтай æма кæми ’нцæ? Дзурдтай, хæдзарæ еудадзуг агорийæй 
амад æй. 
Ф е к л а. Уой æз нæ зонун, æз æй нæ амадтон. Æвæдзи, и 
хæдзарæ уотæ аразун гъудæй, æма уомæн уотæ ’й. 
Я и ч н и ц а. Сайтæнтти амæттаг фæууай, зæронд æвдеу. (Æ 
къæхтæ йбæл исцæгъдуй.) 
Ф е к л а. Дæ гъуддагбæл дин зæрдиуагæй базилдтæн, æма боз 
нæ дæ, фал ма хилæ кæнис. 
Анучкин. О Фекла, мæн дæр расайдтай, францагау, дан, 
зонуй. 
Ф е к л а. Хъæбæр хуарз зонуй немуцагау дæр, уæдта алли- 
рдигонау дæр. 
А н у ч к и н. Мæнæй уотæ, æрмæстдæр уруссагау зонуй. 
Ф е к л а. Æма уоми лæгъузæй циййес? Уруссагау лæдæрддæр 
æй æма уруссагау дзоруй. Еугур дини лæгтæ дæр уруссагау дзурд- 
тонцæ. 
Я и ч н и ц а. Хæстæгдæр мæмæ æрбацæуай, æлгъистæ адæймаг! 
Ф е к л а (æхе дуарæрдæмæ ласгæй). Нæ дæмæ бацæудзæ- 
нæн, тæрсгæ ди кæнун. Нецæй туххæй дæр ду лæги рамардзæнæ. 
Я и ч н и ц а. Аци гъуддаг дин уотæ асланбæл нæ рацæудзæ- 
нæй. Мæнæ дæ пъæлицæмæ æркæндзæнæн, æма ’й базондзæнæ, 
æууæнкгин адæймаги куд фæссайунцæ, уой. Киндзагæн ба зæгъæ: 
«Цъамар дæ!» (Рандæуй.) 
Ф е к л а. Кæсай имæ, е ’цæгæй истæвдæ ’й. Нур, æвæдзи, 
исæвгун æй æма ймæ уотæ кæсуй — нихкъуæрд ин неке ратдзæ- 
нæй. Æз ба дин мадта зæгъун: ду дæхуæдæг æнаккаг дæ! 
А н у ч к и н. Уотæ сайæгой дæ, уой дин нæ зудтон. Уой ку 
зудтайнæ, и киндзагмæ уотæ некуцон ахурдзийнадæ ес, уæд мæ 
къах аци меддуар не ’рæвардтайнæ. (Рандæуй.) 
Ф е к л а. Уæ хуарзæнхæй, еугурæй дæр сансала бахуард- 
тайтæ æви раниуазтайтæ. Нæ сæмæ кæсис, алли рæуæнттæй хъау- 
гъагæнæг иссæнцæ! 
7-аг ФÆЗЗИНД 
Фекла, Кочкарев, Жевакин. 
Кочкарев Фекламæ æнгулдзæй амонгæй, къæл-къæлæй ходуй. 
Ф е к л а (мæстгунæй). Цæбæл ходæгæй мæлис? (Кочкарев 
уæддæр гъæрæй ходуй.) Ци устур гъуддаг æрцудæй! 
Кочкарев. И хуæрзгæнæг. Дессаг, ци дæсни æй гъуддаг 
кæнунмæ. Уайтагъддæр лæги æрбарæвдзæ кæнуй. (Уæддæр ма 
къæл-къæлæй ходуй.) 
282 

Ф е к л а. Касайтæ ймæ, цийнæй куд мæлуй. Æвæдзи, дæу 
ерунбæл дæ мадæн æ сæризунд фæццудæй. (Фæббостæ уогæй, 
рандæуй.) 
8-аг ФÆЗЗИНД 
Кочкарев, Жевакин. 
Кочкарев (уæддæр ма гъæрæй ходуй). Ехх, мæ бон нæбал 
æй фурходæгæй. Ести мæбæл ку не ’рцæуидæ. (Уæддæр ма ходуй.) 
Жевакини дæр уой ходунмæ ходæг æрахæста. 
Ж е в а к и н. Мæ зæрдæмæ цæуй де ’гъæлдзæгдзийнадæ... Ци 
эскадри службæ кодтан, уоми мичман Антон Иванович Петухов, е 
дæр раст дæу хузæн игъæлдзæг адæймаг адтæй. Де ’нгулдзæ ймæ 
ку равдистайсæ, уæд ибæл æгас бон къæл-къæлæй фæххудтайдæ. 
Уой ходунмæ ка нæ ниххудтайдæ! 
Кочкарев (нæоал ходуй). О Хуцау, хатир нин кæнæ. 
Амæй цæй хуæрзгæнæг ес? Мæнæ æз ку исфæндæ кæнон, уæд ес- 
нæййесæй дæр гъуддаг исирæздзæнæй. 
Ж е в а к и н. Æцæгæй дæр багъуддаг кæнисæ? 
Кочкарев. Æнæсайдæй. Кæмæнфæндидæр, ке ’й фæнди- 
дæр. 
Ж е в а к и н. Кæд уотæ ’й, уæд мин мадта мæнæ аци хæдзари 
хецауи багъуддаг кæнæ. 
Кочкарев. Дæуæн? Æма дæу ба уосæ цæмæн гъæуй? 
Ж е в а к и н. Куд, цæмæн? Лæги уосæ цæмæн фæгъгъæуй, 
уомæн. 
Кочкарев. Нæ зонис, æвæдзи, мулкæй имæ неци ес? 
Ж е в а к и н. Æппун имæ мулкæй (приданое) ку неци уа, 
уæддæр уæхæн хуæрзæгъдау кизги хæццæ цæрунбæл исарази ун 
æнгъезуй. 
Кочкарев. Уанæбæрæг си дæ зæрдæмæ ци фæццудæй? 
Ж е в а к и н. Дзæбæх исæвгун силгоймаг æй. Æз ба уæхæнттæ 
уарзун. 
Кочкарев (фæрсæрдæмæ дзоргæй). Кæсай амæ, æ хъуæл 
кумæти æнтъохуй. Цума ма æзиниккон æй. (Гъæрæй дзоруй.) Нæ, 
дæу уосæ хонун нæбал гъæуй. 
Ж е в а к и н. Куд нæ? 
Кочкарев. Гъулæг дин ма уæд, фал дæ гурикондмæ 
æркæсай! Уасæнги къах... 
Ж е в а к и н. Æма ци? 
Кочкарев. Гъо, æркæсай, ци хузæн дæ! 
Ж е в а к и н. Мадта уæддæр куд уасæнги къах? 
Кочкарев. Гъо, уасæнги. 
Ж е в а к и н. Гъенур мæ æфхуæргæ кæнис... 
Кочкарев. Æргомдинуойтуххæйдзорун, æмадææмбаргæ, 
лæдæргæ адæймагбæл нимайун. Гъо, æз дин багъуддаг кæндзæ- 
нæн. Æрмæст, æндæр силгоймаги. 
283 

Ж е в а к и н. Нæ, æндæр мæ неке гъæуй, æрмæстдæр аци 
силгоймаг. 
Кочкарев. Хуарз, ба дин æй гъуддаг кæндзæнæн, фал 
уæхæн дзурдæй: куд нæ мæ хъор кæнай, уæдта киндзагмæ дæр 
дæхе ма ’вдесæ, уотемæй. Æнæ дæхе дин дæ гъуддаг исараздзæ- 
нæн. 
Ж е в а к и н. Æнæ мæхе ба куд? Уæддæр мæ мæхе бавдесун 
нæ гъæудзæнæй. 
Кочкарев. Дуси нецæмæн гъæуис. Цо дæ хæдзарæмæ æма 
хезæ. Аци изæр алцидæр исараздзæнæн. 
Жевакин(æ къохтæ кæрæдзебæл сæрфуй). Е бæргæ 
хуарз уайдæ. Фал аттестат, уæдта мæ мæ хуарзæнхити номхигъд 
нæ гъæуй? Миййаг, киндзаги уони фæууинун ку бафæндæуа. 
Кочкарев. Неци гъæуй, дæ хæдзарæмæ цо æма хезæ. 
Изæрмæ дæмæ фæххабар кæндзæнæн. (Ра ’й æрветуй.) Гъо, мæ- 
тæй дæбæл мæлун! Цума Подколесин ба уотæ кæми радзебæл æй? 
9 аг ФÆЗЗИНД 
Кочкарев, Агафья Тихоновна, Жевакин. 
АгафьяТихоновна (аллирдæмæ ракæсæ-бакæсæ 
кæнуй). Рандæнцæ? 
Кочкарев. Гъо, рандæнцæ, ами си некебал ес. 
АгафьяТихоновна. Æллæх, куд зир-зир кодтон. 
Уæхæн уавæри некæдма бахаудтæн. Яичницай ци тарст фæккод- 
тон! Е ци тиран униау æй æ уосæн. Нæуæгæй ардæмæ ку не ’рба- 
цæуидæ. 
Кочкарев. Мæ тæрсæ, еци дууемæй æ финдз дæр некебал 
æрбадардзæнæй. 
АгафьяТихоновна. И æртиккаг ба? 
Кочкарев. Кæци æртиккаг? 
Жевакин(я? сæр дуарæй радаруй). Уæ, ци хъæбæр мæ 
фæндуй, еци сурхрос цитæ дзордзæнæй мæн туххæй, уой зонун! 
АгафьяТихоновна. Балтазар Балтазаровичæй зæгъун. 
Жевакин. Ах, нуртæккæ, нуртæккæ! (Æ къохтæ кæрæдзе- 
бæл дауй.) 
Кочкарев. Фу, дæлзæнхæ фæууæд. Æз 6а, зæгъун, ке кой 
кæнис. Æма е бунтон æдули ку æй. 
Ж е в а к и н. Цитæ дзоруй? Æ еци миутæ ин æппундæр нæ 
лæдæрун. 
АгафьяТихоновна. Мадта мæнмæ ба хъæбæр хуарз 
адæймаги хузæн фæккастæй. 
Кочкарев. Расуггæнагæ. 
Ж е в а к и н. Дессаг, нæ ’й лæдæрун, цитæ дзоруй? 
АгафьяТихоновна. Расуггæнагæ дæр ма æй? 
Кочкарев. Бахатир кæнæ, фал уомæй цъамардæр адæймаг 
нæййес. 
284 

Ж е в а к и н (гъæрæй). Уой ба ди нæ агурдтон. Кæд, зæгъун, 
ести æппæлæн дзубандитæ кæндзæнæ. Уæхæн миуæ ба дин неци- 
хузи ниххатир кæндзæнæн! 
Кочкарев (фæрсæрдæмæ дзоргæй). Кæцæй фæззиндтæй. 
(Агафья Тихоновнæмæ дзоруй сосæггайгомау.) Кæсай имæ, æ 
къæхтæбæл дæр нæ лæууй. Алли бон дæр еци гъæдон фæууй. Ра 
’й сорæ ардигæй, æма фæцæй. (Фæрсæрдæмæ дзоргæй.) Подко- 
лесин ба нур дæр ами нæма ’й. Ци æнаккаг æй. Барæн, уомæй ба 
мæ маст райсдзæнæн... (Рандæуй.) 
10 аг ФÆЗЗИНД 
Агафья Тихоновна æма Жевакин . 
Ж е в а к и н (фæрсæрдæмæ дзоргæй). Зæрдæ мин æвардта, 
дæ гъуддагбæл дин байархайдзæнæн, зæгъгæ. Фал мæбæл фесинмæ 
фæдздзурдта. (Гъæрæй дзоргæй.) Сударыня, ма йбæл баууæндæ. 
Агафья Тихоновна. Хатирæй мин фæууæд, цидæр кæ- 
нун... мæ сæр ресуй. (Гъавуй рацæунмæ.) 
Ж е в а к и н. Кæд, дæ зæрдæмæ естæмæй нæ цæун? (Æ 
сæрмæ амонуй.) Ами мин еу минкъий гæмæхгомау ке æй, уомæ 
мин ма кæсетæ. Е неци кæнуй. Резæнги фæсте уотæ бадæн, мæ 
сæригъунтæ рæхги нæуæгæй райрæздзæнæнцæ. 
Агафья Тихоновна. Цийфæнди дæр уо, мæнæн неци 
игъауги æй. 
Ж е в а к и н. Сау фрак ку искæнон, уæд мæ цæсгони цъарæ 
дæр уорсдæр зиндзæнæй. 
Агафья Тихоновна. Куд дин хуæздæр æй, уотæ кæнæ. 
Хуарзæй изайæ! (Рандæуй.) 
11-аг ФÆЗЗИНД 
Еунæгæй, æ фæсте дзоруй. 
Жевакин. Сударыня, бахатир кæнетæ, ци рæуонæй, цæ- 
мæн? Ести бæрæг æййеп мæмæ иссердтай? Рандæ ’й, дессаг ха- 
бар. 
Нур æвддæсæймаг хатт еци еухузи уавæри бахаун: райдайæни 
гъуддаг рараст уй, фал кæронмæ ба фæггуз уй. (Уагпи сагъæси 
рацо-бацо кæнуй.) Гъо, гъенур мин айæ, ке курдтон, уонæй æвддæ- 
сæймаг æй. Цума йæй ци губуни нез гъæуй? (Расагъæс кæнуй, 
æхемæ æркæститæ кæнуй, фал неци сек хæссуй...) 
Цæуон, нæхемæ кири мин æмдзæвгитæ адтæй. Уони нихмæ 
ба, бæлвурд, неке фæллæудзæнæй. Уæддæр мæмæ дессаг кæсуй, 
райдайæни, цума гъуддаг рараст æй. Æвæдзи, фæстæмæ разелун 
гъæуй. (Рандæуй.) 
285 

12 аг ФÆЗЗИНД 
Æрбацæунцæ Подколесин æма Кочкарев, сæ дууæ дæр фæстæмæ 
гъæуæйттæгæнгæй. 
Кочкарев. Нæ нæ фæууидта. Кастæ ймæ, æ фий цæй 
уæнгæ æруагьта? 
Подколесин. Уой дæр Агафья Тихоновна иннети хузæн 
раздахта? 
Кочкарев. Цæхгæр. 
Подколесин(я? билибуни бахудтæй). Кунæг гьулæг нæ 
фæууй, лæгæн «нæгъ» ку фæззæгъунцæ, уæд. Нур дæр ми нæма 
æруагæс кæнуй, иннæ уосгорти æхсæн мæн равзурста, е. 
Кочкарев. Цитæ дзорис! Æ зæрдæмæ уотæ бацудтæ æма 
дессаг. Уæхæн уарзт: ци берæ дзæбæх нæмттæ 6а дæбæл исæвард- 
та. Æ фурдессагæй кæми ’й, уой дæр нæ зонуй. 
Подколесин (сæрустурхузæй байдзулдæй). Уотæ ба, 
силгоймаги ку фæндæуа, уæд ци дзурдтæ не ’ссердзæнæй: мæ мин- 
къий къембур, мæ хъæбуза, сау къубарæ... 
Кочкарев. Етæ уоййасæ дессаг нæ ’нцæ, мæнæ ’й ку 
’рхонай, уæд æй уиндзæнæ, ци фæлмæн дзурдтæ си игъосдзæнæ, 
уой. Æррæстæ тайдзæнæ. 
Подколесин(д? билибуни ходуй). Уанцон нæ ’й. 
Кочкарев. Арт дин хуæрун. Гъæйдæ, гъенур ба нæ гъуд- 
дагбæл лæмбунæг æрдзорæн. Нуртæккæ ин дæ зæрдиуагæ балæ- 
дæрун кæнæ æма си еци фæдбæл дзуапп агорæ. 
Подколесин. Уотæ рæхги куд, цитæ дзорис? 
Кочкарев. Æндæр некуд, æрмæстдæр аци сахат... А, мæнæ 
æхуæдæг дæр фæззиндтæй. 
13-аг ФÆЗЗИНД 
Ка ’дтæнцæ етæ, уæдта Агафья Тихоновна. 
Кочкарев. Сударыня, мæнæ дæмæ æрбахудтон еу мæлуй- 
наги, дæ рази лæууй. Ай хузæн уарзгæ некæд фæууиндæй. 
Подколесин (ба 9й æсхуайуй æма ин сабургай дзоруй). 
Гъенур ба и гъуддаг еугур дессаг никкодтай. 
Кочкарев (Подколесинæн). Неци кæнуй, неци. (Агафья 
Тихоновнæн сабургай.) Æндиуддæр уо æ хæццæ. А не ’уазæг æгæр 
хуæдæфсæрмæ æй. Де ’рфгутæ дæр базмæлун кæнисæ, дæ цæстæ 
дæр имæ фæнникъолæгау кæнисæ. Уæдта, цума æнæбари, уотæ 
дæ усхъæ дæр байгон кæнæ. Уадзæ æма и æнаккаг кæса. 
Гъæйдæ, хебæраги бал уæ уадзун. Æз бал хуæрæндонæмæ ба- 
кæсон, уæдта — цæлгæнæнмæ. Нуртæккæ официант æрбацæудзæ- 
нæй æма нин æхсæвæрæн еститæ æрцæттæ кæнæд. Ка ’й зонуй, еу 
дзæбæх сæнæ дæр æрхæссонцæ... Гъæйдæ, уадзун бал уæ. (Под- 
колесинмæ дзоруй.) Æндиуддæр, æндиуддæр уо! (Рандæуй.) 
286 

14 аг ФÆЗЗИНД 
Подколесин æма Агафья Тихоновна. 
Агафья Тихоновна. Дæ Хуцауи хатирæй, бадгæ искæнæ. 
Исбадунцæ æма неци дзорунцæ. 
Подколесин. Сударыня, уарзис лодкай накæ кæнун? 
Агафья Тихоновна. Гъома, куд накæ? 
Подколесин. Мæ гъæуи сæрди хъæбæр дзæбæх æй 
лодкай накæ кæнун. 
Агафья Тихоновна. Æз дæр еуæй-еу хат мæ зонгити 
хæццæ уæхæн рауæнтæмæ фæццæун. 
Подколесин. Аци сæрдæ цауавæр уодзæнæй, Хуцау æ 
зонæг. 
Агафья Тихоновна. Тæходуй, хуарз рæстæг ку никкæ- 
нидæ. 
Дууемæй дæр неци дзорунцæ. 
Подколесин. Сударыня, фулдæр циуавæр деденæг 
уарзис? 
Агафья Тихоновна. Карздæр тæф ка кæнуй уой: дари- 
чин (гвоздикæ). 
Подколесин. Силгоймаг деденгути хæццæ федауй. 
Агафья Тихоновна. Е раст æй: деденгутæ ка нæ уарзуй. 
Ниссабур æнцæ. 
Аци хуцаубони кæци аргъауæни адтæ? 
Подколесин. Вознесенский аргъауæни. Уой размæ къуæ- 
рей ба Хъазани устур аргъауæни. Уогæ си ци игьауги ес: кæци- 
фæнди аргъауæни дæр исковæ. Æрмæст Хъазайнаг аргъауæн ай- 
йевдæр фæлгонцгонд адтæй медæгæй. 
Неци дзорунцæ. Подколесин е ’нгулдзитæй дæгæрна кæнуй стъолбæл. 
Мæнæ тагъд екатеринграфаг озер (гуляние) уодзæнæй. 
Агафья Тихоновна. Гъо, æнгъæлдæн, мæйи фæсте. 
Подколесин. Мæйæ дæр имæ æнхæст нæбал ес. Аци бон 
æстæймаг. (Е нгулдзитæбæл бæнттæ нимайуй.) Фарæстæймаг, 
дæсæймаг... дууæ æма инсæй боней фæсте. 
Агафья Тихоновна. Мæнæ куд тагъд æрхъæрттæй. 
Подколесин. Æз аци бон дæр нæбал банимадтон. 
Нигъгъос бабæй æнцæ. Подколесин нæуæгæй дæгæрна кæнун райдæдта е 
’нгулдзитæй. Æппунвæстаг е шляпæ райсуй æма æ сæрæй ниллæг æрковуй. 
Агафья Тихоновна. Цæунмæ гъаветæ?.. 
Подколесин. Хатир бакæнетæ, кæд ми исгъигæ айтæ, 
уæд. Цæунмæ гъавун. 
Агафья Тихоновна. Цæмæн уотæ зæгъис, дæ ами ун мин 
æхцæуæн адтæй. 
287 

Подколесин (идзулгæй). Мæнæй уотæ ба ми исзæрдцъæх дæ. 
Агафья Тихоновна. Цæмæн уотæ зæгъис, нæгъ. 
Подколесин. Мадта-ма, кæд, æнгъездзæнæй, уæд еу 
æндæр хатт изæрæрдæмæ фæззиндзæнæн, æма бабæй... 
Агафья Тихоновна. Табуафси, мæнæй дин нади барæ ес. 
Кæрæдземæн сæрæй æрковунцæ. Подколесин рацæуй. 
15 аг ФÆЗЗИНД 
Агафья Тихоновна еунæгæй. 
Агафья Тихоновна. Ци хуæрзæгъдау адæймаг æй. Фал 
цидæр тагъд рандæ ’й, ба маймæ игъустайнæ. 
Мæн дæр еу дууæ загъди кæнун фæндадтæй, фал куддæр нæ- 
бал исарæхстæн. Мæ зæрдæ цидæр æнахур тæпп-тæпп кæнун рай- 
дæдта. Æмбесонди хуарз адæймаг. Цæуон, мæ фиди хуæрæн раха- 
бæрттæ кæнон. (Рандæуй.) 
16аг ФÆЗЗИНД 
Æрбацудæнцæ Подколесин æма Кочкарев. 
Кочкарев. Цæмæн фæццæуæг дæ уæхемæ? Ци æдзæллаг 
миутæ кæнис? 
Подколесин. Мадта ма ци хуарздзийнадæмæ лæууон. Ци 
æнгъизтæй, уой ин загътон. 
Кочкарев. Дæ зæрдиуагæ ин раргом кодтай? 
Подколесин. Нæ, уой уæнгæ ба не ’рхъæрттан. 
Кочкарев. Дæ миутæбæл сагъæс кæнис? Хъæбæр хуарз æй 
ку зонис, сахатти фæсте нæ аргъауæнмæ цæун гъæуй. 
Подколесин. Цитæ дзорис? Аци бон аргъауæнмæ. 
Кочкарев. Цæмæннæ ба? Дзурд мин ку равардтай, куддæр 
иннæ уосгорти ратæрай, уотæ цæттæ дæн. 
Подколесин. Нур дæр «нæгъ» нæ зæгъун. Фал мæ еу 
мæйи бæрцæ рæстæг куд нæ гъæуй. 
Кочкарев. Мæйæ! 
Подколесин. Гъай-гъай, мадта. 
Кочкарев. Дæ сæризунд фæццудæй? 
Подколесин. Мæйæй раздæр не ’срæвдзæ уодзæнæн. 
Кочкарев. Æз официантки хæццæ ку бадзубанди кодтон 
æхсæвæри туххæй. Æдули! Байгъосай, Иван Кузьмич, ма ниццæх- 
гæрмæ уо, нур æрхонæ. 
Подколесин. Барæнæуай, ме ’нсувæр, нур цитæ дзорис? 
Аци фæдбæл куд рагъуддаг кæнон? 
Кочкарев. Корун ди. Кæд дæ дæхе туххæй нæ фæндуй, 
уæдта ’й мæн туххæй ракорæ. 
Подколесин. Уотæ не ’нгъезуй. 
Кочкарев. Æнгъезуй, алцидæр æнгъезуй. Корун ди, ма 
288 

ниггурумухъ уо. Зундгии лæг дæ æма рагъуди кæнай. Экспедитор 
ке дæ, уой туххæй дин нæ козбау кæнун. Фал дæ берæ уарзун. 
Гъæйдæ, лæдæргæ адæймаг дæ æма исарази уо. 
Подколесин. Ку федауидæ, уæд... 
Кочкарев. Иван Кузьмич, мæ хъазар адæймаг. Гъæйдæ, 
кæд дæ фæндуй, уæд дин мæ уæргутæбæл дæр лæуун. 
Подколесин. Цæмæн гъæуй?.. 
Кочкарев(я? уæргутæбæл æристуй). Гъа, уинис, корун 
ди. Исарази уо, цалинмæ цæрон, уæдмæ дæр дин еци хуарздзий- 
надæ нæ байронх уодзæнæн. 
Подколесин. Нимайун дæ, фал неци уайуй гъуддагæй! 
Кочкарев (исистадæй æма æ фурмæстæй ниццæлхъ 
ласта). Дзæргъæ! 
Подколесин. Еци ном дæхецæн уадзæ. 
Кочкарев. Гъæла. Ауæхæн си нæма фæууиндæй. 
Подколесин. Æлгъетæ, æлгъетæ. 
Кочкарев. Ке туххæй фæййархайдтон, цæй туххæй? 
Еугур гъуддæгтæ дæр мæнæ дæу гъæла сæри хуарздзийнадæн. 
Мæнæн ба си циййес? Нуртæккæ дæ нихъхъудти уадздзæнæн. 
Подколесин. Æма дин тухæ еске кæнуй. Исуæгъдæ мæ 
кæнæ. 
Кочкарев. Æз дин ку нæ багъуддаг кæнон, уæд дæ дуйне- 
бæл гъæлайæй байзайдзæнæ. 
Подколесин. Æма си дæуæн ци уæлдай ес? 
Кочкарев. И, къудурсæр, дæу хуарзæнхæн архайун. 
Подколесин. Æнæмæтæ уо. Дæхе уæнтæ дæ хуарздзий- 
нæдтæ. 
Кочкарев. Фесæфæ ардигæй! 
Подколесин. Рандæуодзæнæн, ма тухсæ. 
Кочкарев. Уордæмæ ’й дæ фæндаг. 
Подколесин. Ма тухсæ, рандæуодзæнæн. 
Кочкарев. Цо, цо, æма дæ зæнгæ ци басæтта. Расуг 
бæхтæрæг дин æ бæхти дышлой дæ хорхи хæтæл ци баргъæва! Ду 
чиновник нæ дæ, фал дивили пъæсту. Мах æхсæн нецибал ес, æма 
дæ куд нæбал фæууинон, уотæ бакæнæ! 
Подколесин. Ма тæрсæ, нæбал мæ фæууиндзæнæ. 
(Рандæуй.) 
Кочкарев. Дæ зæронд лимæн, дæ сайтани хаймæ цо! (Дуар 
байгон кæнуй æма ма æ фæсте рагьæр кæнуй.) Гъæла! 
17-аг ФÆЗЗИНД 
Кочкарев еунæгæй байзадæй, мæстгунæй дууердæмæ кæнуй. 
Кочкарев. Ауæхæн æдули мæ дуйнебæл некæдма фæууид- 
тон. Уогæ, мæхуæдæг дæр сæргъæн, æдули дæн. Цæбæл иселлæг 
дæн, мæ хъур ку ниййасустæй? Мах кæрæдземæн ка йан. Ци сай- 
тани хай мæ иселлæг кодта? Мæхе цæбæл ухерий бафтудтон? Сæри- 
19 Къибирти Амурхан 
289 

сæфт дæр фæууæд. Нæ ’й лæдæрун, аци ихæс мæхемæ цæмæн 
райстон? Еуæй-еу хатт, лæг ци фæккæнуй, уой æнхæст нæ фæл- 
лæдæруй. Куд цъамар æй! Ци илгъаг, æнаккаг æй. Уотæ мæстгун 
имæ дæн, æма ’й дзæбæх æррæгъæд кæнинæ... Æма мин бустæги 
гъулæг ба ци æй — уартæ æхецæн рандæ ’й, æнæмæтæ, æнæсагъæ- 
сæй. Бацæудзæнæй æ фатермæ, радæргъæмæ уодзæнæй æ хуссæ- 
ни æма лолæ думдзæнæй. Илгъаг фæлдесонд. Фæууй æнадæ адæй- 
мæгтæ, фал си амæн 6а æмбал нæййес. 
Нæ-ннæ, уотемæй ба ’й нæ рауадздзæнæн, фудæнæн дæр æй 
фæстæмæ æздахдзæнæн и фунуктъизи. Нæ мин фæлледздзæнæй, 
цæуон, и цъамари æрбакæнон. (Фæууайуй.) 
18-аг ФÆЗЗИНД 
Æрбацæуй Агафья Тихоновна. 
Агафья Тихоновна. Æллæх, æллæх, мæ зæрдæ уотæ 
гупп-гупп кæнуй, æма дзорунгъон дæр нæ дæн. Кæцифæнди 
æрдæмæ дæр мæхе ку разелун, уæд, цума, Иван Кузьмич мæ уæл- 
гъос лæууй. Æзинæ дæр ма мæ бунтон æндæр цæбæлдæр гъуди 
кæнун фæндадтæй. Нур ба æдзохдæр Иван Кузьмич мæ цæститæ- 
бæл гъазуй. (Еу рæстæг неци дзоруй.) Гъенур бæрæг æй, мæ цар- 
ди æййивддзийнадæ цæудзæнæй. Фæткæмæ гæсгæ мæ аргъауæнмæ 
бахондзæнæнцæ... уæдта мæ нæлгоймаги хæццæ еунæгæй ниууадз- 
дзæнæнцæ — уф! Мæ бауæр нирризтæй. Хуæрзбон зæгъæ дæ киз- 
гон цардæн! (Кæуй.) Ци дзæбæх æнæмæтæй æрвистон мæ рæс- 
тæг... Нур ба мин гъа, киндзи цæугæ рауадæй! Цæйбæрцæ исуо- 
дзæнæнцæ сагъæстæ, сувæллæнттæ... Биццеутæ хиликъи фæуунцæ, 
кизгутти ба киндзи æрветæ. Бæргæ, дзæбæх лæгтæмæ ку æрцæуи- 
уонцæ, фал сæ лæгтæ расуггæнагитæ ку уонцæ, уæдта адæймаги æ 
дуйней цард дæр нæ гъæуй. (Кæун бабæй райдæдта.) Мæ кизгон 
догæ дæр уотæ рохс н ’адтæй, авд æма мæбæл инсæй анзи æнхæст 
нæма цæуй. (Æ дзурди уагæ раййевуй.) Нур, цума, Иван Кузь- 
мич уойбæрцæ ци ракæнæ-бакæнæ кæнуй? 
19 аг ФÆЗЗИНД 
Агафья Тихоновна æма Подколесин. Кочкаревæй сце- 
нæмæ дуарæй бансонуй дууæ къохемæй. 
Подколесин (къуæзгæ-къуæзун дзоргæй). Сударыня, 
хатир, æз дин еу гъуддаг зæгъунмæ фездахтæн. Фал мæ рагацау 
зонун фæндуй: ци дин зæгъон, е дæмæ дессаг нæ фæккæсдзæнæй? 
АгафьяТихоновна. Æппундæрмацæбæлдузæрдугкæнæ, 
— ду мин цийфæнди ку зæгьай, уæддæр мин æхцæуæн уодзæнæй. 
Агафья Тихоновна никки хъæбæрдæр нифсæрми уй. Æ цæстингас нил- 
лæгдæр æруадзуй. Еци рæстæги æрбацæуй Кочкарев æма ислæууй Под- 
колесини фæсте. 
Подколесин. Ци зæгъдзæнæн, уой нурмæ некæдма 
290 

фегъустайсæ. Уой зæгъунмæ гьавун... Нæ, æндæр хатт æй зæгъ- 
дзæнæн. 
Агафья Тихоновна. Æма уогæ ци æй? 
Подколесин. Мæнæ... Фæндуй мæ зæгъун, фал куддæр 
дузæрдуг кæнун. 
К о ч к а р е в (е ’нгулдзитæ дзиуарæвæрд искæнгæй, æхе- 
цæн дзоруй). Хицауи туххæй, айæ циуавæр адæймаг æй! Лæг нæ 
’й, цидæр неци, ходуйнаггæнæг, зæронд уоси басмахъ. 
Агафья Тихоновна. Цæбæл дузæрдуг кæнис? 
Подколесин. Нæ ’й лæдæрун, цидæр гурусхæдзийнадæ 
мæмæ ес. 
Кочкарев (гъсерæй). Гъе, сударыня, нæ ’й уинис: фæндуй 
æй, цæмæй ин аразий дзуапп радтай. Гъæйдæ, аци мæгурдæйраги 
зæрдæ исрохс кæндзæнæ æви? 
Агафья Тихоновна. Æз уотæ нæ зæгъун æма ’й иснив- 
гун кæндзæнæн. Фал арази ба дæн. 
Кочкарев. Нурмæ дæр уин уотæ гæнгæ адтæй. Кæрæ- 
дземæ уæ къохтæ раттетæ. 
Подколесин. Нуртæккæ. (Æ гъоси ин цидæр дзорунмæ 
гъавуй. Кочкарев имæ æ тумбулкъохæй бавзедуй...) 
Кочкарев (сæ къохтæ син еу гæнгæй). Гъæйдæ, Хуцау 
уин агъазгæнæг уæд. Æхцæуæн мин æй уæ гъуддаг. Цард баеу 
кæнун, е устур гъуддаг æй. Уони дзорунмæ мин нур рæстæг нæй- 
йес. Гъæйдæ, Иван Кузьмич, гъенур ба дæ бон æй киндзæн раба 
кæнун. 
Неци кæнуй, сударыня, раба дин кæнæд. (Агафъя Тихоновна 
æ цæститæ дæлæмæ æруадзуй.) 
Подколесин. Сударыня, гъенур ба мин барæ радтæ. (Раба 
ин кæнуй æма ин æ къохбæл æрхуæцуй.) Ци рæсугъд къох дин ес, 
ци дессаг къох. Нуртæккæ нин аргъауæнмæ цæугæ ’й, тæккæ гъенур. 
Агафья Тихоновна. Е ба куд, æгæр тагъд нæ кæнæн? 
Подколесин. Нæ кæнæн тагъд. Æвæстеуатæй нин ар- 
гъауæнмæ цæугæ æй. 
Кочкарев. Е дин лæг. Рагæй дæр æй зудтон, дæ бон берæ 
хуарз гъуддæгтæ исаразун æй. Гъенур ба, Агафья Тихоновна, ду 
дæр тагъддæр раййевæ дæ дарæс. Аци гъуддаги туххæй цæттæ æй 
каретæ, уæдта адæнмæ дæр рарвистон. Айфонмæ етæ аргъауæни 
æнцæ. Дæ киндздзон дарæс рæвдзæ æй, æвæдзи. 
Агафья Тихоновна. Мадта, рагæй цæттæ ’й. Нуртæккæ 
мæхе рарæвдзæ кæндзæнæн. 
20-аг ФÆЗЗИНД 
Кочкарев æма Подколесин. 
Подколесин. Арфæ дин кæнун, ме ’рдхуард. Гъенур 
бæрæг æй, мæ гъуддагбæл мин цæйбæрцæбæл зæрдиуагæй зилдтæ, 
е. Е нæ лимæндзийнади бæрæггæнæн æй. Дæ хуарздзийнадæ дин 
291 

некæд байронх уодзæнæн. (Еци игъæлдзæгæй.) Уалдзæги мин дæ 
фиди цирт æнæ бабæрæггæнæн нæййес. 
Кочкарев. Мæнæн дæр æхцæуæн æй уæ хабар. Рацæуай, 
раба дин кæнон. (Фиццаг ин æ еу росæн, уæдта иннæ росæн раба 
кæнуй.) Дæ цард дæхе фæндон куд уа, Хуцау уой зæгъæд. (Ба 
кæнунцæ.) Нивæй хайгин уотæ. Берæ сувæллæнттæ уин ци исæн- 
тæса... 
Подколесин. Гъенур, æппунвæстаг, цард ци ’й, уой 
банкъардтон. 
Кочкарев. Æхцæуæн мин æй, æхцæуæн. Нур ба цæуон 
æма æркæсон, фингæ куд бафснайдтонцæ. Еци фæдбæл фæстæмæ 
æрбаздæхдзæнæн. 
21-аг ФÆЗЗИНД 
Подколесин еунæгæй. 
Подколесин. Æцæгæй æз нурмæ ци адтæн? Цардæн æ 
нисан ци æй, уой зудтон? Нæ, неци ин лæдæрдтæн! Æнæ уосæй ци 
рæстæг рарвистон, уой ци исхундæуа? Цардтæн, службæ кодтон, 
хустæн. Еу дзурдæй, а зæнхæбæл адтæн дзæгъæл æма хумæтæги 
цæрæг. Гъенур æй фæууидтон, ци гъæла фæуунцæ, уосæ ка нæ 
фæххонуй, етæ сæ еугур дæр. Æма ци берæ æнцæ уæхæн курмæги 
цæрæг адæн. Æз ескæци бæсти паддзах ку уайнæ, уæд еугуремæн 
дæр туххæйти уоститæ хонун кæнинæ. 
Дессаг мæмæ кæсуй, еу къуар минутти рацæудзæнæй, æма уос- 
гин исуодзæнæн. Æвеппайди уæхæн æхцæуæндзийнадæ банкъар- 
дзæнæ, кæци фæууй æрмæстдæр аргъæутти. 
Фал, иннердæмæ рагъудигæнгæй ба, куд уайуй? Дæ дуйней 
царди медæгæ дæхебæл архъан багæлстай. Уой фæсте ба фæсмо- 
нæй мæлæ, нецибал гæнæн уодзæнæй, гъуддаг конд æрцудæй. 
Мæнæ нур дæр: ци ма ракæндзæнæ? Æндегæй хуæрзрæвдзæй ка- 
ретæ лæууй. Æма нур ардигæй рандæуæн ба набал ес? Гъай-гъай, 
нæбал æнгъезуй. Дуари рацæуæни алкæмидæр адæн лæууй. Май- 
ди-ма дæ еске рафарста: кумæ, цæмæн? Не ’нгъезуй, нæгъ! Мæнæ 
ами ба къæразгæ игон: нур абæлти ба? (Бацæуй къæразги размæ.) 
Уоййасæ бæрзонд нæ ’й а ниххезæн. Фал æнæ шляпæй дæр куте- 
мæй? Уогæ æд шляпæ нæ райгурдтæн. Мадта равзарон. (Къæраз- 
гæмæ исхезуй æма исковуй: «Хуцау, байагъаз кæнæ». Уотемæй 
гъæунгæмæ æргæпп кæнуй. Фæссценæ нæтуй æма гъæрзуй.) Ох, 
ци бæрзонд адтæй! Гъей, бæхтæрæг! 
Бæхтæрæги дзурд: «Гъæунцæ бæхтæ». 
Подколесини дзурд: «Семенови хеди размæ мæ баласæ». 
Бæхтæрæги дзурд: «Дууæ саурий, æнæ уæлдай дзубандийæй». 
Подколесини дзурд: «Гъæйдæ, рахуæцæ!» 
(Бæхтæрæг бæхтæ ниххуайуй æма дæгæрнагæнгæ раев- 
гъуйунцæ.) 
292 

22-аг ФÆЗЗИНД 
Агафья Тихоновна æ киндздзон дарæси æфсæрмигæнгæй, æ 
цæститæ бунмæ æруадзуй. 
Агафья Тихоновна. Нæ ’й лæдæрун, ци кæнун, уой. 
Фурæфсæрмæй бабæй мæ зир-зир цæуй. Кæми æй, тæходуй, ес- 
тæй туххæй æндæмæ ку рауаидæ. (Æфсæрмигæнгæй аллирдæмæ 
рагъæуай кæнуй.) Мадта ци фæцайдæ? (Дуаррайгон кæнуй дзат- 
мамæ æма дзоруй.) Фекла, кумæ рандæ ’й Иван Кузьмич? 
Игъусуй Фекли дзурд: «Уоми æй». 
Агафья Тихоновна. Кæми уоми? 
Ф е к л а (медæмæ æрбацæугæй). Мæнæ аци рауæн бадтæй, 
аци уати. 
Агафья Тихоновна. Ами некæми æй. 
Ф е к л а. Мадта æндæмæ дæр нæ рацудæй, æрбацæуæни бад- 
тæн. 
Агафья Тихоновна. Мадта ци ’рбацæй? 
Ф е к л а. Нæ зонун. Фæстегæй ци æрбацæуæн ес, уобæлти ма 
рандæ уæд. Кенæ ба, кæд, Арина Пантелеймоновни уати бадуй? 
Агафья Тихоновна. Мæ фиди хуæрæ, мæ фиди хуæрæ! 
23 аг ФÆЗЗИНД 
Ка ’дтæнцæ етæ, уæдта Арина Пантелеймоновна. 
Арина Пантелеймоновна (еци хуæрзарæзтæй). Ци 
’рцудæй? 
Агафья Тихоновна. Иван Кузьмич ами æй? 
АринаПантелеймоновна. Мæнмæ не ’рбацудæй. 
Ф е к л а. Æрбацæуæни дæр æй нæ фæууидтон, æз уоми бад- 
тæн. 
АгафьяТихоновна. Мадта ами дæр ку нæ ’й. 
24 аг ФÆЗЗИНД 
Ка си адтæй, етæ, уæдта Кочкарев. 
Кочкарев. Ци хабар æй? 
Агафья Тихоновна. Иван Кузьмич фæццидæр æй. 
Кочкарев. Ци фæууа, мадта? Рандæ ’й? 
Агафья Тихоновна. Нæгъ, æндæ нæ рацæй. 
Кочкарев. Еба дессаг æй — ами дæр нæ ’й, æндæ дæр нæ 
рацæй? 
Ф е к л а. Гъенур е ци фæууа? Раззаг уати бадтæн, мæ буна- 
тæй æнкъусгæ дæр нæ фæккодтон. 
Арина Пантелеймоновна. Мадтафæстегæй æрбацæуæн 
асийнæбæл дæр нæ ниххизтайдæ. 
293 

Кочкарев. А мæ сайтани хай нæ ’й? Мадта уатæй дæр нæ 
рандадтайдæ. Æхе ма баримæхсæд? Иван Кузьмич, кæми дæ, гьæ- 
ла миутæ ма кæнæ, тагъддæр рацо! Е циуавæр гириз æй? Аргъауæн- 
мæ цæун гъæуй, байрæги æй! (Скъаппи дуар райгон кæнуй, къе- 
лати бунмæ дæр бакæсуй.) Устур дессаг æй, гъа! Нæ, нæ рандад- 
тайдæ, неци хузи. Ами æй, уæртæ е шляпæ дæр иннæ уати. Æз æй 
уоми барæй ниввардтон. 
Арина Пантелеймоновна. Мæнæ ма и кизги дæр ку 
бафæрсианæ. Уæдæй-уæдмæ гъæунги адтæй æма ести зонуниау 
æй... Дуняшка! Дуняшка!.. 
25-аг ФÆЗЗИНД 
Ка ’дтæнцæ, етæ, уæдта маДуняшка. 
Арина Пантелеймоновна. Кæми ’й Иван Кузьмич, нæ 
’й фæууидтай? 
Д у н я ш к а. Къæразгæбæл рагæпп кодта. 
Агафья Тихоновна ницъцъæхахст кæнуй, æ къохтæ кæрæдзебæл 
десгæнгæй æртъæпп кæнуй. 
Æртемæй еумæ. Къæразгæбæл! 
Д у н я ш к а. О, ку рагæпп кодта, уæд бæхтæрæгмæ фæдз- 
дзурдта æма рандæнцæ. 
Арина Пантелеймоновна. Уой æцæгæй дзорис? 
Кочкарев. Уотæ неци хузи униау æй, сайгæ кæнис! 
Д у н я ш к а. Хуцауистæн, рагæпп кодта. Инсад уæйæгæнæг 
къупец дæр æй фæууидта. 
Арина Пантелеймоновна (Кочкаревмæ хæстæгдæр 
бацæугæй). Гъи, нæ фидихай, ра нæбæл айуан кæнай æма рахо- 
дай, уой туххæй æргъуди кодтай аци миуæ? Ходдуйнагæй нæ зо- 
нис? Æртинсæй анзей дæргъи уæхæн æгадæ уавæри некæдмæ ба- 
хаудтæн. Гъе уой туххæй дин, нæ фидихай, кæд раст лæг дæ, уæд 
дæ цæсгонбæл бату кæндзæнæн. Ци миуæ бакодтай, уомæ гæсгæ 
ду цъамар лæг дæ. Æгас адæни рази нæ фæхходуйнаг кодтай. Лæги 
ном хæсгæй, æз уотæ некæд бакæндзæнæн. Уотемæй ба æхе дво- 
рянин хонуй. Дæ дворяндзийнадæ, æвæдзи, æнаккаг æма фæливд 
миутæ кæнунæй æвдесис! 
Кочкарев сах лæугæ байзадæй, цума æрвдзæф фæцæй, уоййау. 
Фекла. Ци? А мæнæ гъуддаг кæнунмæ æхе хуæрзарæхст ка 
хонуй, е æй! Гъо, æз кæмæн фæгъгъуддаг кæнун, етæ уотæ дессаг 
кæд нæ фæуунцæ, уæддæр хатир бакæнæ, къæрæзгитæй нæ фæг- 
гæппитæ кæнунцæ. 
Кочкарев. Ниууадзетæ, сæнттæ ма цæгъдетæ, нуртæккæ 
мæмæ кæсайтæ, цума ’й фæстæмæ не ’рбаздахдзæнæн. (Рандæуй.) 
Ф е к л а. Цо, æрба ’й кæнæ! Цума киндзæ хонуни гъуддæгтæ 
нæ зонис, уоййау. Дуарбæл дæр ма ку ралигъдайдæ, фал къæразгæ- 
бæл расæррæт кодта. Уотемæй гъуддаг ци устур зин балæдæрæн æй. 

СÆРГÆНДТÆ 
Дигоргом 5 
Радзурдтæ 
Дигис 6 
Уорази бийнонтæ 8 
Сугьзæрийнæ æстъалу 11 
Дзæрдæг 15 
Æхсæйвон бæлæутæ — 
Амонд 16 
Гæстæн 17 
Æнахур маргъ 18 
Хумони катай 19 
Хæрæгнасæ 20 
Бич 21 
Фæстаг саг 25 
Мамаз 27 
Еу сæумæ 30 
Дор - 
Е дин минæвар 31 
Фæсмон 34 
Фудкиндзи фæццо! 36 
Созури кæрцæ 39 
Æхсæвæ будуйрон стани 40 
Бекмæрзай лæдзæг 42 
Хелаги фид 44 
Æнамонд тугъдон 46 
Мæ фиди хæццæ 50 
Фунх фæткъутæ 53 
Бæхтæ, бæхтæ 54 
Адæни хуарзæнхæ берæ й 58 
Сæлафири фæстаг цауæн 63 
Берæ æнзти фæсте 66 
Хъисмæт 68 
295 

Тæлмацтæ 
Мадтæл къамбец. Грант Матевосян 
Туйгъан. Джума Ахуба 
Зæронд лæг æма денгиз. Эрнест Хемитуэй 
Аргъæуттæ æма æмбесæндтæ. Леонардо да Винчи 
Балци Арзруммæ. А.С. Пушкин 
Муму. И.С. Тургенев 
Уацайраг. Гурджибети Блашка 
Тогæйдзаг киндзæхунд. Федерико Гарсиа Лорка . 
Уосæракурд. Н.В. Гоголь 
Литературно-художественное издание 
Кибиров Амурхан Яковлевич 
ДИГОРИЯ - ДУШИ МОЕЙ ОТРАДА 
Рассказы и переводы 
на дигорском языке 
Редактор М.А. Будаева 
Художник Н.Ф. Васнленко 
Технический редактор А.В. Ядыкина 
Компьютерная верстка Д. О. Амбаловой 
Сдано в набор 26.01.18. Поддшсано к печатн 10.07.18. 
Форматбумагн 60x901/№. Бум. офс. М? 1. Гарн. шрифта «Кудряшов». 
Печать офсетная. Усл.-п.л. 18,5. Учетно-изд. л. 18,31. Тираж 300 экз. 
Заказ № 609. С 7. 
Комитет по делам печати и массовых коммуникацнй 
Республикн Северная Осетия-Алания. 
ГУП «Издательство «Ир», 
362040, г. Владикавказ, проспект Мнра, 25. 
Отпечатано в АО «Осетия-Полнграфсервнс* 
362015, РСО-Алання, г. Владнкавказ, пр. Коста, 11 
тел.: 8(8672)25-96-18 
.75 
.88 
100 
150 
166 
198 
219 
220 
255 


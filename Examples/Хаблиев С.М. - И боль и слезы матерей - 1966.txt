говесть 

ЦÆГАТ ИРЫСТОНЫ ЧИНГУЫТЫ РАУАГЪДАД 
ОРДЖОНИКИДЗЕ * 1966 

Зилгæйы кой куыннæ æрыхъуыстаиккат! Уырдыюн 
дæи æз. Æмæ искуы ныхас куы рацæуы, Зилгæ та цæ- 
мæй зындгонд у, зæгъгæ, уæд, миййаг, хистæртæ 
хъæубæсты номдзыд, адæмы нымайыныл не ’схæцынц. 
Сæ дзуапп цыбыр вæййы: «Зилгæйы зæххыл фыдгулы 
къах никуыма æрлæууыд!» Нæ зонын, хъазгæ фæкæ- 
нынц, æцæг фæдзурынц. Æвæццæгæн, æцæг. Раст 
зæгъын хъæуы, Зилгæйы быдыры дæр уыдысты не- 
мыц. Фæлæ уæд, цыппор дыккæгæмы нæ,—фæстæдæр, 
цыппар азы фæстæ. Сæргуыбыр æмæ ронбæгъдæй, сæ 
хотых — бел æмæ хуырхæссæн гуыффæ. Хъысмæт 
сыл фæхудти: уæлахизы бæсты уæлахиздзаутæн 
уæхскуæзæй амадтой фæндаг. 
Фæлæ æрæгмæ зынынц нæ бæлццæттæ, фæтæргай 
ныл сты, æвæццæгæн. Кæд сын, миййаг, сæ кады ак- 
каг кад кæй нæ кæнæм, уый тыххæй. Мæрдты исты 
куы уаид, уæд, хæрзаг, зæгъиккой: «Гъе, уæууæй, 
лæппутæ, фылдæр æнхъæлмæ уæм куы кастыстæм...» 
Семæ быцæуы бацæуæн дæр нæй: сæхиуыл, миййаг, 
нæ бацауæрстой. Мах та? Иннæтæн нæ зонын, фæлæ 
æз стыр хæсджыныл нымайын мæхи нæ æдзард хæо 
тонты раз. Стæй канд хæстонты раз нæ — æнхъæлмæ 
кæсгæйæ чи баззад, уыцы саударæг устыты, мадæл- 
ты, æмæ рæвдыдхъуаг сидзæрты раз дæр. 
Æвæццæгæн, уымæн райгуырд ацы чиныг. 
А втор. 

I 
Райсомæй хъуджы фæдæгыл чи æрхæцьг, 
уыцы æфсинæн йæ бæркад бынтон æндæр 
вæййы. Хъæугæ дæр цастæ хъæуы иунæг зæ- 
ронд уды — бæрæгбонæй бæрæгбонмæ цыхт 
æмæ нæлхæхъуаг никуы ныууагътой сых 
<3æстæ Райханаты, хи хъуырæй тонæгау ын 
фæхастой хуынтæ. Æцæг Хъазан лæдзæг- 
æнцæнтты куы сыздæхти, уæд тыхсын бай- 
дыдта зæронд ус—цы æрæвæрон лæппуйы 
раз — уыдис æдзух йæ сагъæсы сæр. Фырт 
йæ мады хъыпцъым бæргæ æмбæрста, фæлæ 
5 

йæхæдæг фылдæр къæмдзæстыгхуыз уыди: 
хæдзармæ æфтиаг ницы хæссы. 
— Ма тыхс, Æна, мæн тыххæй. Æгайт- 
ма нын хæст фæцис, исты амæлттæ та кæн- 
дзыстæм, — зæрдæтæ æвæрдта Хъазан. 
— Нæ, нæ, Газан, ме ’нæуынон куы фæуид 
æнæхъуг хæдзар. 
...Адæмы фосæй уæлдай нæмыг дæр Рай- 
ханаты стуры ссардта. Мæнгæн нæ акæ- 
нынц— мæгуырыл дур хæрдмæ тулы. 
Хæст Æрджынарæгмæ куы схæццæ, уæд 
æрцыдис хабар. 
Фæсæмбисæхсæв дæрддзæф кæцæйдæр 
æрб&йхъуыст æмыр гуыв-гуыв. Тарст адæм 
сæ хуыссæнты ныссабыр сты. Иæ уынæрæй 
базыдтой хæдтæхæджы —немыцаг у. Уæ- 
лиауæй хъуысы йæ уæзбын хъæлæс — никæ- 
мæй тæрсы, никæдæм тагъд кæны. Ныртæк- 
кæ та æфсæн адзал æхситгæнгæ æрлæбур- 
дзæн уæларвæй. Кæй мæгуыр къонайы рад 
у, цымæ, ахсæв? Хуыссæгхъæлдзæг адæм 
ныхъхъус сты. Хæсты сау тымыгъ хъæубæс1 
ты, æфсæддонты арф ныггæндтæм ныттард- 
та: хæдзары хуыссын ничиуал уæнды. Рай- 
ханат ныггæнд къахынмæ уæвгæ дæр нал 
уыди: кæй къабæзты ма ис уыйбæрц хъару. 
Гæды ныхас тæригъæд уыдзæн — изæргæ- 
рæтты йæ куы иутæ хуыдтой сæхимæ, куы 
иннæтæ, фæлæ никуы никæмæн бакуымдта. 
— Адзалæй алидзæн нæй, йæ.рад кæмæн 
æрцæуа, уый зæххы быы дæр æмæ фæсхох 
дæр ссардзæн, — уыдис йæ хуыздæр дзуапп„ 
Фæлæ зæхх нæ нынкъуысти, пиллон цæ- 
хæр никæцæй скалд. Æрмæст ракетæтæ æр- 
б 

цауыгъта ацы хатт хæдтæхæг хъæуы сæрмæ. 
Æдзард, мæрдон рухс цæстытæ къахта. 
Рудзынджы зыхъхъыртæй æрбазынди æв- 
зист æхсаргæрдтæ, цæхгæрмæ алыг кодтой 
уазал зæхбын хæдзар, иуы фындз дзы ныс- 
сагъд сынтæджы сæрмæ рæмпæгхæрд фы- 
дæлтыккон гауызы, иннæйы кæрон æрæс- 
гæрста зæронд сылгоймаджы цæстыуæл- 
тъыфалтæ, æмæ фехъал. Айдагъ мидæггаг 
хæдоны рудзынджы цурмæ бауади, æддæмæ 
йыл ахæцыд. Æнахуыр рухс цæстытæ ныц-. 
цавта. Нæдæр стъалы нал баззад арвыл, нæ- 
дæр ногдзыд мæйы фæлурс сыкъа, æрмæст 
кæм уæлдæр, кæм дæлдæр æрзæбул сты 
фыдохы цырæгътæ. 
«Хъаймæт æрцыди, æвæццæгæн»,—ахъуы- 
ды кодта Райханат, йе уæнгтæ бауазал 
сты, рудзынг æрбахгæдта. Фæстæмæ йæ 
хуыссæнмæ нæма бахæццæ, афтæ зæхх нын- 
къуысти, рæбинаг уаты цыдæр авджын дзау- 
ма базгъæлæитæ. 
— Хуыцау, бахатыр кæн де ’сфæлдыст 
адæмæн, — бакуывта зæронд ус. — Бахатыр 
кæн, иунæг цытджын хуыцау! 
Ноджыдæр ма цалдæр хатты банкъуысти 
хæдзар, стæй бæстæ топпы гæрах æмæ хъæ- 
лæба ссис. Гæрæхтæ хъуыстысты кæртæй, 
цæхæрадонÆЙ, уынгæй. Райханат хъæццулы 
бын арф аныгъуылди, æмризæджы ризын 
байдыдта. Мæлæтæй нæ тарсти, миййаг. 
Мæйæ фылдæр нæры, æхситт кæны Хуымæл- 
лæджы алыварс хæст, судзы Æрджынарæг. 
Абон уа, райсом —немыц æрбахæццæ уы- 
дзысты. Нæ, адзалæй нæ тæрсы Райханат, 
7 

цæрынхъуаг, миййаг, нæу. Æрмæст иунæг 
хорздзинад куры хуыцауæй—йæ хъæбулты 
ма куы федтаид, уыдон æй куы бабуц кæ- 
никкой йæ фæстаг балцы, уыдон ыл куы 
’ркаликкой сæ цæссыджы хай. Кæд уыцы 
амоыды хицау нæу, уæд—цæттæ адзалмæ 
дæр... Мæнæ ныртæккæ рудзынджы бын 
ссæудзæн уæззау цырыхъхъыты гыбар-гы- 
бур, айзæлдзæн æцæгæлон гуымиры ныхас. 
Хъусгæ сæ уæд та куы нæ фæкæнид... Ар- 
фæй-арфдæр норды Зæронд ус ^æхи хъæц- 
цул ы. 
Бæстæ куыд æрсабыр, уый адæргæй уæв- 
гæ дæр нæ бафиппайдта, æцæг æм суанг бо- 
ны цъæхтæм кæртмæ ракæсыны ныфс нал 
æрцыди. 
Нæма æрбарухс, афтæ рудзгуыты бын 
райхъуыст кæйдæр хъæлæс: 
— Ахæм ма дзы фæдис уа! Æнхъæл уыд- 
тæн, немыц сты... 
«Табу хуыцауæн», — чындзау рог фестади 
Райханат. 
Скъæты тæригъæддаг дæргъæй баййæфта 
йæ хъуджы, йæ дарæг чи уыди, кæм стонг, 
кæм æфсæст æмæ фырзæрондæй адæймагау 
чи фæхалас, йæ ныфс æмæ йе ’скаст чи уы- 
ди, уыцы Маняйы. Хæсты сæгæйдзаг уд- 
дзæф фæд ныууагъта Райханаты кæрты 
дæр... 
Суари суарийыл, æвæрæн æвæрæныл — 
æмæ Райханатмæ сындæггай стуры аргъ 
бамбырд. 
— Иннæ хуыцаубоны базармæ скæсæм, 
Газан, æмæ хъуг равзардзыстæм. 
8 

Фæлæ зæрондæн иунæгæй цæугæ рауади. 
Хъазанæн йæ фадхъулы цæф байгом, æмæ 
йæ рынчындонмæ аластой. 
Бирæ фæразил-базил кодта фосы базары 
Райханат. Стур, миййаг, цъындаты фæлыст 
нæу — алы хатт кæм æлхæндзæн! Фенын, 
æркæсын æм хъæуы. Хур æмбисбонæн 
фæкъул, уæддæр ницыма равзæрста. Дæлæ- 
мæ, уæлæмæ — æмæ та-иу баздæхт хæрæг- 
уæрдоны гуыффæмæ баст бæзæрхыг хъуг- 
мæ. Цыма йæ базармæ раласыны размæ Бæ 
тæгат’ы бæхы над ныккодтой, уыйау йæ 
фæрстæ æмæ йе рагъ цæхæртæ калдтой; 
æвæццæгæн, йæ сихоры дыгъды афон æр- 
хæццæ, æмæ фæздон сагæхты нал цыди. Йæ 
зæрдæдзы бæргæ баззад Райханатæн, фæ- 
лæ аргъ куы фехъуыста, уæд ской дæр ни- 
цуал бафæрæзта. 
Æппынфæстаг æрлæууыд, йæ чыссæ кæй 
амыдта, ахæм фыдцъылыс хохаг сикъойы 
раз. Йæ уæйгæнæг — Райханатæн йæхи 
хуызæн бонзонгæ сылгоймаг. Хъуджы алы- 
варс цалдæр хатты æрзылди Райханат, йæ 
тæнтæ йын басгæрста, йæ коммæ йын ба- 
каст. «Йе ’хсырыхъæд цауд ма разынæд, 
уыййедтæмæ йын йæ уынд æмæ йæ кондæй 
цы аразын? Æнæуый дæр уыцы хъомыл 
стурты, холлагæй бафсадын бæллæх у»,— 
йæхинымæр нымадта зæронд ус. 
Хъуджы хицау мæлæты æнцондзырд ра- 
зынди, æмæ йын йæ аргъæй мины ’рдæг куы 
аппæрста, уæд Райханат сикъойы хъуырыл 
бæндæн бафтыдта. Стур цыма абонсарæй 
ацы хабармæ æнхъæлмæ касти, уыйау нрг 
У 

хицауы фæдыл рог цыдæй рараст. Йæ уæй- 
гæнæджы уадултыл цæссыгтæ æрæзгъæлды- 
сты, йæ зæрдæ нæ фæлæууыд, æмæ, цалын- 
мæ базаргæрон æрхмæ рахæццæ сты, уæдмæ 
цыдис хъуджы фæдыл. 
— Хорæй куынæ батыхстаиккам, уæд æй 
нæ къæсæрæй дæр бæргæ никуы рауагътаин. 
Йæ изæры догъ ма къусы дзаг вæййы. Нæ 
дарæг æмæ нæ хæссæг уыди. Æнæмаст фос 
у — искæй кауæй йæ сæр дæр никуы бадард- 
та. Куывдтæ «мæ дзы чындзæхсæвтæ куыд 
кæнай, ахæм хаир дын фæуæд!.. 
Коммæгæс стур йæ къæдзилæй бындзытæ 
сургæ цыди Райханаты фæстæ. Стыр фæн- 
дагмæ куы рахæццæ, уæд зæронд ус йæ чы- 
рынтæ куатæ райхæлдта, дысон дзы цы дыу- 
уæ нартхоры æфсиры атыхта, уыдон систа. 
Гæдыбæласы аууон дойнаг дурыл æрбадт. 
Иæ рæзты æзраздæронæй, чи æд хызыи, чи 
æд уæхсчы дзаг, чи фистæгæй, чи уæрдоныл 
тындзыдтой базардзаутæ. Хурсыгъд куыст- 
æфхæрд æнгуылдзтæй Райханат армыдзаг 
нартхор æрæзгъæлста æмæ йæ хъугмæ ба- 
дардта. Стуры уымæл бырынчъытæ æмæ 
дæрзæг æвзаг йæ армы фæлмæныл куы ан- 
дзæвыдысты, уæд усы улæфæнтæ ахгæд- 
той. 
Чи зоны, цас фæбадтаид æдзæмæй, фæлæ 
йæм чидæр сдзырдта: 
— Дæ хорзæхæй, Райханат нæ дæ? 
Скасти йæм. Бæхуæрдоны бады сырхцъар 
æнæдаст нæлгоймаг, сæры тенкайыл — 
дæрдджын бухархуд. Дзуапп æнхъæлмæ 
дæр нæ фæкаст, фæлæ йын йæ кармæ гæсгæ 
ю 

куыд не ’мбæлди, афтæ рогæн æргæпп ласта 
уæрдонæй. 
— Нал мæ базыдтай, æнхъæлдæн... 
— Мæ къонайыл, Басил ма у? — цырд. 
фестади Райханат дæр. 
— Ха-ха! — бæзджынгомау ныххудт нæл- 
гоймаг.— Басил дæн, уæдæ чи дæн! 
— Æ^ас цу, æгас, мæ хур. Нæбазонын 
дæм диссаг ма фæкæсæд — кæрæдзимæ нал 
æфтæм, нæ рæстæг ахæм рахаста. 
Басил Райханаты къухылхæцæджы æм- 
сиахс уыди, алагираг. Суг ласынмæ цæу- 
гæйæ Райханаты мой æдзух уыдонмæ фы- 
сым кодта. Бирæ дзæбæх загътой кæрæдзи- 
йæн, бирæ цæхх æмæ кæрдзын бахордтой 
иумæ. Колхозтæ йæ зæрдæмæ нæ фæцыды- 
сты Басилæн æмæ йæхи Садонмæ айста, зæ- 
рондæй та Алагиры афбынатон. Фæстаг хатт 
ма кæрæдзи федтой Райханаты мойы ны- 
гæнæн бон. 
— Цæй буц дарыс дæ хайуанй! — аца- 
мыдта Басил нартхоры æфсирмæ. 
— Йæ зæрдæ мыл куы фæхуда, уымæй 
тæрсын — уазæг мын у. 
— Æлхæнгæ йæ ма бакæн? Амондджын 
фос дын фæуæд, амондджын! Кæрæдзи 
хабæ()ттæн æмбаргæ дæр ницуал кæнæм. 
Цæй, куыдтæ цæрыс, чындз? Лæппутæ кæм 
вæййынц? Слæгтæ уыдаиккой, æндæр 
цы... 
— Мæ бон, Басил, цæмæй дын раппæ- 
лон, нæ зонын. Газан мын фарон уæззау 
цæфтæй сыздæхт дыууæ лæдзæджы æнцой. 
Табу хуыцауæн, уæддæр æгайтма хæдза- 
11 

рыл сæмбæлди. Иæ тæригъæдæй мæ фæрстæ 
куыннæ атонынц! Тыхсы, мæгуыр, йæхины- 
мæр, фæлæ уæлæмæ ницы фæразы. Æндæ- 
рæбон та йæ хъæдгомæй туг рахъардта, æмæ 
фæстæмæ рынчындоны схуыссыд. Дæ-дæ- 
дæй, Басил, мæ дзыхæй дæр æй никуы 
суагътон, æрмæст æй дæуæн зæгъын — уæнг- 
хъуагæй йæ куы фенон, уымæй тæрсын. 
— Æнæмæт у — дохтыртæ дæр ацы хæсты 
заман ахæм дæсны систы, æмæ куырмы дæр 
ма йæ цæстæй ракæсын кæндзысты. Уæд ды 
цæмæй тæрсыс! Хистæр та дын куыд у? 
Сæрак чыссæйы йæ риуыл арф æвæрдæй 
хæссы Райханат, Хъуырманæй цы дыууæ 
фыстæджы райста, уыдон. Хъазаны писмотæ 
дæр уым хаста. Куы сыздæхти йæхæдæг, уæд 
сæ къамоды сулы къамтимæ бафснайдта. 
Хъуырманы фыстытæ та ныфсы æйæхуысгæ 
артæй тавынц иыййарæджы зæрдæ. 
— Цыппæрæм аз ницы хабар ис хистæ- 
рæй. Абон-райсом æм æнхъæлмæ кæсæм. 
Мæнæ адон та йæхи къухæй фыст сты. 
Райханат чыссæйæ систа æмæ Басилмæ 
радта фыстæджытæ. Бæрæг у, арæх сæ кæн 
сисы, уый — гæххæттыты тигътæ баихсыды- 
сты, зынтæй ма равзарæн ис фыстытааи. 
Басил йæ фындзырагъыл æрцауыгъта кæ- 
сæнцæстытæ. 
— Хъæрæй мын сæ бакæс. 
— «Хæцæг æфсад. Мин фарастсæдæ цып- 
пор дыккæгæм азы æхсæрдæсæм июль. Мæ 
зынаргъ мад Райханат æмæ мæ иунæг æф- 
сымæр Хъазан». 
- — Газан уæдмæ нæхимæ нал уыдис. Бæр- 
12 

гæ йæм ныффыстон хабар, фæлæ йæм, æвæц- 
цæгæн, нæ ныххæццæ. Кæс дарддæр. 
«...Фыццаджыдæр уын хъусын кæнын, кæй 
дæн дзæбæх æмæ æнæниз. Дыккагæй та, 
мæнмæ уæ зæрдæ æппындæр ма æхсайæл. 
Куыддæр знаджы ныддæрæн кæнæм, афтæ 
нæхимæ зындзынæн. Ныртæккæ...» Мæнæ 
дзы цалдæр рæнхъы сау ахорæнæй хахх 
сты. 
— Афтæмæй йæ райстам. 
— Æвæццæгæн, цензурæйы хахх у, — ба- 
фиппайдта Басил. — «Æнæхъæн афæдзы 
дæргъы мыл абоны хуызæн цины хабар ии- 
куы æрцыди — фембæлдтæн ирон лæгыл. 
Фæлæ нын нывыл аныхас кæныны амал дæр 
нæ фæцис, уайтагъд фæхицæн стæм. Нæ 
зонын, кæрæдзи ма уæвгæ дæр ссарæм. 
Тохсырты лæппу у — йæ ном Барис»... Фæ- 
лæуу-ма, дæ хорзæхæй, ай нæхи Барысби 
ма уæд! — йæ кæсæнцæстытæ рафтыдта 
Басил. 
— Афтæ та кæй хоныс? 
— Нæ тæккæ сыхаг у Алагиры. Барисæй 
Барысбийæ цы хъауджыдæр ис?Стæй, мий- 
йаг, мæлæты стыр мыггаг куынæ сты То/ссыр- 
тæ, уæд сæм дыууæ Барисы кæцæй разын- 
дзæн? Мæ фыдыстæн, Барысбийы тыххæй 
фыссы! 
Цавæрдæр уазал судзинтæ ныррæхуыстой 
Райханаты зæрдæ. Фæздæджы пихлæйтты 
аныгъуылæгау нал ауыдта нæдæр Басилы, 
нæдæр йæ ногæлхæд хъуджы, нæдæр базар- 
дзауты, нæдæр хурсыгъд уæрæх быдыр. 
— Æмæ... Æмæ кæм ис уыцы Барысби? 
13 

— Раст мæнæ Хъуырман куыд фыссы, 
уæдæй фæстæмæ йæ хъæр, йæ кой нал рай- 
хъуысти, æнæбæрæгæй фесæфт. Гъе æцæг 
азымæг, цæрвкъахæнты уыди, æнхъæлдæн, 
йæ хæдзарыл сæрæгасæн сæмбæлд... Ницы 
зыдтон, мæ фыдыстæн, æндæр куыннæ афар- 
стаин. Фæлæ тыхсгæ ма кæн, чындз,— ах- 
<:æв дæр нал бахуысдзынæн. Райсом куы нæ 
уа, уæддæр дыл иннæбон хабар æмбæлдзæн. 
— Дæ хорзæхæй, Басил, ма базивæг кæн. 
Мæхæдæг ахæм дард балцытæн нал дæн. 
Газан бæргæ бауадаид. 
— Æфхæрыс мæ, Райханат. Ау, кæрæ- 
дзийыл уыйас нал æууæндæм? Æз дын фи- 
дарæй к)Гы зæгъын — райсом куы нæ уа, 
уæддæр дæм иннæбон хабаримæ зындзы- 
нæн. 
Æндæр исты хъуыддаджы фæдыл зын- 
тæй бахоид Басил Барысбийы кулдуар. Сы-, 
хы мидæг дæрддзæф нæ цæрынц, фæлæ сæ 
кæрæдзийы уаты дуæрттæ кæцырдæм сты, 
уый сæ ничи зæгъдзæн. Зул ныхас, миййаг, 
никуы скодтой, æцæг Барысби Басилы цы 
маст бауагъта, уый дзы никуы ферох уы- 
дзæн. Хæсты размæ, Басил Алагиры куы æр- 
дарди, уыцы уалдзæг æрцыд хабар. Фæстаг 
къласы фæрсæй-фæрстæм бадтысты Барыс- 
би æмæ Басилы фырт Цæра. Лæппу рагæй 
дæр ахуырмæ лæмæгъ уыди, зæрдæсастæй 
ацыд фæлварæнмæ. Æвæццæгæн, цы зыдта, 
уый дæр ма дзы байрох, æмæ хынцинæгтæй 
кæцымæ бавнæлдтаид, уымæн ницы æм- 
бæрста. Барысби дæр рæвдздæр иæ разынд. 
Цас фæхъынцъым кодтаиккой, чи зоны, 
14 

дыууæ лæппуйы, фæлæ иу заман Барыс- 
бийы къæхты цур фæцыди гæххæтты хъæ- 
бæр тыхтоны тъæпп — рудзынгæй йæ æр- 
баппæрстæуыд. Æркаст æм, æмæ—хынци- 
наг кондæй. Сусæгæй йæ рафыста, марадз- 
зæгъай, Цæрайæн æй радта. «Æмхуызон 
нын куы разыной, уæд мын ахуыргæнæг 
дæуæй рафыссын æнхъæлæй æвзæр бæрæг- 
гæнæн нывæрдзæн». Сабийы дзыхæй ма 
куы схаудаиккой уыцы ныхæстæ, уæддæр 
ма фæуæд, фæлæ сæ дыууæ дæр гъæйтт, 
зæгъгæ, лæгтæ уыдысты. Цæрайæн фæз-- 
зæгмæ ахастой фæлварæн. Хъус-хъусæй 
ахæццæ хабар, æмæ Басилы бинойнаг тынг 
.æвзæртæ фæдзырдта Барысбийы мад Пу- 
цайæн. Уæдæй фæстæмæ дыууæ хæдзары 
фæфыдæх сты... 
Æппæт уыдæттæн Райханат ницы зыдта, 
йе’скаст Басилмæ ссис. Цыппар азы æн- 
хъæлмæ кæсынæй бафæллайæн дæр ис, æр- 
мæст ныййарæджы зæрдæ никуы бафæл- 
мæцыд, кæд райсом исты хабар уаидæй 
йыл бонтæ згъордтой, уыцы ныфс ын йæ 
зæронд уæнгты хъару уагъта. Æхсæв-æх- 
сæвы дæргъы йæ цæстытæ кæрæдзийыл 
не *рæвæрдта Райханат, афтæ йæм касти, 
цыма уæвгæ дæр никуал сбон уыдзæн. 
Цыппар азæй йыл даргъдæр ныццис уыцы 
сæрдыгон цыбыр æхсæв. Æрмæстдæр хорз 
хабар æрбахæссын æнхъæлмæ касти Ба- 
силмæ. 
Фæстагмæ йæхимæ мæсты байдыдта. Ау, 
цавæр зæрдæимæ æруагъта йæхи хуыссæны, 
фистæгæй дæр цæуылнæ фæцыди Салыгæр- 
15 

дæнмæ. Алыхуызсж тар хъуыдытæ йæ æв- 
дæрзын байдыдтой... 
Сæумæдæвдæгæй хæдзары дуарыл гуы- 
дыр сæвæрдта Райханат. Раздæр Хъазаны 
бæрæггæнинаг уыди, фæлæ йæм æндæр зонд 
æрцыд: «Æххæст æм хæрзæггурæггаг дæр 
фæуыдзынæн. Кæд ыи æвдадзы хос разы- 
нид». 
Дыууæизæрастæу Райханат бахызти Ба- 
силы кулдуарæй. Хæдзары х’ицау æнкъар- 
дæй рацыд уазæгмæ. Уатмæ дæр нæма ба- 
хæццæ сты, афтæмæй йын хабар радзырдта: 
— Хорз, æмæ дæхæдæг æрбахæццæ дæ. 
Дысонæй нырмæ бынат нал арын мæхицæн. 
Нал æрбаййæфтон Барысбийы — æрцахстой 
йæ. Цæмæн, цæй тыххæй — ничи йын ницы 
бамбæрста. Раздæр æй куы базыдтаин, бæр- 
гæ. Йæ бинойнаджы йын фæфæрстытæ код- 
тон, æмæ афтæ зæгъы, ницы, дам, дзы фе- 
хъуыстон ахæмæй. Ма тыхс, Райханат, мæ 
зын Барысбийы фенын, уыййедтæмæ йын 
алцæмæй дæр йæхи бафæрсдзынæн, æмæ 
дыл хабар æмбæлдзæн. 
II 
Дард балцы цæугæйæ фæндаггаг хæссын 
нæ уарзын. Афтæмæй мыл сайд дæр къорд 
хæттыты æрцыди, мæ гуыбынмæ хъусгæ иу 
æмæ дыууæ боны иæ арвыстон. Æмæ уый 
нымады нæу. 
Адæймаг исты фена, исты базона — уы- 
мæн райгуыры, æндæр фæскъуымты уыры- 
тæй фылдæр ничи хæры. Фыццаг хатт искæ- 
дæм куы бафтай, уæд дæ къухтæ æвдæло- 
16 

нæй ма æрзил, кæмыты дæ фæнды, уым, фæ- 
лæ дæ хойраджы хордзентæй адæмы дæр 
хъыгдар, дæхæдæг дæр сæ сфæлмæц, уый 
балц у? Лæх уынгæ æмæ зонгæ цы бакæна, 
уый та йæ хуыздæр хæзна, йе ’стырдæр 
мулк у. 
Цæуыны къахыл куы ’рлæууын, уæд мæм 
мæ мад загъд дæр ма фæкæны: 
— Иу æмбал дын уæддæр фæуыдзæн 
фæндагыл, æмæ афтæ нæ зæгъдзæн, цымæ 
ай та цавæр хæдзарæй рацыд? Дæхи мæт 
мæ уыйбæрц нæй — къæмдзæстыджы бы- 
наты мæн æвæрыс. 
Мæ мад зæронд у, æрмæст æй хæдзары 
хорзæхы сагъæс ис. Кæцаей зона, мæнæн 
къухтæ дзыппы даргæйæ мæ фезмæлæнтæ 
æнцондæр сты, уый. Ма фæхудæд зæрондыл 
уæ зæрдæ: йæ цардцæрæнбонты Æрджына- 
рæгæй никуы ахызт, æцæгæлон бæстæтæм 
никуы афтыд, кæйдæр хойраджы æвджид 
никуы баззад. 
Уæдæ мын ныр та æфсон дæр нæ хъæуы — 
хиоп, къабаз кæм нæй, уыцы горæты мын чи 
хъуамæ батуха фæндаггаг? 
Абон цæуын, зæгъгæ, сæумæйæ куы рай- 
хъал дæн, æрмæст уæд рабæрæг, куыд би- 
рæ кæнинæгтæ мын баззад, уый. Гъæй-джи- 
ди, æмæ ма ныр иунæг бон! Фæлæ — билет 
дзыппы, ницæмæуал æнхъæлмæ кæсæн ис. 
Афтæ вæййы кæддæриддæр — лæгæн æр- 
мæст иунæг бон нæ фæфаг кæны. 
Бон мыл ратæх-батæхæй аивгъуыдта„ уæд- 
дæр мынбирæтæнал бантыст. Æмæ рæстæг 
афтæ кадавар куы уа, уæд ма хæрынмæ дæр 
2 Хæблиаты ОДОД 
17 

кæй равдæлы? Æцæг Мæскуыйæн хæрзбон 
куы загътон æмæ вагоны куы бабадтæн, уæд 
мæм бахъардта, цас сыстонг дæн, уый. Но- 
джы ма, фыддæрагæнау, мæ сыхæгтæ — 
ацæргæ лæг æмæ ус — сæ хызын райхæлдтой 
æмæ дзы систой къуыдырфых бабыз, æйчы- 
тæ, нæлхæ, «вермуты» авг. Æнгуырстуа- 
ныйас æхгæдсæр агуывзæгонды сæм суанг 
цæхх дæр ма разынд. Мæхи ницы уынæг 
бæргæ скодтон, фæлæ бабызы бур рагъ 
цæстæнгас йæхимæ сайдта. 
— Саккаг кæн немæ, — фæдзырдта мæм, 
фынгмæ амонгæйæ, мæ сыхæгтæй иу. 
— Стыр бузныг. Цæуыны хæдразмæ хорз 
федтон мæхи. Хæлар уæд уæхицæн. 
Уыйас уæзданæй мæ ничи зоны, фæлæ 
ныр мæхиуыл хæцын бафæрæзтон. Афтæ 
тынг æххормаг куы нæ уыдаин, уæд æфсæр- 
мæй бæргæ бабадтаин фынджы уæлхъус. 
Ныр та мæ зæрдæ ницы уыйас мæхиуыл 
дардтон: иугæр хæринагмæ баирваезтæн, 
уæд дзы фынгисæггаг дæр нал фæуагътаин, 
æмæ мæ худинаджы хъæр цыди. 
Рудзынгæй æддæмæ кæсыныл бæргæ схæ- 
цыдтæн, фæлæ мæ сыхæгтæ бабыз къабаз- 
гай куы бакодтой, уæд мæхи нал баурæдтон 
æмæ тагъдгомау вагон-рестораны смидæг 
дæн. 
Иннæ вагæттæй уæлдай ам замманайы 
сатæг разынд. Изæрмилты рог уддзæф уы- 
лæнтæй хъазы рестораны къуымты. Стъол- 
тыл сæ фæрстæ рахид сты сæны æмæ бæгæ- 
ныйы æвгтæн. 
Кæсын, æмæ кæройнаг стъолы цур бады 
18 

Хъæрджынты Тъæрæс. Кæддæр нæ хъæуы 
дуканигæсæй куыста. Мæнæй бирæ хистæр 
у, уыйас лымæн дæр не ’стæм, уæддæр мын 
йæ фенд хуымæтæджы æхсызгон уыди — 
зонгæ адæймагимæ фæндаг цыфæндыйæ дæр- 
афтæ даргъ нæ хæссы. Тъæрæсы фæйнæ 
фарс бадынц йæ фаззон чызджытæ Жаннæ 
æмæ Ноннæ, дыууæйæ дæр æмхуызон ху- 
дæндзаст, тымбылдзæсгом, джиппæйфыст 
æнæдыс рог къабаты. Фыццаг бакастæн сæ 
ныййарæгæн дæр фæивддзаг уаиккой, æр- 
мæст Жаннæйæн — сатæгсау,* Ноннæйæн 
та — хъоппæг кæрдæгхуыз цæстытæ. Куы 
дæм фæкомкоммæ уа, уæд дæ цыма йæ 
цæстæнгас иннæрдæм ахызти, афтæ дæм 
фæкæсдзæн. 
— Кæй кой кæнай — къæсæрмæ! — бахуд- 
тис Тъæрæс æмæ йæ бакомкоммæ бандон- 
мæ ацамыдта. — Хуыцау дæ лæвæрдта’, æмæ 
махæн. 
Ме ’нæзонгæ Тъæрæс куынæ у, миййаг, 
уынджы дыл иунæгæй куы амбæла, уæддæр 
афтæ у йæ салам. 
— Уæдæ æз сымах уазæг. Гадзейы бæхау 
уæлхъæдæй фæмæлын сыдæй. 
Тæккæ дуаргæрон æрæййæфта мæ бандон 
æмæ адæмыл мæ цæст ахастон. Рестораны 
растæмбис бацахстой немыцаг туристтæ, 
урс цыллæ хæдæтты æмæ цыбыр —уæра- 
джы сæрмæ — сæрак хæлæфты. Оъолты 
астæуты рауай-бауай кæны ныллæггомау 
къæсхуыртæ официант. Иæ бакастæй дæр 
æмæ йæ февнæлдæй дæр бæрæг у, нырма 
хæрзæрæджы кæй байдыдта ацы куыст. 
19 

Куы иу, куы иннæ стъолы уæлхъусæй йæм 
æрдæгцъæррæмыхст уырыссагау сдзурынц 
æмæ сæ,,мæгуырæг, кæцымæ уайа, уый нал 
æмбары, сзилахар. Хорз æмæ сын æнæ- 
къуылымпы дзуапп дæтты немыцагау, æмæ 
уыдон дæр разыйы худт ныккæнынц. 
— Цы дæ рахаста ацы æнуд рæстæг бал- 
цы, Тъæрæс? — Лаег афтид тæбæгътæ кæрæ- 
дзи мидæг авæрдта, чырынтæ къухмæрзæ- 
нæй йæ былтæ æмæ æнгуылдзтæ биноныг 
ныссæрфта æмæ чызджытæм бакаст. 
— Бабæрæг, зæгъын, кæнон, мæ цоты. 
Науæд ныры фæсивæд сæхи æгæр зонд- 
джын хонынц, сæ рохтæ сын сæхи бар 
ауадз, уый сæ фæнды. Æз та хъуамæ мæхи 
цæстæй фенон, цы архайæг сты... Раст зæ- 
гъын хъæуы, тынг мын сæ феппæлыдысты. 
— Ныууадз 1^а, папæ, райдыдтай та! — 
сæ фыды хъуыры абадтысты фаззæттæ. 
Каес-ма, дæ хорзæхæй, куыд рахъомыл 
сты! Афтæмæй-иу цыма сæ тутайы цъуппæй 
бæгъæмзæнгæй тæккæ знон ракастысты. 
Ныр та ахуыр кæнынц фæсарæйнаг æвзæг- 
ты институты. 
— Лæппу, уьщæй уæлдай махмæ нæ фез- 
дæхдзынæ? — афарста Тъæрæс официанты. 
— Ныртæккæ, ныртæккæ! — æмæ буфет- 
мæ аивгъуыдта. 
— Уадз æмæ уал уæртæ уазджыты кой 
акæна. 
— Уазæг уазæг у, фæлæ хион дæр хъуы- 
дыйаг у,—не ’сразы Тъæрæс—Стæй мæ дæ 
’мæт ис: кæйдæр бæхы-æмбисонд дыл куы 
æрбамбæла. 
20 

Йæ чъылдым — немыцæгтырдæм, йе 
’ргом — махырдæм, афтæмæй мæ комкоммæ 
бады нарстцæсгом нæлгоймаг. Ома, æнæгъ- 
дау хæрзхуыз нæу. Аив, биноныг даст рустæ, 
фидар бæрзæй. Сæвджын къабæзтыл дис- 
саджы хорз фидауы донхуыз костюм. Галиу 
цонг суанг йæ рæбыныл хауд. Къæмисæн- 
тыл æрбадт фæззыгон халас, сæрыхъуынтæ 
фæтæнæг сты. Зонгæйы хуызæн мæм кæсы, 
фæлæ йæ ницыхуызы æрхъуыды кæндзы- 
иæн. Æвæццæгæн æй искуы нæхирдыгæй 
федтон. 
Тъæрæсимæ таурæгътыл куыд фестæм, 
афтæ чызджытæ дæр францусагау дзурыныл 
схæцыдысты. Æвзагмæ уыйас рæвдз нæ дæн, 
уæддæр сын сæ ныхасæй чысыл цыдæртæ 
бамбæрстон. 
— (Зиапс! }е уо1е ипЬоттечпоп газее, П 
те зетЫе яие зоп Ппде ез1 за1е тёме,* 
— сдзырдта Ноннæ. Мæ хъустæ пиллон арт 
суагътой — фыртагъд-тагъдæй мæхи дæр нæ 
адастон æртæ боны дæргъы. 
— Иепз**, — бафиппайдта Жаннæ, йæ- 
хæдæг мæм къæмдзæстыгæй æрбакаст. 
Æфсæрмæй ма цы фæуыдаин, уый нал 
зыдтон. «Цалынмæ фыддæртæ нæ фехъуы- 
стон. уæдмæ исты æрхъуыды хъæуы». Мæ 
амондæн фæзынд официант æмæ тыхтæ- 
*—Адæймйг æнæдаст куы вæййы, уæд мæм аф- 
тæ фæкæсы, цыма йæ мидæггаг дарæс дæр æнæхсад 
У (ФР). 
**— Ды дзы куынæ зæгъай (фр). 
21 

амæлттæй, мæ кæддæры. зонындзинæдтæ 
рафæйлаугæйæ йæм фæсидтæн: 
— Саг5рп, }е 1е рг1е с1е ргё1ег ГаНепИоп а 
поиз*. 
Хорзау нал фесты, чызджытæ. Ныр та уы- 
доны цæсгæмттæ ссыгъдысты, сæ сæртæ 
дæлиау æруагътой. 
Дзонгой нæм уæдæй нырмæ дæр йæ хъус 
дардта, æрбакаст нæм-иу, цыма исты зæгъ- 
инаг у, æмæ йæ ныфс нæ хæссы. Иæ мид- 
былты худти; бæлвырд, хъуыста нæм. 
— А ргороз^е реи! е1ге поп ргеззе. 5е ез1 
1тро551Ые йера55ег 1е 1гат** 
Мæ фыдыфыд Мухтар йæ рæстæджы 
Стъараполы гимназы францусаг æвзаг лæ- 
вæрдта. Куы ’рзæронд, уæд, фæсарæйнаг 
æвзагыл куы фæцалх уаин, зæгъгæ, мæ йæ 
куыст скодта. 
— Нырма йæ нæма æмбарыс, фæлæ куы 
рахъомыл уай, уæд дæм фæсмон бæргæ æр- 
цæудзæн... Алы феидджын адæймаг дæр 
хъуамæ æвзæгтæ зона... 
Мæ уд мын сласта, æвæдза. Дзурынмæ 
уыйас рæвдз не ’сдæн, фæлæ францусаг чин- 
гуытæ æдæрсгæ кæсын. Раст Мухтарау 
æнæрхæцгæ сдзырдта дзонгой дæр. Æз та 
мæ мæгуыр зæрдæйæ æнхъæлдтон, ирон у. 
Фаззæттæ дæр сæ сæртæ систой æмæ нæл- 
гоймагмæ бакастысты, сæ къæмдзæстыг ай- 
*—Лæппу, махмæ дæр де ’ргом раздах (фр.). 
**—Дзæгъæлы ма тагъд кæнут, уæддæр поезды ра- 
зæй нæ фæуыдзыстут (фр.). 
22 

рох. Нæ сыхаг сæм мидбылты фæлмæн ба- 
худт. 
Уæдмæ официант æд тæбæгътæ алæууыд 
дзонгойы уæлхъус. Рудзынгæй фæзынды- 
сты цавæрдæр станцæйы рухсытæ, æмæ по- 
езд, йæ цыд нæ фæсындæгдæр кæнгæйæ, 
рагæпп ласта æндæр рельсытæм, вагон 
банкъуысти. Официант тæбæгъ стъолыл 
куыд æрцæйæвæрдта, афтæ фæцудыдта æмæ 
фæстæмæ иу къахдзæф акодта. Жаннæ æмæ 
Ноннæ ныххудтысты. Поезд та рахызт æн- 
дæр рельсытæм, æмæ та официант ногæй 
фæцудыдта, размæ йын ницуал æнтысти. 
Скаст æм дзонгой дæр. 
— N0 разагап* — сдзырдтон æз. 
Дзонгой мæнырдæм ракаст: 
— 11$1ес1 по Иепе 1ап1оз аиоз рага рго- 
пипсцаг ез1а езрезюп, риез, 1а ра&а’тоз соп 
пиезТга запдге**. 
Æгас вагоны адæм дæр се ’ргом махмæ 
раздæхтой. Алчи, цы ’взаг зыдта, ууыл йæ 
ныхасы хай æппæрста. Æмæ се ’ппæтæн дæр 
дзонгой дзуапп лæвæрдта. 
Цы загъта, уымæн ницы бамбæрстон, уæв- 
гæ мæстыйæ кæй дзырдта, уый бæрæг уыди. 
Иæ размæ бацыдтæн. 
— Бахатыр кæн, нæ дæ бамбæрстон. 
— Уырыссагау мæм ма дзур: кæдæй-уæ- 
*—Не ’рбацæудзысты (исп.) — ахæм сидтимæ тох 
кодтой испайнаг республиконтæ фашизмы ныхмæ. 
**—Нырма æгæр æвзонг дæ, адæмты хуыздæр 
хъæбултæ сæ туг кæй тыххæй ныккалдтой, уыцы 
дзырдтæ дæ дзыхы радавынмæ (исп.). 
23 

дæй ма ирон ныхас фехъуыстон, æрдæбон- 
сарæй дæр сымахмæ кæсын. Кæд аипп нæ 
уыдзæн, уæд дæ ^сыхæгтæй хатыр ракур, 
æмæ иумæ абадæм. Уыдон уæддæр цæуын- 
хъус куы сты. 
Уый дын диссæгтæ, гъе! Æз ын фæсарæй- 
наг æнхъæл уыдтæн, ай та сыгъдæг ирон 
разынд! Иæ фарсмæ æрбадтæн. Уæдмæ нæм 
официант фæзындис. 
— Цæй, хæрзæхсæвтæ уал раут, — æрба- 
дзырдта нæм Тъæрæс æмæ йæ чызджытимæ 
ацыд. 
— Хъусын уæм, хъусын, æмæ уæ фырхъа- 
лæй дзурут францусагау дæр æмæ испайна- 
гау дæр, фæлæ сæ æз куыд сфæлмæцыдтæн, 
уый куы зониккат!.. Цæй, нæ фæлæ базон- 
гæ уæм: мæ ном Хъуырман хуины. 
Æз дæр ъщ мæхи бацамыдтон. 
— Хынцфарст дæм аипп ма фæкæсæд, 
Хъуырман, фæлæ афтæ хорз кæцæй зоныс 
утæппæт æвзæгтæ? 
Хъуырман æрæнкъард, агуывзæйы къах 
йæ иунæг, æвæццæгæн, домбай къухæй ныл- 
хъывта, стæй мæм диссаджы сыгъдæг цæс- 
тытæй скасти: 
— Уæртæ нæ сыхæгты хорзæхæй хай- 
джын дæн. Уыдон мын фенын кодтой дунейы 
алы кæрæттæ. 
Иæхæдæг йæ сæр немыцæгтырдæм аздæх- 
та æмæ, цыма се ’хсæн зонгæ адæймаджы 
агуырдта, уыйау сæм æдзынæг кæсын бай- 
дыдта. 
Хъуырман йæ къæбут мæнырдæм куыд 
разылдта, афтæ ауыдтон рахиз фæсхъусы 
24 

хъæдгомы фæд. Дзæгъæлы мæм нæ кастис 
зонгæ дæр, дзæгъæлы! 
* 
Цыппар боны размæ уыдтæн Манежы 
равдысты. Уæрæсейы алы кæрæттæй ныв- 
гæнджытæ ардæм æрбарвыстой сæ хуыздæр 
уацмыстæ. Егъау бæстыхайы сæ иуæй сеннæ 
диссагдæр нывтæм кæсгæйæ зылдтæн. Фæс- 
вæдгомау къуымы иу къаннæг нывы раз 
бадгæ ауыдтон дзонгой нæлгоймаджы. 
Æвæццæгæн, бафæлмæцыд утæппæт дйссæг- 
тæй æмæ ныр йæ фæллад уадзы. Мæнæн 
дæр мæ къæхтæ мæ быны дыдæгътæ бæргæ 
кодтой, йæ фарсмæ фæлмæн бандоныл мæхи 
æруадзыны зонд дæр мæм æрцыди, фæлæ 
равдысты æппæт нывтæ куы нæ фенон, ^ы- 
мæй тарстæн. 
Фæстæмæ куы раздæхтæн, уæддæр ма 
дзонгойы раййæфтон, кæм æй ныууагътон, 
уым бадгæ. Ныр дæр ма кастис уыцы иу 
нывмæ, аивæй йæ цæссыгтæ сæрфта — чи зо- 
ны, æгæр æдзынæг кæсынæй бауымæл сты йæ 
цæстытæ, чи зоны, йæ зæрдыл æрлæууыд 
йæ царды нывтæй искæцы. Уæд ын бафип- 
пайдтон йæ фæсхъусы нос дæр. Куыннæ мæ 
федтаид, афтæ йæ чъылдыммæ- æрлæууыд- 
тæн æмæ иывмæ кæсынтыл фæдæн. Мæ цæ- 
стытæ дзы айсын нал бафæрæзтон. Ныв ни- 
цы уадиссаджы ахорæнтæй арæзт уыди, нæ, 
æрмæстдæр сау кърандас æмæ урс гæххæтт. 
Фæлæ зæрдæ агайдта, мæ къах мæ йæ цу- 
рæй нал хаста. Цыма тагъд дæр никæдæм 
25 

уал кодтон. Цыма рагæй-æрæгмæ цы хæзна 
агурын, ууыл фæхæст дæн... Зæронд цинелы 
фæдджи ралыг чындæуыд æмæ дзы баба- 
стой дзидзидай сывæллоны. Сывæдæджы бæ- 
,сты йæ дзыхы — хæцъилы тыхт дзулы фæл- 
мæн. Уыцы биноныг тыхтæй сабийы дыууæ 
хъатарайæ абастой рагуалдзæджы бæгънæг 
бæласы къалиумæ. Нывы бынмæ фыст ма 
бакæс, уæддæр æй базондзынæ: партизанты 
авдæн. Кæм ис сабийæн йæ ныййарæг мад? 
Чи у йæ фыд? Цæмæн баззади иунæгæй? 
Дæрдты дæ фæхæсдзысты уæззау хъуыды- 
тæ, æмæ сагъдауæй лæудзынæ, цалынмæ 
дын хъавгæйæ де уæхскмæ бавналой: 
— Бахатыр кæн, равдыст æхгæнын афон 
æрхæццæ... 
И1 
Цины хабар æрбацыд Тохсырты хæдзар- 
мæ: Барысбийы суæгъд кодтой. Сыхбæстæ, 
хæстæджытæ сæм æзфæраздæронæй арфæ- 
тæм згъордтой. 
— Сæр дæ бахъуыдис, Бердиан: дæ гай- 
лаг æргæвдгæ аёрцæудзæн, — дзырдта Ба- 
рысбийы бинойнагæн Мырза, йæ къухылхæ- 
цæг. 
— Æргæвдыны фыдæй бæргæ ницы баз- 
заид, Мырза, мæ цæстæй ма йæ куы фенин, 
уæд. 
— Тыхсгæ ма кæн, Бердиан. Цы изæр ба- 
хиздзæн дæ хъарм хуыссæнмæ, уый бæрæг 
нæу, Æдзæллагæй дæ ма ’рæййафæд, — мæ- 
стæй мардта сылгоймаджы Мырза. 
— Фыддзых æмæ фыддзых. Мæнгæн дыл 
26 

не ’сбадтис фыддзыхы ном, — ныфсæрмы 
Дзыллæ. 
Афтæмæй хабар куы фехъуыста, уæд йæ- 
химидæг дидинæг рафтыдта. 
Бирæ нæ уыдысты Дзыллæйы царды рай- 
дзаст бонтæ. Иæ моимæ афæдз дæр нæма 
ацардйс, афтæ райдыдта хæст. Уайтагъд 
Барысбимæ фæсидтысты æфсадмæ. Цалдæр 
мæймæ дзы хабар нал уыдис. Уæдмæ Дзыл- 
лæйæн райгуырди хуры тыны хуызæн 
хъоппæгдзæст чызг. Фыды фæдзæхстмæ гæс- 
гæ йыл ном сæвæрдтой Розæ. Лæппуйы дом 
дæр сын хъуыдыгонд уыди, фæлæ сæ нал ба- 
хъуыд. Сывæллон мадзидзийылуыдис, афтæ 
хæсты уьглæн схæццæ Ирыстонмæ. Дзыл- 
лæ æд чызг йæхи айста Хохы Дæргъæвсмæ, 
йæ цæгатмæ. Ие ’фсин Пуца баззадис Ала- 
гиры, хæдзар ныууадзын æй нæ бафæндыди. 
— Мæнæн мæ цæрæн бонтæ ахицæн сты, 
мæ хур,— афæндараст кодта Пуца йæ чын- 
дзы æмæ йæ хъæбулы хъæбулы. — Мæ зæ- 
ронд стджытæ никæдæмуал хæссын. Хуы- 
цауы нывонд мæхи кæнын, æмæ мын цы 
скæрда, ууыл разыйæ сæмбæлдзынæн. Сы- 
мах та лæгты дзуары уазæг ут. 
Немыц Алагиры зæххыл цы бон æрлæууы- 
дысты, уыцы бон Пуцайы дæр баййæфта йæ 
адзал. Хæдзары æрцардысты цыппар сал- 
даты. Сæ дзолгъо-молгъо æмæ худынмæ зæ- 
ронды маст нылхынцъ йæ хъуыры. Дыууæ 
къухы йæ уадултæм сбыцæу кодта, афтæ- 
мæй сбадт пецы дзыхмæ, немыцмæ йæ 
чъылдым аздæхта. Цалдæр хатты йæ 
сæхирдыгонау цæмæйдæр бафарстой, фæлæ 
27 

сын цы дзуапп радтаид! Немыц хионхуызæй 
разил-базил кодтой хæдзары къуымты, йæ 
æвæрæнтæ йын рафæйлыдтой, уæддæр сæм 
ницы сдзырдта, йæ маст нынныхъуырдта. 
Иу салдат февнæЛдта мисыны бедрамæ 
æмæ йыл рафæлдæхт, йæ дарæс схъулон. 
Уæд уый дæр цæфхадджын цырыхъхъæй 
бедра ныкъкъуырдта æмæ бацъулатæ ис,, 
гыбар-гыбургæнгæ уаты къуымы смидæг. 
— Дæ хъæбулты адджындæры мард на- 
йынæн дын дзы дон æрбахастæуæд,— кæс- 
гæ йæм нæ ракодта, афтæмæй нылгъыста 
Пуца. 
Немыц сæ хъæлæсыдзаг ныххудтысты. Зæ- 
ронд ноджы хæстæгдæр бабадт пецы дзых- 
мæ, йæхимидæг хъуыр-хъуыргæнгæ. 
Иуафон йæ хъус ацахста цыдæр хъуыма- 
цы хыррытт. Ракастис сæм. Иæ фырналатæй 
хуызыцъыртт дæр кæуыл нæ хæцыд, ахæм 
къæсхуыр салдат нарæг уадздзаг раскъуыд- 
та Барысбийы тæбын хæдонæй. Иæ ис, йæ хо- 
рæн арф дзыхъхъ скъахта Пуца цæхæрадо- 
ны, фæлæ ацы хæдон баныгæнын йæ зæрдæ 
нæ бакуымдта. Афтæ йæм каст, цым& хæ- 
дон итувæрдæй уæлæнгай æфснайд куы уа, 
уæд йæ фырт тагъддæр сæмбæлдзæн хæдза- 
рыл. Ау, æмæ дзы ныр салдат ^æ чъизи 
цырыхъхъытæ сæрфа? Нал сæм* баурæд- 
та йæхи: уæззау æртысгæн систа æмæ йæ 
салдаты бæрзæйыл æруагъта. Уый дæр куы- 
рисау афæлдæхт, йæ фындз пъолы ныссагъ- 
та., Куыддæр æрчъицыдта, афтæ зæронды 
йæ халас дзыккуйæ кæртмæ радавта, сар- 
дзин амад сугты цур æй агæрах колта. 
28 

Нал æрæййæфта йе ’фсины Дзыллæ. Æр- 
дæгхæлд хæдзар æмæ æнахъом саби æрæн- 
цадысты йе ’взонг æккойыл, стонг æмæ тыхс- 
тæй æрвыстой сæ бонтæ. Фæлæ сыл уæдмæ 
хур дæр скасти: хæст куыддæр фæцис, афтæ 
Барысбийæ хабар фæци, фæззæджы та йæ- 
хæдæг схæццæ. Бирæ нæ ахаста сæ цин. Мит 
нæма сыстади хъæдрæбынты, афтæ сын иу 
фæсахсæвæр сæ дуар æрбахостæуыд. Уый- 
адыл лæгæн йæ фæд фесæфт — уацары уыд- 
тæ, зæгъгæ, йæ Сыбырмæ фæхастой. 
Цыдысты азтæ, ивта рæстæг. Æмæ та 
хæрзæггурæг фæзынд Тохсырты хæдзармæ. 
IV 
Къабаз, хæстæг æмæ зонгæйыл æнувыд 
рахаста Басил. Нæ дзы ферох Райханаты 
фæдзæхст. Стæй дзы рох дæр куыд фæца- 
даид? 
Хъæуæй хъæумæ дæр бирæ быдыр ис, 
æдзух кæм æфты адæймаджы къухы бауа- 
йын. фæлæ ирон æгъдау домбай у —зиан, 
куывд, чындзæхсæвмæ дзыллæ фараст ко- 
мæй æрæмбырд вæййынц. Чындзхæсджытæ 
зæгъай, мæрддзыгой зæгъай, хуындзæуттæ 
зæгъай — Райханатæн йæ зын йæ базонын, 
исчи Алагирæй æрбафтæд, уыййедтæмæ йæм 
смидæг вæййы: «Барысби нæма сыздæхт?» 
Здæхгæ нæ, цы бон æй æрцахстой, уыцы 
бонæй фæстæмæ дзы хабар дæр нал рай- 
хъуыст. Йæхи хъæбулау æнхъæлмæ кæсын 
байдыдта Барысбимæ Райханат. Хъуамæ 
29 

йын бæлвырд дзуапп схæсса. Фæлæ йыл цы 
’рцыди? Кæмæн цы ракодта, кæм уæззау 
фыдæбоны бахауд рæстудæй? 
Рæстæг цæуы, æнæхуыссæг æхсæвты æмæ 
æнæкæрон даргъ бонты тайы æнхъæлмæгæ- 
сæг зæрдæйы хъару, уæддæр ын байсысæн 
нæй. Фарæстæм хатт аныгъуылд урс пæлæ- 
зы бын зæхх, фарæстæм хатт сдардта йæ 
сæр зæлдаг кæрдæджы хал, афтæ Райханат- 
мæ Басил хæрзæггурæг фæци: «Къуы- 
рийы фæстæ уæ исчи фæзынæд—Барысби 
сыздæхы». 
Азты уæззау уаргъ йе ’ккойæ ахауд Рай- 
ханатæн, йæ февнæлд, йæ фезмæлд бæрæг 
фæцырддæр. Бонгай, сахатгай нымайын та 
байдыдта рæстæг. 
— Газан, мæ къона, æртыццæджы у йæ 
къуырийы æмгъуыд. Мæнæн мæ хъару ахæм 
дард балцытæ нал амоны. Барæвдз кæн дæ- 
хи, æмæ йæм бауай. 
— Бауайдзынæн, Æна, цас рæвдзытæ мæ 
хъæуы ардыгæй Алагирмæ. 
Иæ сау хъæдгæмттæ бадзæбæх сты Хъа- 
занæн. Æнхъæл нал уыди, афтæмæй та но- 
гæй хуымон ссис. Уæз ыл никуы æруагътой 
адæм — цастæ кусæг ма уыдис лæдзæгæн- 
цæйтты! Æрмæст кърандас æмæ дзыхы ны- 
хасæй фæкæсын кæм хъуыди, уым йæхи иу- 
варс никуы айста, сæрд, зымæг никуы ба- 
хыгъта. 
Иæ мад ын хабар куы радзырдта, уыцы 
изæр Дзæгъæл комы уыгæрдæнтæй æрба- 
цыд. Хъуыддаг дæр æй дзы цас хъуыддаг 
уыдис, мад ма йемæ загъд дæр самадта: 
30 

— Ам фалæмæ дæ уæрдон цы фæцæгъда, 
уыйбæрц тсусгæ та цы бакæндзынæ? 
— Кусынмæ нæ цæуын, Æна, мæ лæп- 
пуйы уайæнтæ æрæмысыдтæн æмæ сæ, зæгъ- 
ын, куы фенин. 
Фæлæ коммæ куы бахæццæ, уæд йæ лæ- 
дзæг мусонджы рæбынмæ баппæрста æмæ 
хосгæрдджытимæ æрлæууыд. Раззæгтимæ 
нæ ацыди, уæдæ сæ фæсте дæр нæ баззад. 
Сойæфсæст кæрдæджы тæф ын йе уæнгты 
ауагъта, раджы кæддæр дзы чи ферох, ахæм 
æнцойдзинад. 
— Кæсут, нæхионтæ, йæ уис къазнайы 
фæндагæй бæрæгдæр куыд дары, — алырды- 
гæй йæм ныхас æппæрстой хистæртæ. — 
Æнæрцæф лæппуйæн йæ февнæлд бынтон 
^ендæр у... 
Æ^гæр бирæ федта Хъазан хæсты быдыры, 
æнæ фидиуæг æмæ æнæ хабаргæнæгæй йæ 
мард кæмæн фесæфт, ахæм салдæттæ. Ин- 
гæн нæ, — мыггаг бæрæг дæр сын-иу нал 
рацисГÆртындæс азы æгæр бирæ рæстæг у, 
удæгас адæймагæй мацы райхъуыса, уымæн. 
Фæлæ хъысмæты цæстытæ сау зæлдаджы 
уадздзагæй баст сты, йæ развæндаг йæхæдæг 
дæр нæ уыны. Нæй-нæй, стæй та, адæм æгæс- 
тимæ кæй нал нымадтой, уыцы хæстонтæй 
куы иу, куы дыккаг ингæнæй схизы. 
Цæргæ кæд Райханаты бæрц нæ ацарди 
Хъазан, уæддæр уынгæ фылдæр фæкодта. 
Стæй, æниу, уыцы Барысби та? Иæ кой дæр 
ма райхъуысдзæн, уый нал уырныдта Хъа- 
заны, ныр æм кæсыс... 
Хорз хабар æрбахæсдзынæн, зæгъгæ, 
31 

ахæм ныфсимæ нæ цыди Хъазан Алагирмæ. 
Зæрдæ цæмæй барухс уа, ахæмæй исты куы 
зыдтаид Барысби — йæхæдæг сæм æрбами- 
дæг уыдаид фараст азы размæ, куынæма йæ 
æрцахстой, уæд. Уæвгæ, цы не ’рцæуы. 
— Хуыцауæн зын ницы у, зын лæгæн вæй- 
йы, æккойæ чи хæссы — æнхъæлдæн, ахæм 
уыди нæ фыдæлты ныхас,—дзуапп радта 
Барысби уазæджы арфæтæн. — Мидæмæ ра- 
хиз, уынджы лæууын аив нæу. Хæдзар кæд 
мæгуыргомау у, уæддæр йæ тохынайæ ирон 
фæздæг кæлы. 
Уазæг æмæ фысым стъолы фæйнæ фарс 
æрбадтысты. 
— Диссаг дæм ма фæкæсæд ме ’рбацыды 
сæр, — райдыдта йæ ныхас Хъазан. — Мæ- 
хæдæг дын æй радзурон. Науæд дæ куыд 
æмбарын, афтæмæй суанг райсоммæ куы 
фæбадæм, уæддæр мæ нæ бафæрсдзынæ мæ 
цыды сæрæй. 
— Раст зæгъыс, хынцфарст кæй хонынц, 
уыдонæй нæ дæн. Диссагæй та, мæн дисы цы 
бафтауа, ахæмæй ницæмæуал æнхъæлмæ 
кæсын. 
Хъазан йæ хæдоны дзыппæй систаХъуыр- 
маны дыууæ фыстæджы, æрæвæрдта сæ Ба- 
рысбийы раз: 
— Мæнæ адон бакæс, æмæ нæ уæд дæрд- 
тыл дзурын нал хъæудзæн. 
Хъазан ныккомкоммæ ис фысыммæ, ца- 
лынмæ фыстæг касти, уæдмæ улæфгæ дæр 
нал кодта. Иæ цæсгомыл ын рахатыдта ца- 
вæрдæр æнæбæрæг мидхъынцъым, æрфгуы- 
тæ хæрдмæ фæцыдысты. Барысби каст фæ- 
32 

ци, уæддæр дзурынарæзт нæ уыд, дуары тар- 
вазмæ ныджджих, стæй та ногæй йæ цæсты- 
тæ æруагъта фыстæгмæ. Уæзбын, лæмаргæ 
ныхас куы райдыдта, уæд Хъазаны зæрдæ 
бамæгуыр. 
— Зонын, куыннæ йæ зонын. Ирон адæ- 
мæй хæсты быдыры уый йедтæмæ никæуыл 
амбæлдтæн. Кæд мæ хуыцау нæ фæливы, 
уæд Краснодары бынмæ уыдыстæм. Æмæ 
дзы æндæр ницуал райхъуысти? 
Хъазан дзуапп нæ радта, æмæ Барысби 
бамбæрста, æнæхъуаджы æмæ æнæууылд 
фарст кæй схауд йæ дзыхæй. 
— Бауырнæд дæ, зын сахат ирон лæ- 
гыл бамбæлынæй стырдæр амонд нæй. Ба- 
хатыр кæн, дæхæдæг хæсты уыдтæ? Уæдæ 
дын æй уæд мæн амонын нæ хъæуы. Куы 
æркæсай, уæд кæрæдзийæн кард æмæ фы- 
дæй уæлдай не ’стæм, æнæуи та нæхи адæм 
сызгъæрин сты, йæ комы комдзаг дын йæ 
хъуырæй стондзæн. Афтæ нæу? 
— Мæн санибайаг лæппу фæхаста йе 
’ккойы, уыййедтæмæ абон демæ нæ бадин. 
— Æмæ дын æз цы зæгъын! 
Ныхас дардыл куы зылди, уæд Хъазан 
бамбæрста, хæдзары хицауæн зын кæй у ха- 
бар комкоммæ зæгъын, йæхимæ та бафæр- 
сыны хъару нал уыди, цæуылдæр ма дардта 
йæ зæрдæ. Иæ цæстытыл ауад Райханат — 
афонмæ катайты хай баци, сæ кæртæй уын- 
джы фæзилæнмæ зилахар самадта. Цы йын 
зæгъдзæн, цы дзуапп ын ратдзæн? Æлгъыст 
куы фæуид Басил, мады рыст зæрдæйы 
ныфс чи бауагъта, æлгъыст куы фæуид 
3 Хæблиати Сафар 
33 

Хъуырманы хъысмæты чиныг сау дамгъæ- 
тæй ныффыссæг. 
Хъазан йæ æфсымæры фыстæг биноныг 
-батыхта, стъолыл æй æрæвæрдта æмæ йæм 
джихæй баззад. 
— Радзур мын, куыд уыдис хабар. Сæрæй 
кæронмæ. Мацы ферох кæн, стæй мæ ма- 
цы бамбæхс. Æмбарын дæ, æнцон кæй нæу, 
уый, фæлæ æндæр гæнæн нæй. 
— Зын у, бауырнæд дæ, æвзаг йе ’сдзу- 
рынмæ дæр нæ тасы. 
— Хæсты быдыры йæ уд чи иста, уыдонæн 
зындæр уыдис. 
— Бауырнæд дæ нæ уыди. Абон сæ ницуал 
æфсарм. ис. Махмæ та — кæсыс. Æнхъæл 
уыдыстæм, нæ фыдæбæттæн кæрон æрцыд, 
фæлæ хъизæмар æвзарæм. Мæнæ мæхицæй 
цы зæгъдзынæ? Рæстуд æмæ æнæсæрбæра^ 
гæй фараст азы æрдаудтон иунæг боны 
хуызæн. Æмæ кæм? Æрсытæ дæр дардмæ 
кæцæй лидзынц, уыцы ран. Цæй тыххæй? 
Кæмæн, цы ракодтон? Мæ сыгъдæг туг кæй 
фæкалдтон, уый тыххæй? Дзургæ бæргæ би- 
рæ дзурæм рæстдзинадыл, æрмæст æй ма- 
радз æмæ ды бацагур, æз ын йæ койæ дæр 
æфсæст дæн. Æяхъæлыс, æмæ хицауадмæ 
мæсты дæн, уый тыххæй афтæ дзурын.Æмæ 
дзы, дæ хорзæхæй, бузныг та цы уагыл уон? 
Хъазан ницы дзырдта. Стæй зæгъгæ дæр 
цы кодтаид? Хæст хæст у, барвæндæй йæм 
ничи бæллы, мæлын никæй фæнды. Кæйдæр- 
тау уæрмы æмбæхстæй нæ фæбадт, æвæццæ- 
гаен, Барысби дæр. Кæд уацары фыдæбæт- 
тæ Хъазан йæхæдæг нæ бавзæрста, уæддæр 
34 

дзы æрыхъусæггаг ныхасæй зæрдæсаст у. 
Уыди, барвæндæй-иу йæ къухтæ чи сдардта, 
ахæмтæ дæр. Фæлæ йæ немыц барвæнд æмæ 
æнæбарæй не ’взæрстой. Тæппуд адæймагæн 
кад никæмæ вæййы. Уацайрагæн та йæ 
амонд конд у, æрмæст уыцы амонд фыдгу- 
лы хай фæуæд. 
Лæгæн йæ удыхъæд авд фиуы тыхт у, 
цард сæ цъаргай йæ райгуырынæй йæ амæ- 
лыны онг фестигъы, уæддæр нæ райхæлынц, 
хæст та йын йæ агъуд æд уидæгтæ ратоны. 
Сидты бон Хуымæллæг хъæугæронмæ раи- 
вылдысты сæ фæсивæды фæдыл. Рацыди 
хъæуы хистæр Иналыхъ дæр. Дæрддзæфго- 
мау цардысты кæрæдзимæ, æмæ йæ уыцы 
бон Хъазан фыццаг хатт федта. 
— Кæс-ма, дæ ’ хорзæхæй, — дисгæнгæйæ 
амыдтой кæрæдзийæн зæронд устытæ,— 
Иналыхъ нырма æгас у. 
Фæсаууонмæ йæ зыдта Хъазан, æцæг æй 
искуы фендзæн, уый æнхъæл нæ уыди. Ина- 
лыхъ уынгмæ рагæй нал цыд, уæдæ сын сæ- 
хи æмырæхгæд кæртмæ та нæдæр сыхаг, нæ- 
дæр хъæуккаг æфтыд. Зианы æмæ цины 
фынгты сæрыл куы бадти, уæдæй рацыдаид 
къаддæр-уæддæр ссæдз азы. Къахæй фидар 
нал у, дыууæрдыгæй йæ дæларм бацыдысты 
йæ кæстæр фырттæ. Кæстæр сæ ном у — æр- 
тиссæдзæй дзы къаддæр никæуыл цæуы. 
Хъæугæрон Иналыхъы размæ рахастой 
æртæ чъирийы. Иæ уæлдзармхуд систа, лæ- 
дзæджы къухыл æй æрæвæрдта, æмæ сæм 
фæсивæдæй чидæр фæцырд. Хæстæг лæуд 
æм фæцис Хъазан аемæ хорз уыдта: зæрон- 
35 

ды цæсгом кæркмисындзæгау бурбын фæ- 
лурс афæлдæхт. Пыхцыл æрфгуыты бын 
цæсты къуырфытæ арф бамбæхстысты. Цы- 
быр æлвыд урс сæрыхъуынæй, æвæццæгæн, 
йæ лæппуйы бонтæй фæстæмæ иунæг хал 
дæр нæ фæхъуыд. Иæ фæныкхуыз куырæты 
риуыл æрттивы сызгъæрин крест — афицеры 
цинимæ йæ схаста Турчы хæстæй. 
— Æхсар уын фыдæлтæй баззад, ирон 
адæм!—Цыма æнæхъуаджы æфхæрд бай- 
йæфта, уыйау бустæхуызæй хаудтой йæ ны- 
хæстæ. — Хъантемыраты афицер-иу афтæ 
загъта Донайы хæсты: «Уæ чъылдым ма 
равдисут, лæппутæ, фыдгулмæ!» Уæрæсейы 
паддзах стыр у! Басæттæн ын нæй! Сау æф- 
сæйнагæй йыл уæззау æфсондз никуы ничи 
æрæвæрдта. Æз бирæ рацардтæн, фæсивæд, 
сымахæй фылдæр федтон, æмæ уæ мæ ныхас 
бауырнæд. Мæ уд æмæ мæ хъæбултæ дæр 
ма уæ фæндиаг куы фæуиккой! Сыгъдæг 
Тæтæртупп уæ йæ рухс дæлбазыр бакæнæд! 
Иналыхъæн йæ æхсæз фыртæй иуы номыл 
дæр не ’рбацыд сидты гæххæтт — æгæр фæ- 
зæронд сты. Æцæг йæ цоты цот цыппæрдæ- 
сæй скодтой бæлццоны фæлыст. 
Хъуырманмæ æрхаудта кувæггаг, æмæ 
сиддонтæй фыццагдæр уымæн ныхъхъæбыс 
кодта Иналыхъ. Ие ’фсымæры коймæ уыцы 
ныв ауайы Хъазаны цæстытыл — кæрæдзи- 
йыл ныттыхстысты дыууæхæстоны: сæ иуыл 
незаманты аивгъуыдтой хæсты тымыгътæ, 
ициæ та сæ карз гуылфæнтæм фæцæуы, æн- 
хъæлмæ йæм кæсыиц пиллон фæздæг æмæ 
нæмыджы æхситт... 
36 

Кæцæйдæр, фæлмæвæрд судзгæ быдыр- 
тæй, тæхынц Барысбийы ныхæстæ: 
— Дыууæ боны æмæ дыууæ æхсæвы нæ 
немыц нæ сæр сдарын нæ бауагътой. Стæй 
уæд сæ танктæ нæ сыхæгты алхъывтой. 
Æмæ сæ марадз æмæ ды бауром! Цы уы- 
дис махмæ та? Æрдæглитруат æвгтимæ тан- 
кы ныхмæ цкдыстæм. Уый та, йæ рыг æмæ 
йæ фæздæг калгæ, лæджы риуыгуыдырмæ 
сармадзан куы ныддара, уæд марадз æмæ 
йæ ныхмæ æрлæуу. О, æмæ дын уый дзырд- 
тон. Цæфы уæз нæ сыхæгтыл æрцыди, бын- 
дзагъд фесты. Цалдæрæй ма æрхыты-æрхы- 
ты махырдæм æрлыгъдысты. Хуыцау æй 
раст мæ акъопмæ æрбахаста Хъуырманы. 
Уыцы уынгæг ран куыннæ бацин кодтаид 
ирон лæг ирон лæгыл. Хабæртты бон дæр 
нæ нал фæци, æнхъæл уыдыстæм, кæд кæ- 
рæдзийы ныфсæй исты амал кæниккам. Са- 
хат, æниу цæй сахатфацыдайд, афтæ нæ по- 
литрукы фæдыл хъазуатæй абырстам. 
Хъуырман раст йæ цырыхъхъимæ архайдта, 
йæ фадхъултæ дондæппæлтæ систы. Цас 
азгъордтаин згъоргæ дæр — фæстæмæ йæм 
фæкастæн, Фæлтау куынæ фæкастаин — цы 
акъоппы бадтыстæм, уырдыгæй зæхх 
уæларвмæ сцавта — минæ уыдис, æвæццæ- 
гæн. Мæнæ иуæй-иутæ нæ фæзæгъынц — йæ 
цæстытæ йын мæхæдæг æрæхгæдтои. Сайгæ 
дæ нæ акæндзынæн — ахæмæй ницы уыдис. 
Хæсты цы нæ вæййы, ныртæккæ дæр ма дын 
куы загътон — хуыцауæн зын ницы у. 
Æндæр исчи, чи зоиы, баууæндыдаид Ба- 
рысбийы зæрдæвæрæнтыл. Фæлæ Хъазан 
37 

хорз зыдта, минæ комкоммæ акъопмæ стæм 
хатт кæй ныххауы, иугæр куы ныххауы, уæд 
та... «Æнамæ мын æй чи бадзурдзæн?..» 
V 
Риуæмбæрцæй сулæфыд, сæрбæрзондæй 
рацыд Барысби ахæстонæй. Хуыцауы дзæ- 
гъæлы æфхæрд кæй баййæфта, уымæ гæсгæ 
йын ныр æппæт фæндæгтæ æмæ дуæрттæ 
дæр гом уыдысты. Алагиры йæ хæдзар ауæй 
кодта, æмæ бинонтæ ралыгъдысты горæт- 
мæ. Иудзæвгар куыстагур фæцыди,«гæрзылд 
хицауадыл æмæ сын фенын кодта дохтыры 
гæххæттытæ: «Уыргтæ фæхъыгдард сты, 
уæззау куыст йæ бон нæу». 
Дохтыр æрмæст нæ .бацамыдта, куысты- 
тæй уæззау æмæ рог кæцы у, адæймаг дзы 
тынгдæр кæм ихсийы, уый. Сыбыры фæстæ 
баулæфын дæр æмбæлди, фæлæ ницы уадис- 
саг рæвдзæй сæййæфта Барысби йæ бинон- 
ты, уайтагъд дзы къæбæры сагъæс бацыд. 
Цалдæр раны уыдис куыстагур, бæргæ йæм- 
иу лæмбынæг байхъуыстой, æрмæст йæ рай- 
сыны ныфс никæмæ разынд. А.хæм хъуыд- 
даджы тагъдгæнæн нæй: лæг ахæсты фæ- 
бадт, искæд бон, миййаг, ныхас куы рауайа. 
Алкæй дæр цæрын хъæуы... 
Разил-базилæй куы сфæлмæцыд Барысби, 
уæд горæххæсткомы сæрдары хæдивæг Ми- 
халы стъол тымбыл къухæй æрхоста: 
— Æиаххосæй фараст азы Сыбыры кæй 
æр&афтон, уый уæм æгъгъæд нæ кæсы?! Ау, 
рæстдзинадæн афтæ нал ис ссарæн? Уæд æй 
æз, кæм æмбæлы, уым бацагурдзынæн. Зæ- 
38 

гъут-ма, мæ сау туг ма цæй тыххæй фæкалд- 
тон фронты? 
Æртхъирæнтæй чи фæтарстаид, ахæм нæ 
уыд сæрдары ’хæдивæг. Иæхæдæг дæр хæс- 
ты быдыры бирæ фыдæбон бавзæрста, адæй- 
маджы тыхст æмæ сагъæс кæй æмбары, уы- 
мæ гæсгæ бады ацы стъолы уæлхъус, уый 
тыххæй йæм лæвæрд ис стыр бартæ. Сыста- 
дис йæ бынатæй, æрбацæуæгæн зæрдæтæ 
авæрдта: 
— Цыма сыгъдæгзæрдæ адæймаг дæ, аф- 
тæ мæм кæсы. Мах та ахæмтæ базарады 
куыстмæ хъæуы ныртæккæ. Ахъуыды кæн 
дзæбæх — исты сарæхсдзынæ, æмæ-иу мæм 
иннæ къуыри æрбауай. 
Фæлæ Барысби ахæм лæгъз ныхæстæй 
æфсæст уыди, хорз зыдта, хъуыддаг иугæр 
къуыри фæстæдæр æргъæвд куы æрцæуа, 
уæд кæй нал сæнхъиздзæн, æмæ радта цы- 
быр дзуапп: 
— Сæрмагонд ахуыргонддзинад мæм нæй, 
æцæг æфсады скълæдты дзæвгар акуыстон. 
Воронежы фронты... 
Фронты коймæ та сæрдары хæдивæджы 
зæрдæ æрфæлмæн: 
— Лыг у уæдæ. Фæссихор базарады ха- 
йадмæ бацу: æз уæдмæ бафидаудзынæн 
семæ. 
Дыккаг бон Барысби байдыдта «Курорт- 
торджы» экспедиторæй кусын. Цалдæр 
мæймæ йын радтой ахъаззаджы фатер: 
æнæхъæн æртæ уаты. Кусын байдыдта 
Дзыллæ дæр* телефонты станцæйы. 
Лæг æмæ ус кæрæдзийы уыйас арæх нал 
39 

уыдтой: куы лæг командировкæйы аиЪгъуи- 
йы, куы та Дзыллæ æхсæвæддæйæ вæййы. 
Иудадзыг рацу-бацу уыди Барысбийы 
куыст: кæм джитъритæ амал кæн, кæм хар- 
бызтæ, кæм фæткъуытæ, кæм дзидза, кæм 
æхсынцъы. Æхсæвæй-бонæй машинæгай, ва- 
гонгай ласынц. Уæддæр сæ хъуыртты дæр 
нæ фæзынынц горæты дуканитæ æмæ хæ- 
рæндæттæн. Лæг дзы фыдæбон цас æййафы 
куысты мидæг, уыйас пайда куы исид, уæд 
бæргæ... Ноджы ма мастæй дæр æнæ хай 
никуы уыдзынæ. 
Æгæр-мæгуыр Дзыллæйæн дæр никуы 
суагъта йæ зæрдæйы тыппыртæ, куыддæр ыл 
стырзæрдæ кæнын байдыдта, сæддæссонд ис. 
Цæмæн уа цымæ? Ау, зæрондырдæм ыл йæ 
хæйрæджы хай уæлахиз кæнын байдыдта? 
VI 
— Лæджы цармæй фидардæр никуы ни- 
цæуыл сæмбæлдтæн. Стæй лæджы зондахас- 
тæй диссагдæр та уæвгæ ницы ис. 
— Уæдæй нырмæ дæм кæсын, æмæ тама- 
ко мæлæты арæх дымыс. 
— Æнæхайыры хор у, бæргæ. Мæхæдæг 
дæр æй не ’мбарын, уыйас æнувыд ыл цæ- 
мæн сдæн.Уырны дæ, лагеры мæм-иу сут- 
кæйы дæргъы джиранкайы цыппæрæм хай 
хъæбæрхоры кæрдзын æрхаудта, æмæ-иу уы- 
мæн дæр йе ’мбис иунæг сигаретыл баив- 
тон. — Хъуырман фæздæг адджынæн сулæ- 
фцд, æмæ дарддæр кодта йæ ныхас: 
— Де’рдæбоны фарстæн дын дзуапп нæма 
раттон. Дæ зæрдæйæ, æнцонтæй базыдтон 
40 

æвзæгтæ? Нæ, нæ, афтæ æнхъæл ма у, кæм- 
дæр университеты чингуытæ æмæ’дзырдуæт- 
тыл бадгæйæ арвыстои мæ бонтæ. Лæджы 
къæбæры сагъæс йæ быны куы скæна, уæд 
æндæр æвзаг нæ, фæлæ сæгъау дæр ма ныу- 
уасдзæн. Зæгъ-ма, ды зоныс, хæст цы у, 
уый? 
Хъыг мын уыди уыцы фарст. Мæ цæсты- 
тыл ауадысты Зилгæйы уæлмæрдтæ, æфсы- 
мæрон ингæн. 
Уæлмæрдтæ... Цымæ кæй дзыхæй схаудта 
æппæты разæй уыцы ныхас, стæй цæмæн аф- 
тæ схуындæуыди адæймагæн йæ æнцойы 
фæстаг бынат? Уæлмæрдтæ... Цæмæн «уæл- 
мæрдтæ», кæд æмæ адæймаджы зæххы бын 
фæкæнынц, арф æй бафснайынц, йæ зæрдæ 
куыд ницæмæуал æхсайа, афтæ? Цымæ 
«дæлмæрдтæ» зæгъгæйæ растдæр нæ уаид? 
Уæлмæрдтæ... Æвæццæгæн,- Зилгæйæ ра- 
цыдаид ацы ныхас, уымæн æмæ æгас Иры- 
стоны дæр, ацы дунейæ чи ахицæн, уыдо- 
нæй ахæм райдзаст бынат никæмæн ис. Ни- 
цуал маст сæм хъары: бафидыдтой тудж- 
джынтæ дæр æмæ знæгтæ дæр, хуыссынц 
фæрсæй-фæрстæм, уæлбылæй фæлгæсынц, 
сæ цурты цы фæндаг уайы, уымæ. Фæндаг 
йæ фæтæн уæхсчытæй фæйнæрдæм ахæцыд 
быдырыл, ивгъуыд æнустæй фидæнмæ цы- 
ма фат аскъæрдæуыд, уыйау тындзы дард 
кæдæмдæр. Бирæ бæстæтæм сæ фæндыд ацы 
фæндагыл фæцæуын, фæлæ алкæй къухы нæ 
бафтыд — æгæр цыбыр у лæджы дуг. Æмæ 
ныр кæсынц, сæхицæн чи нæ бантыст, уыцы 
цæуæнтыл фæстаггон фæлтæртæ куыд фæ- 
41 

раст вæййынц, стæй фæстæмæ куыд . здæ- 
хынц, уымæ. 
Бирæ ис уыцы ран, зæрдæйæн зынаргъ 
чи у, ахæм ингæнтæ. 
Хуымæтæг цыртытæ æмæ дойнаг дуртæ 
сын хъахъхъæнынц сæ æнусон фынтæ. 
Бирæты дзы кадимæ æмæ буцæй баны- 
гæдтой сæ цот, сæ цоты цот, бирæтæм дзы 
кæугæ æмæ дзыназгæ абон дæр ма цæуынц 
ныййарджытæ, сидзæртæ æмæ идæдз сыл- 
гоймæгтæ. Сыхбæсты фидауц Мырзаты Ха- 
дзымырзæ, Рубайты Ахболат, Цорæты Бор- 
дзи æмæ Дзодзæ, Алыккаты Али, Фидараты 
Гуыба æмæ Торбег. Буц цыртдзæвæнтæ сын 
скодтой, бæргæ, хæстæджытæ æмæ хъæу- 
бæстæ, фæлæ сæ ингæнтæ афтид сты, фæтæр- 
гай сты райгуырæн Ирыстоныл æмæ хуыс- 
сынц æнæзонгæ быдырты, Сталинграды æмæ 
Мæскуыйы бынмæ, Украинæйы æмæ тызмæг 
Цæгаты, дард Померанийы æмæ Бранден- 
бурджы, Галицийы зæххы. Æцæгæлон стъа- 
лытæ сын кæсынц сæ ингæнтæм, æндæрбæ- 
стаг мæргътæ сын зарынц сæумæйæ. 
Æрæджыйы сагъд сты ацы цыртытæ. 
Сау туг ставд æртахæй куы уарыдис, уы- 
цы рæстæг Зилгæйы посты хицауæй куыста 
Дæхцыхъо, æмæ хицæнæй æвæрдта фыссæн 
машинкæйыл мыхуыргонд гæххæтты нарæг 
сыфтæ. Бонцухæй кæнæ та алы бон цыды- 
сты уыдон хъæумæ, фæлæ сæ Дæхцыхъойы 
зæрдæ иæ куымдта ныййарджыты къухмæ 
ра+тын. Æмæ гæххæттытæ сусæггондæй 
лæууыдысты ныййарджыты адзалы боны 
онг... 
42 

Скъолайы цур фæзы ис биноныг амад ин- 
гæн, йæ алыварс — ахуырст фæйнæгæй бы- 
ру. Цыртыл — фондзтигъон стъалы æмæ 
фыст: «Æнустæм намыс, нæ Райгуырæн 
бæстæйы сæрибардзинады æмæ цыты сæ- 
раппонд йæ цард нывондæн чи æрхаста, уы- 
цы хъæбатыртæн!» Зымæг æй банорды урс 
пæлæзы, уыйфæстæ та йыл, уалдзæджы 
фыццаг бонтæй æрæгвæззæджы онг, тæ- 
мæнтæ калынц сырх дидинджытæ, æмæ 
дардæй кæсгæйæ афтæ зыны, цыма ингæн 
æфсæддон тырысайæ æмбæрзт у. 
Хæсты хæдфæстæ уалдзæг уыди. Кæд 
Зилгæйы уынгты немыцаг салдаты къах не 
’рлæууыд, уæддæр афтæ зæгъæн нæй, æмæ 
йæм хæст не ’рбахæццæ. Скъолайы æрбы- 
нат кодта чæфсæддон госпиталь. Æясæвæй- 
бонæй ардæм ластой уæззау, æрмæстдæр 
уæззау цæфтæ. Рæстæг ахæм уыди, æмæ рог 
цæфтæ фронты фæсчъылдыммæ комгæ дæр 
нæ кодтой. 
Ныртæккæ Зилгæйы цы иунæг амбулато- 
ри ис, уый дохтыртæ дæр бон изæрмæ æгуыс- 
тæй бадынц, фæлæ уыцы æнамонд сæрд алы 
уынджы дæр, æвæццæгæн, госпитальтæ уы- 
дис, æмæ сыл дохтыртæ уæвгæ дæр нал 
æххæссыдысты. Æртæ уæлмæрды ис Зил- 
гæйы, æмæ æртæйы дæр ныгæдтой, уæззау 
цæфты фæстæ адзал чи ссардта, уыцы хæс- 
тонты. Хæст куы фæци, уæд сын хъæубæстæ 
скъахтой иумæйаг ингæн. 
Скъолайы фæзы ис ингæн æмæ дзыназы, 
фæдзæхсы ныййарджытæн æмæ сидзæртæн, 
43 

фæсивæдæн æмæ хистæртæн: «Ма ферох 
кæнут! Уæ зæрдыл дарут!» 
Хъыг мын уыди Хъуырманы ныхас. 
— Цæмæн мæ афтæ фæрсыс? Мæн аххос 
нæу, мæ рæстæг не ’рæййæфта. Æндæр æз 
дæр фæскъуым нæ бамбæхстаин. 
— Мæсты ма кæн. Бирæтимæ сæмбæлд- 
тæн дæ кары фæсивæдæй. Æмæ сæ фæсон- 
æрхæджы дæр нæй, искуы хæст уыди, исчи 
сидзæрæй баззад, искæмæн сæ къабæзтæ 
фесæфтысты. Стыр хъыг мын у, афтæ тагъд 
сæ кæй байрох сты хабæрттæ, уый. 
— Уанцон рох нæу, нырма адæмæн сæ 
хъæдгæмттæ куы нæма байгас сты. 
— Бирæтæ нæма федтай, лæппу, уыййед- 
тæмæ афтæ нæ дзурис. Стæй дын хуыцау 
макуы бавзарын кæнæд, мæ фæлтæр цытæ 
бавзæрста, уыдæттæ. Æркæн, фæлтау, æмæ 
фæйнæ бануазæм, хæст куыд иикуал æр- 
цæуа, уый тыххæй. 
Агуывзæйæ æрмæст иунæг хуыпп скодта 
æмæ йæ фæстæмæ æрæвæрдта, йæхæдæг ца- 
вæрдæр нæуæндон, фæсус хъæлæсæй афар- 
ста: 
— Æмæ, зæгъыс, Ирыстон, нæхи Ирыстон 
ма æгас У? 
Джихæй йæм баззадтæн: нозтджын дæр 
куынæ у, уæд мæ афтæ цæмæн фæрсы? Мæ 
цæстæнгас мын бамбæрста. 
— Дæ зæрдæ мыл ма фæхудæд... Дыууæ 
æмæ ссæдз азы нал æрæвæрдтон мæ къах 
Ирыстоны зæххыл. Уæрæсейы дæр нырма 
къуыри йедтæмæ нæма дæн.—йæ саёр бын- 
44 

тондæр дæлæмæ æруадзгæйæ ма къæм- 
дзæстыгхуызæй бёфтыдта: 
— Уацары цы бон бахаудтон Пинскы 
бынмæ, уæдæй нырмæ фæззыгон сыфтæрау 
рафт-бафт фæкодтон алы бæстæты. 
Цæуылдæр æрæнкъард мæ сыхаг, æмæ 
бынтон йæхимæ куы æрыхъуса, зæгъгæ йын 
æнæбары хъæлдзæг дзуапп рэдтон: 
— Уæдæ цы хъуамæ фæуа Ирыстон! Нæй 
йын сæфæн! 
— Хуымæллæг... Хуымæллæг та цы фæ- 
цис? Уырдыгон дæн... 
— Ау, æмæ бынтон сыхæгтæ куы разын- 
дыстæм, уæдæ! Раст куыддæриддæр уыди, 
афтæмæй лæууы абон дæр! Гъе, æрмæст 
хъæуы сæрмæ хырхæйфадæн ныззæронд, 
æмæ йæ фехæлдтой. Уæ фæсивæды дæр ма 
уын фыццагау мæстæй марынц: 
Машинæйы фæндаг нын 
Дзылаты бынты... 
Хъуырман æнæнхъæлæджы бахъырныдта: 
Дзигойы тохы бон 
Хуымæллæджы фæснвæд 
Бамбæхстысты 
Сæ устыты фæдджиты бынты... 
— Æцæг, æцæг, афтæ-иу нæ мæстæй 
мардтой иннæ хъæуты фæсивæд. 
Цырæгътыл цыдæр æрцыди: куы-иу æваст 
ныйирд сты, куы та-иу бынтон æрмынæг 
сты, æмæ-иу уæд рудзынджы æдде сатæг- 
сау ныллæг арвыл сæрттывта стъалыты хур- 
туан; рухс-иу куы ныйирд, уæд та-иу 
45 

стъалытæ сындæггай ахуыссыдысты, æмæ- 
иу æхсæв йæ сау нымæт æрбавæрдта ру- 
дзынгыл. 
Хъуыдыты аныгъуылд ме ’мбæлццон. 
Сдзурын æм нал суæндыдтæн: кæд, миййаг, 
зын чи у, ахæм исты æрлæууыд йæ зæрдыл. 
Иæ агуывзæ та йын ногæй байдзаг кодтон, 
æмæ йæ æрмæст æфсонæн сдардта йæ был- 
тыл. 
Æгас рестораны ма баззадыстæм æрмæст- 
дæр мах дыууæйæ. Рæбинаг стъолы уæлхъус 
ма бадтысты официанттæ æмæ буфеты хи- 
цау, цыдæр сусæг ныхасы аныгъуылдысты. 
— Нæ уæ хъыгдарæм? — бадзырдта 
сæм Хъуырман. — Кæд, миййаг, æхгæнын 
афон у? 
— Нæ, нæ, бадут, цасдæриддæр уæ фæн- 
ды, уыйас, — радзырдта официант æмæ са- 
хатмæ æркаст: — Нырма дзæвгар рæстæг 
баззад. Ничи нæм ис, уымæ ма кæсут: 
суанг иуæндæсмæ цæудзысты — чи тамако 
æлхæндзæн, чи бæгæны, чи дон. 
— Уæдæ хуыцауæй разы. — Æмæ та ком- 
коммæ мæ цæстытæм ныккаст: — Абон дæр 
æй нæма æмбарын, цы хорздзинад æнхъæ- 
лæй мæ нæ амардтой, уый. Æвæццæгæн, 
загътой: ахæм куыдзы уд кæмæн ис æмæ 
утæппæт удхартæн-чи фæразы, уый нæ ис- 
куы бахъæудзæн. Уыййедтæмæ сæ цæмæн 
хъуыдтæн мæ иунæг цонгимæ? Чи зоны, 
æмæ афтæ дæр хъуыды кодтаиккой — кæд, 
мæла, уæд йæхи æгъдауæй, кæд цæра, уæд- 
дæр бар йæхи: фыдбылызæй тæссаг дзы нæу. 
Уæдæй нырмæ дæр æй афæрсинаг уыдтæн, 
46 

кæм фæдзонгой, фæлæ мæм аив нæ каст. 
Æнхъæл уыдтæн, йæхæдæг æй кæд радзу- 
рид, зæгъгæ. Ныхас æцæгдæр уымæ бахæ- 
стæг, æмæ та иувæрсты аивгъуыдта. 
— Цынæ лагерь бавзæрстон, ахæм нал 
баззад. Освенцимы кой куыннæ фехъуыста- 
ис? Мах æй ингæн схуыдтам. Æмæ ингæн 
дæр ингæнау уыд: йæ ныфс, йе ’скаст ын дзы 
баныгæдтой Европæйæн. Иу къухимæ хуыз- 
дæр цæмæ бæззыдтæн, æмæ лагермæ цы 
сылгоймæгты ластой, уыдоны дзыккутыл мæ 
хыгъд аразыныл бафтыдтой. 
— Куыд, куыд? Нæ дæ бамбæрстон. 
— Цас зын бамбарæн у? Мингæйттæй ла- 
стой сылгоймæгты лагермæ — зæронд усæй, 
чындздзон* чызгæй, авдæны сывæллонæй. 
Адæймагæн-иу фыццаг бон æрдастой йæ 
сæр, дзыккутæ æмбырд кодтой, джиппæвæр- 
дæй сæ кæдæмдæр æрвыстой. Хъус-хъус ха- 
бар цыди, костюмты æмæ мундирты тæртты, 
дам, сæ бæхы хъисы бæсты æвæрынц. Æмæ 
дзы цынæ федтаис: зæронд усы дадалитæ, 
мойгæнæг чызджы, сабийы дзыкку æд лен- 
тытæ. Æцæг дзы урс чи нæу, ахæм æрду нæ 
разындаид. Лагермæ кæй ластой, уыдойæн 
фæндагыл дæр сойтæ кæм мæрзын кодтаик- 
кой. Дæу зæрдæйæ, дзыккутæ армыдзаггай 
барстон. Нæ, йæхи цæстытæй сæ чи нæ фед- 
та, уый нæ бауырндзæн — мæкъуылтæ са- 
майæн сæ уыдис. Чи раздæр, чи фæстæдæр— 
æлвыдсæрæй цыдысты абанамæ, фæстæмæ 
та здæхтысты крематорийы тохынайыл, æрт- 
хутæг æмæ алайæ. 
Фæззæг къæвдаджын ахаста, лагермæ 
47 

цъыфæй бацæуæн нал уыдис. Цалдæр ма- 
шинæйы йæм хуыр æрбаластой, стæй уæд 
хицауад скарста: машинæтæ ратæр-батæр 
æгæр стыр фæлхас у империйæн, фæлтау 
дзы мæрдты стджытæй ныккæнæм. Ахст 
адæмы иу къорды бафтыдтой æмæ хуырЖ 
бæсты мургонд стæг калдтой лагеры кæрты. 
Цалдæр бонмæ стæг рыджы бын фæцис, фæ- 
лæ та куыддæр ракъæвда кодта, афтæ сæрт- 
тывта, уарын æй æрæхсадта... Ныр дæр ма 
фæндагыл куы фæцæйцæуын, уæд арæх 
фестъæлфын æмæ мæ къæхты бынмæ æркæ- 
сын — уыцы стæг мæ æнцой нæ уадзы. 
Хъуырман йæ хæринаг стъолыл æддоз- 
гомау авæрдта æмæ та. тамако ссыгъта. 
Тæрных нынцъ&лдтæ, цыма йæ кæуын йæ 
хъуыры ныббадт, уыйау уæззау ныуулæфыд. 
— Нæ хъæуы, Хъуырман. Дæ зæрдыл сæ 
ма лæууын кæн,— лæгъстæгæнæгау æм ба- 
дзырдтон æз. 
Фæлæ мыл ахæм цæхæртæ скалдта, æмæ 
хорзау нал фæдæн. 
— Нæ хъæуы, зæгъыс?! Нæ хъæугæйæ 
куы уаид, уæд бæргæ! Хъæуы, хъæуы!!! 
Хъæрмæ официант нæ уæлхъус алæууыд, 
æмæ Хъуырман уайтагъд йæхи æрæмбæр- 
ста. 
— Бахатыр кæнут, нал баурæдтон мæ- 
хн,— фæкъæмдзæстыг Хъуырман. 
Æз официантæн цæстæй ацамыдтон, æмæ 
уый дæр йæхи фæстæмæ буфеты цурмæ ай- 
ста. 
> — Мæ амонд уыдис, æмæ дыууæ мæйæ 
фылдæр нæ фæдæн Освенцимы, стæй нæ уæд 
48 

цалдæрæй Германмæ фæластой, горæт 
Эльммæ. Иннæтæ цы фесты, уымæн ницуал 
базыдто1(, мæхи мын электростанцæйы ныу- 
уагътой. мæ иу къухæй цастæ арæхстаин 
пультыл кусынмæ. Боиы æмбис дзы дза- 
гъырæй кæсын хъуыдис прибортæм. Дæ бы- 
натæй ма фезмæлай—къæбутыл нæмыгсæм- 
бæлдзæн. Стæй цас фезмæлынæн уыдыстæм, 
айдагъ цæнкуылтæ, дзонгойтæ æмæ къуы- 
лыхтæ бамбырд кодтой. Мæ уд дзы æрдуйæ 
нарæгдæр сси, æвæдза... 
VII 
Хъазан нæ зыдта, сæ кæрты иу кæронæй 
иннæмæ — сарайы фахсæй къутуйы ных- 
мæ — ставд æрхуы тел чи айтыгъта, уы’й. 
Уæдæ Райханат чындзы куы æрцыди, уæд 
фыццаг хатт цы гæрстæ ныхсадта, уыдон 
дæр ацы телыл байтыдта. Æвдæлон никуы 
аззайы, цынæ йыл фендзынæ: æхсад гæрс- 
тæ, фæткъуыйы хусы хæлттæ, мырткæйы 
бæстытæ, æлмæрины йас нартхоры æфсиртæ 
сæ сыфтæй ауыгъд (Райханат сæ мыггагæн 
февзары), гæны фæскъау. Рагуалдзæгæй 
йыл суанг фæззæгмæ та алы сæумæйы дæр 
абадынц дыууæ зæрватыччы: ратæхынц, са- 
райы æмбæрзæндурты бын цы ахстон са- 
мадтой, уырдыгæй, асхъауынц сæ халасхуыз 
риутæ, дæлбазыртæ æмæ — гъæйда-гъа! — 
къуыззиттæй зарынц, æз рæсугъддæрæй кæ- 
рæдзийы дзыхæй исынц, цин кæнынц хуры 
рæвдаугæ тынтыл, æнæбын цъæх арвыл, ду- 
нейы рухсыл, сæ æнæмæт цардыл. Хъазан- 
мæ афтæ кæсы, цыма хæрзчысыл саби у. 
4 Хæблиаты Сафар 
49 

дард бæстæтæм æй нæ фæхаста сау хæсты 
тымыгъ; ныртæккæ йæм æрбадзурдзæн 
Æна: 
— Нанайы сæныкк, фест, тагъддæр фест 
æмæхъуццытæаскъæр. Фæхудинаг дæ, фæ- 
худинаг — исчи дæр ма сихормæ хуыссы.— 
Æмæ йын авæрдзæн хъарм æхсыры сæндæг. 
Фæлæ нæ, ничи дзуры Хъазанмæ. Æрмæст 
Райханат къæбицы цыдæртæ архайы, йæ 
уынæр дæр нæ хъуысы. Куы райхъал уа, 
уымæй йын тæрсы. 
— Æна, — адзырдта Хъазан. 
Дзуапдæттæг куынæ фæцис, уæд фыдæл- 
тыккон арсы царм райста сынтæджы цурæй 
æмæ кæртмæ рахызт. 
Сæумæйæ ахæм хур ныккæсгæ никуыма 
уыд. Хъазаны цæстытæ атартæ сты. Кæрты 
змæлæг куы нæ зынди, уæд цæхæрадонмæ 
йæхи айста. 
Раджы кæддæр, Хъазан гуырд дæр нæма 
уыди, афтæ йæ фыдыфыд Доде, цæхæрадон 
цы уыдис, уымæй дзы фæткъуы æмæ кæрдо 
ныссагъта. Уымæлбын саумæры бæлæстæ 
диссаджы егъау райрæзыдысты, сæ къалиу- 
тæ æддæг-мидæг ауадысты, æмæ сæрд-сæрды 
дæргъы сæ бынæй арвы рухс фенæн нæ уыд. 
«Бæлæсты брт дæр ма афтæ æнуд куы уа, 
уæд мын æнæ сæфгæ хос нал ис»,—ахъуыды 
кодта Хъазан æмæ чъылдымы дуарыл ахызт. 
Бæлæстæй иуы бын царм æрæтыдта æмæ 
йыл йæхи æруагъта. Фæлæ ам дæр хуры 
тынтæ цæстытæ къахтой, æмæ хаердмæ скас- 
ти, фæгæпп ласта. Иæ сæрмæ — уыцы æмыр 
æхгæд сыфтæр, афтæмæй аууоны мур нæ 
50 

лæвæрдтой. Акаст йæ алфамбылай —уым 
дæр аууон никæцæй зыны. Тыгъд быдырау 
хуры тынтæ комкоммæ бæлæсты бынмæ кæ- 
сынц. 
— Цы уа, дæ хорзæхæй, ацы диссаг? — 
йæ цæстытæ ’аууæрста Хъазан, æмæ уыцы 
фæдыл йæ размæ лæдзæгæнцой æрбахæстæг 
Доде. 
— Цы хабар у, лæппу, дæ цæсты бындз, 
миййаг, бахауди? 
— Бындз нæ, фæлæ ацы диссаг не ’мба- 
рын, дада. 
— Стæ-ма, кæцы диссаг? 
Хъазан бæлæсты бынмæ ацамыдта: 
— Аууон цæуылнæ ис? 
, Доде дæр Хъазаны фарсмæ йæхи цармыл 
æруагъта. Фырзæрондæй йæ рихитæ хъуына- 
хуыз цъæх систы, æцæг æрфгуытæ сæнт ур- 
сæй æрттивынц. 
— Аууон, зæгъыс? Æхсæв æмæ бон кæ- 
рæдзийæ нæ хицæн кæнынц, уагæры ма уый 
куы базонай. . 
— Ныр мæ нал асайдзынæ, дада! Исты 
ма, миййаг, саби дæн? Ахæм ныхæстæ та 
мын цæмæн кæныс — æхсæв-бон бæрæг 
нæй? Цытæ дзурыс, уымæн ницы æмбарын. 
Зæронд рæвдаугæ æрсæрфта Хъазаны 
сæр. 
—Дадайы хъæбул, нæма йæ зоныс, æвæц- 
цæгæн, мæрдты бæстæйы дæ, уый. 
Хъазанæн нырма ныр æрлæууыд йæ зæр- 
дыл, Доде раджы кæй амард, æмæ йæ фыл- 
дæр æрыхъусæггаг ныхасæй кæй зоны, уый. 
Æхсæз азы нæма сæххæст уыдаид Хъаза- 
51 

иыл, афтæ йæ фыд Азæмæт æмæ Доде тъæн- 
джы мæйы Дзæуджыхъæуæй поезды æрцæй- 
цыдысты. Фæсахсæвæр уыдис хабар. Хоры 
вагæттæ ласдзысты, зæгы’æ, чидæр Беслæ- 
ныхъæуы кулакты хъусы бацагъта, æмæ уы- 
дон дæр фæдисæй абалц кодтой; хъæуысæр- 
мæ æфсæнвæндаг райхæлдтой, сæхæдæг 
æнхъæлмæ кæсын байдыдтой: поезд афæл- 
дæхдзæн, æмæ нæ хор ахсæв фæстæмæ гуыф- 
фæйы дзаггай нæ хæдзæрттæм фæласдзыс- 
тæм. Фæлæ горæтæй цæуæг поезд фæраздæр, 
æмæ дзы чи бадтис, уыдонæй бирæтæ хæ- 
дзархæлд фесты. Дыккаг бон Додейы кæрт- 
мæ батылдис дыууæ сау уæрдоны... 
Хъазан цæуылдæр фæгуырысхо, уæддæр 
хъуыддаг нæма æмбæрста. 
— Æмæ æз мæрдты бæстæйы цы архайын? 
— Архаинаг дзы уæвгæ кæй ницы ис, æз 
мæхæдæг дæр уымæй фæлмæцын, дадайы 
хъæбул. 
Ногæй та йæ алыварс афæлгæсыди Хъа- 
зан. 
— Уæдæ мæлгæ акодтон æз дæр? 
•Зæронд æнæдзургæйæ йæ сæр батылдта. 
— Сайыс мæ, дада. Уæдæ йæ мæхæдæг 
цæуылнæ зонын, куыд мардтæн, уый? 
— Дзæнæтмæ чи æрбахауы, уыдонæн 
хуыцау уыцы хорз ратты, æмæ сæ адзал нæ 
базонынц, стæй йæ никуы базондзысты. 
— Æмæ мæнæн дæр дзæнæтмæ фæндаг 
ис? 
1 — Æрбацыдтæ йыл цæугæ дæр ма. 
— Æмæ коммунист куы дæн, уæд уый, та 
куыд? 
52 

— Ахæрæты раз иууылдæр æмсæр стæм. 
— Адæмы дæр куы мардтон, дада, уæд 
мын уый та куыд ныххатыр чындæуыд? 
— Уыдæттæй мæ дзæгъæлы фæрсыс: ам 
тæрхонгæнæг стыр хуыцау йæхæдæг у, æмæ 
йæ тæрхонæн æмбал нæ вæййы.Æз дæр хæс- 
сын лæджы туг мæ зæрдæмæ, уæддæр мын 
ам сбынат кодта. Мæ сыхаг Абудта цъиуы 
къубалыл дæр кард никуы сæвæрдта, афтæ- 
мæй йæ сæр зындоны арт бавзæрста, — йæ 
ныхас фæцис зæронд, Хъазаны цурæй сыс- 
тад æмæ лæдзæгæнцойæ сындæггай бæлæ- 
сты æхсæнты ацыд. Цалдæр къахдзæфы 
фæстæ цы фæцис, лæппу уый нал федта. 
Кæрдæгыл ныддæлгом Хъазан æмæ зæр- 
дæйы фæндиаг ныббогътæ ласта. Уыйбæрц 
фæкуыдта, æмæ улаёфын йæ бон нал уыдис. 
Раст ын уыцьГ уысмыл кæйдæр фæлмæн 
къухтæ йæ уæхсчытыл схæцыдысты. 
— Газан, мæ къона, дæ хъуырдухæн мæм 
æддаг агъуыстмæ хъуысы. Рабад-ма иугыц- 
цыл, кæнæ дæ нывæрзæн иннæрдæм аив. 
Хъазан талынджы мады къух ссардта, 
йæ уадул ыл асæрфта æмæ хуыссæгхъæл- 
дзæгæй сдзырдта: 
— Дзыцца, цæй æнахуыр фын федтон... 
— Цы уыдис, цы, Газан? 
Фæлæ йын дзуапп нал радта, афынæй. 
Мад дæр æй æрæмбæрзта æмæ фæстæмæ 
ацыд, дуар сабыргай йæ фæдыл ахгæдта, 
стæй ногæй раздæхт æмæ йæ зыхъхъырæй 
ныууагъта. 
53 

VIII 
— Мæй æмæ æрдæджы бæрц ма базза- 
даид хæст фæуынмæ, афтæ мæ хъизæмæрт- 
тæн кæрон æрцыди, зæгъгæ, банымадтон: 
рагуалдзæджы къæвда бонтæй иуы Эльмы 
уынгты æрбалæгæрстой англисаг танкæтæ. 
Æнæ гæрах, æнæ уынæрæй куыд фæзынды- 
сты, уый ничи базыдта. Æ/Цæг, бæстæ фæ- 
дис куы ссис, æмæ немыцæгты фæлурс цæс- 
гæмттæ куы ауыдтон, уæд айтæ-уыйтæ нал, 
фæлæ будкæйæ ратæррæст ластон. Хъуыды- 
гæнæг дæр мæ нæ фæцис — мæнмæ ма сæ 
æвдæлд хъахъхъæнджыты, алчи йæхи сæр 
æфснайыны сагъæсыл уыди. Раст мæнæн 
дæр мæ ракъахдзæф къæсæрæй, афтæ фьи^ 
цаг танкйæ сæрмæ гæрæм тырыса фæйлау- 
гæ — мæ рæзты гыбар-гыбургæнгæ аив- 
гъуыдта. 
Абон дæр æй нæ хъуыды кæнын, кæцонау, 
стæй цы дзырдтон, уый. Куыддæр æйГ ауыд- 
тон, афтæ, мæ хъæлæсыдзаг араугæ/ный- 
йарц дæн танчы фæстæ. Цас хъарутæ ма мæ 
уыдис, æмæ цалдæр къахдзæфы фæстæ фæн- 
дагыл адаргъ дæн. Уæдмæ дыккаг танк æр- 
бахæццæ, æмæ дзы рагæппытæ ластой хъо- 
мыл лæппутæ кæрдæгхуыз дарæсты. Уай- 
тагъд домбай къухты ахасты фæдæн, æмæ 
мæ къæхтыл куыдæй алæууыдтæн, уый дзæ- 
бæх дæр нæ базыдтон. 
— Рашен? Рашен? — кæрæдзийы дзыхæй 
ныхас исгæйæ мæ фарсты бын фæкодтой 
танкисттæ. 
Æз сæм æнæдзургæйæ кастæн, цæмæй мæ 
54 

фарстой, уый дæр не ’мбæрстон, æрмæст 
сæр дæр æмæ уæнгтæ дæр байдзаг сты иу- 
нæг хъуыдыйæ: «Ахицæн сты мæ бирæ фы- 
дæбæттæ. Фервæзтæн! Фервæзтæн!..» 
Кæцæй хæйрæг уыдтæн, фыддæр бæллæх- 
тæ уыцы бонæй фæстæмæ райдайдзысты. 
Цалдæр сахаты рацыдаид, афтæ нæ æр- 
бакъорд кодтой, раздæры уацайрæгты, æмæ 
нæ горæтæй дзæвгар æддæдæр, хъæды астæу 
дыууæуæладзыгон хæдзармæ аластой. Бон- 
и’зæрмæ, стæй æнæхъæн æхсаев хæдзары 
хъæлдзæг дзолгъо-молгъо нæ банцад. Мæ 
алыварс адæм тæрхон хастой, чи кæуылты 
фæцæудзæн йæ райгуырæн зæхмæ, цал бон- 
мæ бахæццæ увдзæн. 
Электростанцæйы радыгай — суткæйы 
æмбис уый, суткæйы æмбис æз —куыстам 
францусаг лæппу Жакимæ. Мадзура, тæн- 
тъихæг; уымæн та йæ рахиз цонг уыди хауд. 
Кæмдæр хæдзары къуымы ссардта Ныгуы- 
лæн Европæйы картæ, æмæ нæ уыцы æхсæв 
уымæй хъæздыгдæр ничи уыди. Картæмæ 
алырдыгæй лæбурдтой, фæлæ йæ Жак стъо- 
лыл æрытыдта, рæмбыныкъæдзæй йæ фидар 
нылхъывта, йæхæдæг нымайынтыл схæ- 
цыд: 
— Эльмæи Гамбургмæ æфсæддон маши- 
нæйы бабаддзынæн. Гамбургæй Брюссель- 
мæ экспрессæн уыдзæн фылдæр-фылдæр ну- 
дæс сахаты цыд. Брюсселæй Лиможмæ та 
комкоммæ цæуы поезд. Уæдæ Лиможæй 
Орадурмæ лæг фистæгæй дæр фæцæудзæн. 
— Фæлæуу, фæлæуу, мæ лымæн, — ба- 
дзырдта йæм чидæр. — Хæст нæма ахицæн, 
55 

уый дæ ферох? Рагацау фæлмæн бынат куы 
’ркодтай дæхицæн. 
— Æмæ ма цæй хæстон ис мæнæй? — æн- 
къардæй йæм скасти Жак æмæ йæафтид 
дысмæ ацамыдта: — Аргæ дæр æй нал скод- 
тон Бельфоры комы. Æниу ма мæ цæмæн 
хъæуы^ фæлтау хорз протез сараздзынæн; 
мæ каис протезгæнæг у Парижы. 
Йæ алыварс адæм ныхъхъус сты, сæ кæ- 
рæдзийæ сæ цæстытæ бамбæхстой. 
— О, Луизæ, Луизæ!.. Æнæхъæн фондз 
азы йæ нæ федтон! Уырны уæ? 
Дзуапп ын ничи радта: хъуыддаг нæба- 
уырнинаг кæй нæу, уый алчи йæхицæй хорз 
зыдта. 
— Альберыл ^фонмæ аст азы бæрц цæуы, 
æцæг, дыккаг лæппу уыдаид, æви чызг, уый 
нал базыдтрн. Цæй, чифæнды куы уа, уæд- 
дæр ыл цыппар азы æмæ авд мæйы цæу- 
дзæн. 
Мæгуырæг, нæма зыдта, атлантикон 
къуыззитгæнæг дымгæ Орадуры æртхутæг 
дардмæ фæхаста, уый. Куы фæхицæн стæм, 
уæд дзы цалдæр мæйы фæстæ писмо рай- 
стон. Йæ райгуырæн хъæу Орадурæн йæ 
фæд дæр нал баззад, йæ цæрджыты та йын 
бынцагъд ныккодтой. 
Дыккаг бон нæм фæссихор фæзындис 
зылынæфсæр англисаг капитан. Кæрты 
рæнхъгай æрлæууыдыстæм, æмæ капитан 
дыууæ тæлмацгæнæгимæ размæ рацыд. 
— Зæрдиаг арфæ уын кæнын, йæ бæр- 
зонддзинад къарол Георгы хъæбатыр æф- 
сæдты руаджы немыцаг уацарæй кæй фер- 
56 

вæзтыстут, уый фæдыл, — æнæсулæфгæйæ 
радзырдта капитан æмæ тæлмацгæнджы- 
тæм бакаст. Иæ ныхас ын куы бамбæрстам, 
уæд æмдзæгъдыл нал бацауæрстам. Капитан 
гæзæмæ бахудт: 
— Мæнæн уæлдай æхсызгондæр у сыма- 
химæ фембæлын. Афтæ æнхъæл ма ут^æмæ 
зылынæфсæрæй райгуырдтæн — немыцаг 
нæмыг мын ахаста мæ галиу æфсæры æмбис. 
Мæ хæдтæхæг раст Нюрнбергы бынмæ æр- 
хаудта æмæ дыууæ азы уацары æрдаудтон. 
Ныр мæ сымах лагермæ комендантæй æр- 
барвыстой. Зонгæ уыдзыстæм, — йæ дыууæ 
æнгуылдзы къæмисæнмæ сæппæрста,— ка- 
питан Сильвестр. Кæд уæ искæй исты базо- 
нын фæнды, уæд — табуафси. 
— Капитан, — йæ бынатæй сдзырдта 
Жак.— Знон не ’ппæтмæ дæр уыдис æрмæст 
иунæг бæллиц — рæвдздæр нæ хæдзæрттæм 
ацæуын. Фæлæ æхсæвы бирæ фæтæрлон 
кодтам, æмæ нæ уырыссаг æмбæлтты фæн- 
донмæ гæсгæ цæттæ стæм немыцæй нæ маст 
райсынмæ. 
Комендант ын йæ ныхас айста: 
— Хæлæрттæ, цæдисон командыкæнына- 
ды амындмæ гæсгæ, уацарæй сæрибаргонд 
чи æрцæуы, уыдонæн сæ къухмæ хæцæнгарз 
раттын æмбæлы æрмæстдæр сæрмагонд къа- 
мис ацæуыны фæстæ. 
Алырдыгæй йæм ныхас æппарын байдыд- 
той: ^ 
— Æмæ кæм ис уыцы къамис? 
— Фæсчъылдымы уырытæ цалынмæ 
хъуыддаг æвзарой, уæдмæ хæст фæуыдзæн. 
57 

— Уый та ноджы хуыздæр, — бахудтис 
комендант. — Табу хуыцауæн, цæдисонты 
хæстхъомдзинад уæхи цæстæй федтат. 
Сымахæн та уæ бирæ хъизæмæртты фæстæ 
æппæтæй ^уыздæр уыдзæн баулæфын. 
— Капитан, мæнмæ дæр Францы респуб- 
ликæйы æфсады дæу цин уыди, — бафип- 
пайдта та Жак.—Æмæ мæ фæнды ногæй 
æфсæддон дарæс æмæ хæцæнгарз райсын. 
— Стыр æхсызгон мын у, ахæм разæн- 
гард кæй стут, уый, — ахицæн кодта ныхас 
комендант. — Æнхъæлдæн, уæ фылдæр 
раздæры хæстонтæ сты, æмæ хъуамæ хорз 
æмбарат, уæлдæр командирты уынаффæйыл 
радзур-бадзур æнæпайда дъуыддаг у, уый. 
Æз дæр мæхи нал баурæдтон: 
— Капитан, нæ дарддæры хъысмæты тых- 
хæй нын бæлвырд ницы загътай. 
— Æппæтдæр цæдисонты уæлдæр коман- 
дæгæнджытæй аразгæ у, — райстон цыбыр 
дзуапп. — Уырны мæ: рæстæг куы æрцæуа, 
уæд иууылдæр сæрæгасæй сæмбæлдзыстут 
уæ хæдзæрттыл. 
Хъуырман ныхъхъус, вагоны рудзынгæй 
æдзынæг ныккаст æхсæвы тармæ. Цæст мур 
ницæуыл хæцыд æддейы, æрмæст нæхи фæ- 
лурс аууæттæ уыдтам. Поезд разырдæм 
цæуы, æви фæстæрдæм, уый рахатæн дæр 
нæ уыд, — узгæ ленк кæны æнуд быдырты 
æхсæн. Вагоны чи мидæмæ цыдис, чи æддæ- 
мæ, фæлæ дзы æз никæйуал уыдтон. Кæй- 
дæр фыдæбойнаг царды нывтæ слæууыды- 
сты мæ цæстыты раз, иннæрдæм ахызтысты 
зæрдæйы. Рудзынджы айдæнау федтон — 
58 

Хъуырман йæ дзыхмæ схаста ног тамако, 
ссыгъта спичкæ, фæлæ йæ хæдсæрмæ вен- 
тиляторы футтæй ахуыссыд. Мæстыхуызæй 
йæм скасти, ссыгъта дыккаг спичкæ, æмæ йæ 
цæсгом бæзджын фæздæджы бын фæцис. 
Спичкæтæ куыд æрæвæрдта,- афтæ йьш 
йæ къухмæ фæкомкоммæ дæн: æнгуылдзтæ 
бæрæг зыр-зыр кодтой. Æз ын йæ къух мæ 
къухæй фæлмæн æрæмбæрзтон æмæ мæм 
арфæгæнæгау скаст. 
— Бирæ æнхъæлмæ кæсын дæ бахъуыди 
уыцы лагеры? 
— Æмæ цы уæлдай у, хæдзармæ куынæ 
æфтай, уæд иу лагер уа, иннæ лагер. Æз æй 
афтæ нымайын: мæ цардæн йæраст æмбис 
æнхъæлмæ кæсгæйæ арвыстон. 
— Бынтон афтæ ма нымай: дæ цард ныр- 
ма иууылдæр разæй ис, — зæрдæ йын авæ- 
рынмæ хъавыдтæн. 
— Иууылдæры тыххæй æгæр загътай, мæ 
хæлар. Фæсте дзы цы аззадис, уый хорз зо- 
нын, дарддæр та цы уыдзæнис... О, уый дын 
дзырдтон. Рацыд къуыритæ, мæйтæ, хæст 
ахицæн, уæддæр нæ хъысмæтæн бæлвырд 
ницыма æмбæрстам. Куы иуы, куы иинæйы- 
иу акодтой лагерæй, æцæг сæ фæстæмæ ни- 
чиуал здæхт. Æппынфæстаг бафиппайдтам: 
баззадыстæм ма дзы æрмæст уæрæсейæгтæ. 
Уый нæм хорзау нæ фæкаст. Бынтон æвзæ- 
рыл та, америкаг салдæттæ нæ хъахъхъæ- 
нын кæй байдыдтой, уый банымадтам. 
«Цæмæ гæсгæ баззадыстæм æрмæст мах 
иннæтæй уæлдай лагеры?» — загъд-замана 
самадтам, фæлæ нæм хъусæг нæ фæцис. 
59 

Æрмæст нын радтой цыбыр дзуапп, цæдисон 
командыкæнынады дзырдмæ гæсгæ у, зæгъ- 
гæ. 
...Раст нæм уыцы бон фæзындысты Сырх 
Æфсады дыууæ майоры. Нæ хъаст уыдонмæ 
бахастам. Зæрдæтæ нын бавæрдтой: хæстæг- 
дæр рæстæджы æппæтдæр рабæрæг уыдзæн 
æмæ алчи йæ хæдзарыл сæмбæлдзæн. Æй- 
хъæлмæ кæсын та байдыдтам, фæлæ нæ иу 
хъуыдыгæнæг нал уыдис, ничиуал нæм фæ- 
зынд нæхионтæй. 
Уалынмæ лагерыл айхъуыст хабар: уаца- 
ры чидæриддæр бахаудта, уыдонæн, куыд 
æфсæддон ардхæрд халджытæн, хæстон три- 
бунал хæссы марыны, кæнæ цæрæнбонтæ 
Сыбыры арвитыны тæрхон. «Ныхас знаджы 
æвзагæй рацыд», — фидарæй загътам кæрæ- 
дзийæн. Ау, æмæ знаг дæрæнгонд куы ’рцы- 
ди, уæд ма йæ ныхас куыд хъуысы? Дам- 
думтæ сарæх сты. Æмæ уæд нæ писмотæ та, 
æниу? Иу иннæйы фæдыл æрвыста алчи хæ- 
дзармæ, фæлæ дзуапп никуы ничи райста. 
Дыууæ майормæ цы лисмотæ радтам, уыдо- 
нæн дæр сæ фæд нал сбæрæг. 
Цыбырдзырдæй, нæ бонты фыддæртæ ра- 
лæууыдысты. Уæддæр мæм фыццаг ницыма 
уыйбæрц хъардта. Хъуыды кодтон: афæдз 
æмæ æрдæгæй фылдæр ингæны къахыл кæм 
бафæрæзтон, уым мын ныр ницуал уыдзæн. 
Иу бон мæм фæдзырдтой коменданты уат- 
мæ. Куыддæр дуарæй бахызтæн, афтæ ко- 
мендант æнæдзургæйæ йæхй æддæмæ рай- 
ста,1 æмæ лæгæй-лæгмæ баззадтæн дыууæ 
нæлгоймагимæ: фыццаг хатт сæ федтон ла- 
60 

геры. Нæлгоймæгтæй иу — къæсхуыр, ииз- 
æфхæрд — хицаухуызæй бадт коменданты 
стъолы уæлхъус. Дыууæйæ дæр уыцы æнæ- 
вдæлон арæзт уыдысты æмæ уыцы-иу фæ- 
дыл райдыдтой ныхас. 
— Зоныс, Уæрæсемæ дын фæндаг нал ис, 
уый? 
Мæ зæрдæ бауазал, фæлæ уæддæр фæца- 
рæхстæн: 
— Бахатыр кæнут, æцæг мæ базонын 
фæнды — чи уын афтæ ныффæдзæхста? 
Æнæдзургæйæ кæрæдзимæ бакастысты, 
стæй та къæсхуыр загъта: 
— Æвæццæгæн дыл хабæрттæ афоныл 
æмæ хорз не ’мбæлынц, — мæстæймарæгау 
бахудт. — Уый уæ коменданты аххос у. 
— Æмæ цы ’рцыдис уа диссагæй?—цымы- 
дисæй йæ афарстон æз дæр. 
— Цы ’рцыдис куы зæгъай, уæд, 
куыддæр Уæрæсейы зæххыл æрлæууай, аф- 
тæ дын Сыбырмæ уæрæх фæндаг цæттæ у. 
— Уый знаджы дзыхæй рацыд! — нал ба- 
урæдтон мæхи. 
— Лæппу, æвæццæгæн дæ ферох, уацары 
кæй уыдтæ, уый! 
— Æмæ уацары æз мæ фырхъалæй ба- 
хаудтон, стæй дзы сойтæ марзтон? 
— Уымæй дæ нæ бафæрсдзысты, — йæ 
ныхас æрбаппæрста дыккаг нæлгоймаг. 
Ныхас цæмæ цæуы, стæй мæ цæмæн æрба- 
хуыдтой, уымæн ацы дунейыл ницы æмбæр- 
стон, æмæ мæхимидæг тыхсын байдыдтон. 
— Кæд мæ æртхъирæнтæй тæрсын кæнын- 
мæ хъавут, уæд уын дзы ницы рауайдзæн. 
61 

Фæлтау уæ зæрды цы ис, уый мын комком- 
мæ зæгъут. 
— Кæс-ма,*дæхорзæхæй, куыд ныфсджын 
лæппу у! Дæ къабæзтæ ма æнæхъæн куы 
уыдысты, уæд, æвæццæгæн, стыр хъæбатыр 
уыдтæ. 
— Тæппудæй мæ ничи зыдта. 
— Фронты ахаудта дæ цонг? — афарста 
къæсхуыр. 
— Нæ, чындзæхсæвы. Цæй, зæгъут, цы 
уаринаг уын ис мемæ? 
— Лæппу, кæимæ дзурыс, уый дæ зæрдыл 
дар æмæ дæ дзыхыл фæхæц. Ам фæрсыны 
бар æрмæстдæр махмæ ис, ды та дзуапп 
дæтт. Стæй нæ уæвгæ дæр не ’вдæлы бирæ 
радзур-бадзурмæ. Зæгъ-ма, сæрмагонд 
скъоламæ разы дæ? 
Нырма ныр бамбæрстон, мæ цуры чи ба- 
ды æмæ ныхас цæмæ цæуы, уый. 
— Куыд мæм уæндут ахæм уагыл! — 
хъуырмæ схæццæ æвиппайды мæ кæуын. — 
Æз советон командыкæнынадмæ бахæс- 
дзынæн мæ хъаст! Сымах зонут, æз Сырх 
Æфсады ард бахордтон», уый! 
— Уацары дæр уымæн радтай дæхи, 
æвæццæгæн? — бахудтис тæнтъихæг.—Стæй 
дзæгъæл фыдæбоны ма бацу, дæ хъаст ар- 
дыгæй никæдæм ахæццæ уыдзæн. 
Ницуал дзуапп ссардтон. «Уацары дæр 
дæхи уымæн радтай, æвæццæгæн?» — зил- 
дух кодта мæ сæры. 
— Ацу, мæ хур, æмæ дæм хуыздæр зонд 
куы ’рцæуа, уæд-иу комендантæн зæгъ. 
Фембæлдзыстæм та. 
62 

Æнкъард æмæ сæртуыбырæй рацыдтæн 
коменданть; уатæй. Мæхимæ æнæхицау куы- 
дзæй æнамонддæр æркастæн. Ме ’мбæлт- 
тæй комкоммæ бакæсын никæмæуал уæн- 
дыдтæн. Æмбарын байдыдтон, амæй размæ 
дæр иугай-иугай куыд дзырдтой кæмæдæр- 
ты, æмæ фæстæмæ къæмдзæстыгхуызæй цæ- 
мæн здæхтысты, уый. 
Хабар радзурын мæм æгад каст. Æхсæ- 
вæр дæр нал бахордтон, афтæмæй мæхи 
хуыссæны ауагътон. Æхсæв-бонмæ рафт- 
бафт фæкодтон, цæстытæ кæрæдзиуыл не 
’рæвæрдтон. Райсомæй, хабар куыддæрид- 
дæр уыдис, афтæмæй йæ радзырдтрн ме 
’мбæлттæн. 
Æмæ уæд цалдæрæй басастысты, семæ 
дæр ахæм ныхас кæй уыди, ууыл. 
Бацагуырдтам коментанты, нæхæдæг кæр- 
ты рæнхъæй æрлæууыдыстæм. 
Комендант нæм рацыд. 
— Сæрмагонд лагеры кæй стут, уый уæ 
иунæг минут дæр рох ма уæд, — райдыдта 
мæстыйæ дзурын. — Иу ахæм демонстраци’ 
ма куы саразат, уæд уын æз хос ссардзы- 
нæн. Лагер кæй зæрдæмæ нæ цæуы, уымæн 
та хуыздæр бынат разындзæн, — фæцис ко- 
мендант йæ ныхас æмæ комкоммæ мæнмæ 
бацамыдта. 
Уыцы бон 1^æ фæхицæн кодтой ме ’мбæлт- 
тæй æмæ лагерæй-лагермæ, бæстæйæ-бæстæ- 
мæ афтыдтæн. Кæмыты уыдтæн, цас фыдæ- 
бæттæ бавзæрстон, уыдон дын се ’ппæт нæ 
дзурдзынæн. Германæй суанг Аргентинæмæ 
63 

афтыдтæн. Фæстагмæ Англисмæ æрбахауд- 
тон. 
Хъуырман тæбæгъæй дзулы карст систа: 
— Бирæ бæстæйы, бирæ адæмты хоры 
хъæстæ фæдæн, фæлæ мæ фарсыл никуы ба- 
хæцыд. Мæнгæн нæ баззад æмбисондæн, хи 
хæдзары, дам, хъæмп дæр бæззы бахæры- 
нæн. Афтæ æнхъæл ма у, æмæ иу цонгимæ’ 
æнцонты амал кодтон къæбæр. Нæ, нæ, æф- 
хæрд æмæ мастæй кæй бавзæрстон, уыдон иу 
лæгæн æгæр сты... Адæмы æхсæнæй сахат 
никуы фæцух дæн, уæддæр, æвæццæгæн, 
хъæды халæттæй дæр мæнæй иунæгдæр ни- 
чи уыди. 
Хъуырман йæ сæр къухыл уæззау æруагъ- 
та. Æз ын йæ сæры урсытæм кæсгæйæ баз- 
задтæн. Цæй диссаг дæ, нæ ирон хъæстæ, 
басæттæн дын куыннæ ис! 
Фæлмæн æм сдзырдтон: 
— Ау, æмæ уæдæй-уæдмæ Уæрæсемæ 
цæуылнæ цыдтæ? Æнæхъæн æвддæс азы... 
— Æнцон уыдис, дæумæ гæсгæ, æрбацæ- 
уын? Райдайæнты мæ цалдæр азы дæргъы 
фезмæлын нæ уагътой. Æ!эæццæгæн, сæхи- 
мидæг æнхъæлмæ кастысты: уæдæ абон ба- 
сæтдзæн, уæдæ райсом. Стæй мæ цалынмæ 
сæ бон базыдтой, уæдмæ мæнæн дæр мæ 
зонд ныггалиу. Зæгъ-ма, дæ хорзæхæй, 
æдзух дын урсæй сау у, сау у куы дзурой, 
уæд не ’сгуырысхо уыдзынæ ды дæр? Мæ- 
нæн та æдзух дзырдтой: дæ бынат Сыбы- 
ры ис, ноджы ма дын дæ бинонты дæр уыр- 
дæу фæхæсдзысты. Гъа, мæхæдæг кæд цы- 
фæнды аххосджын дæн, уæддæр мæ зæронд 
64 

мад та цы кодта, науæд мæ кæстæр Газан? 
Ахæм хъуыдытæ мæ кæд цух никуы ныу- 
уагътой, уæддæр мæ фæстагмæ уырнын бай- 
дыдта ныхас. Суанг ма хæдзармæ ныффыс- 
сын дæр нал бауæндыдтæн уал азы дæргъы. 
Стæй иыртæккæ дæр нæ зонын, искæй ма 
æгасæй сæййафдзынæн нæхимæ. Каед. мий- 
йаг, æцæг баисты Сыбыры хай. 
— Дзæгъæлы ахæм зондыл хæст дæ, — 
зæрдæтæ йыи авæрдтон æз.— Уыдис, æцæг, 
ахæм заман дæр, æмæ уацары тыххæй Сы- 
бырмæ хастой. Фæлæ бинонты комкоммæ 
никуы ничи хъыгдардта. Ныр та бынтон æн- 
дæр рæстæг у. 
— Нæ мæ сайыс?— æнæууæнк фарст 
акодта Хъуырман. — Хуыцау æмæ дæ зæх- 
хæй бауырнæд: раст цыдæриддæр бон уа- 
цары бахаудтон, уыцы сахатæй абоны онг 
мæ бæттæнтæ тыдтон нæхимæ, афтæмæй 
дарддæр цы кодтон, æндæр мын хæстæгдæр 
ницы æнтысти. Ау, уæд уыйас амонды хицау 
нæ дæн, æмæ мæ бирæ фыдæбæтты фæстæ 
мæ бинонтыл сæмбæлон! 
— Цæуыл мæт кæныс: сæрæгасæй сæ сæй- 
йафдзынæ. 
— Дæ дзыхæй сызгъæрин куы схауид! 
Сомыйаг æфсымæр мын уаис цæрæнбон. 
Афтæ заррдæбынæй куы бакуывта, уæд 
хорзау нал уыдтæн. Æмæ, миййаг, кæд ни- 
чиуал ис йæ бинонтæй, кæд æм æнхъæлмæ- 
гæсæг нæй, уæд та? Цæмæ схæцыдтæн зæр- 
дæтæ æвæрыныл? 
Уæд та æгас поездыл æрзил, кæд дзы иу 
хуымæллæггаг разынид. Æмæ куыд фарстæ- 
5 Хæблнатм Сафар 
65 

уыдзæн, сæрхъуаг мæ исчи куы банхъæла, 
уæд та? 
Хъуырман та дарддæр дзырдта: 
— Мад æгæр зæронд уыдис, уæлæуыл æй 
нал сæййафдзынæн, æвæццæгæн. Фæлæ ма 
мæ гыццыл æфсымæр Газаны дæ хъæбысы 
æрбакæн! Рагæй-æрæгмæ тызмæг ныхас йед- 
тæмæ ницы фехъуыста мæнæй, æмæ йæ ныр 
мæ зæрдæмæ хæссын. 
Цыма дзы исты аххосджын дæн, уыйау 
мæм фæкаст, æмæ ныхас иннæрдæм аивтон. 
— Куыдæй ма æрбафтыдтæ, уæдæ, Уæрæ- 
семæ? 
Мæ хъынцъым мын нæ бамбæрста æмæ 
хъæлдзæг дзуапп радта: 
— Йæ диссаг дæр уый мидæг ис! Туркаг 
тамако дымыныл фæцалх дæн æмæ фарон 
фæззæг æнафоны иу дуканийы фæмидæг 
дæн. Лондоны уыдис уый. Чи мæ хъуыд, уы- 
цы тамако нæ разынд уæйгæнæгмæ æмæ æр- 
батыхс’гæн. Уымæй размæ дæр цæуылдæр 
мæстджын уыдтæн, æмæ дын ныр иронау 
куы нылгъитин уыцы зæрдиагæй, суанг сын 
сæ зæронд мæрдты дæр рафæлдæхтон. 
Дукаиийы къæсæрæй куыддæр æрхызтæн, 
афтæ мæ тæккæ фæстæ райхъуыст: 
— Фæлæуу-ма, ирон лæг! 
Фестъæлфыдтæн. Раздæхтæи, æмæ уы- 
нын — дуканийы цур лæууы бæрзонд, 
схъæларæзт зæронд лæг, цæсгом фæлурс, 
нынхъырдтæ, йæ къухы — лыстæггомау лæ- 
дзæг. 
— Уый æцæг ирон куы разындтæ. Æз 
66 

ма — мæ хъустæ мæ, зæгъын, сайынц. Рауай- 
ма, мæ хур, хæстæгдæр. 
Ныр дæр ма йыл дис кæнын, кæцæй йæм 
разынд уыйас хъару: афтæ мæ нылхъыв- 
та йæ хъæбысы, æмæ мæ фæрсчытæ æддæг- 
мидæг ауадысты. Фын фенæгау мæхиуыл 
дæр не 'уУæнДыдтæн, фæлæ нæхирдыгон 
дзыхы ныхас куы айхъуыстон, уæд цæссыг 
фемæхст, мæ хъуыры цыдæр алхынцъ, æмæ 
сдзурын нал фæрæзтон. 
— Сырх Ирыстонæй дæ, æвæццæгæн? 
Амы ирон адæмæй кæй нæ зонын, ахæм ни- 
чи ис. 
— Мæхæдæг дæр æй нал æмбарын, кæ- 
цытæй дæн, уый... 
Уыцы изæр мæ мæ ног зонгæ смидæг код- 
та горæтгæронмæ хæстæг уынгтæй иуы. 
Егъау æдзæрæгхуыз хæдзары дыккаг уæла- 
дзыгмæ куы схызтыстæм, уæд мæ хъустыл 
æрцыд æмыр дзолгъо-молгъо. Дуары мидæ- 
гæй ауыдтон бæрæгбонарæзт фынг, хистæ- 
рыл — ирон куырæт. 
Фынджы адæм ме ’мбалы куы ауыдтой, 
уæд райхъуыст кæйдæр уайдзæф: 
— Дæ хорзæхæй, Мысост, нæ цæстытæ 
куы ныуурс сты... 
— Уазæг, нæхимæ ирон уазæг æрбахуыд- 
тон, — дзуапп радта ме ’мбал æмæ мын мæ 
къухыл ахæцыд. — Уазæджы хатырæй мæ- 
нæн дæр хатыр уыдзæни. 
Фынджы кæстæртæ базмæлыдысты, сыс- 
тадысты. Салам радтон. Хистæр мæм ра- 
дзырдта: 
— Сырх Ирыстонæй дæ? 
6>*> 

— Мæхи уырдыгæй ныманыи, бæргæ,— 
фæлæ кæцытæй дæн, нæ зонын. 
— Гъе, уæдæ нæм æгас цу æмæ амонд- 
джын къах æрбавæр. 
Бирæ радзур-бадзуры фæстæ мæ æрба- 
дын кодтой хистæрты фарсмæ. Мæ дæле урс- 
рихи зæрæдты бадгæ куы федтон, уæд хор- 
зау нал фæдæн, фæлæ мæ ской дæр нал 
бауагътой. 
Цалынмæ сын мæхи амыдтон, мæ хабæрт- 
тæ дзырдтон, уæдмæ иу ныхас никæй дзы- 
хæй схауди. Стæй хистæр сыкъа систа æмæ 
дзурын байдыдта: 
— Зын у райгуырæи зæххæй фæхауын. 
Иæхиуыл æй чи нæ бавзæрста, æнæбары 
фæндæгтыл чи нæ ацыди, уый йæ никуы бам- 
бардзæн. Æмæ мах чи уарзы, уымæн æй 
хуыцау макуы бавзарын кæнæд; мах чи нæ 
уарзы, уый мард та иу æцæгæлон мæры хай 
фæуæд. Нæ уазæг, дæумæ у мæ ныхас. Ды 
нырма лæппу дæ, кæд цыфæнды зынтæ бав- 
зæрстай, уæддæр дæ цард фæудыл ма ны- 
май, дæ фæндаг конд у. Мах раджы нæ 
хъысмæт бавзæрстам, æмав нын Иры зæх- 
хыл бычат нал ис, æгæр къæмдзæстыг æмæ 
аххосджын стæм ирон адæмы раз, æмæ нын 
никуы ныххатыр кæндзысты. Стæй нæ кар 
дæр иал амоны. Мæнæ ма æрмæст кæрæ- 
дзийы цинæй, кæрæдзийы уындæй цæрæм. — 
Зæронд йæ цæстытæ ахаста йæ алфамбылай 
бадæг адæмыл.— Азæй-азмæ, Уастырджыйы 
рухс бæрæгбон куы æрлæууы, уæд ма мæнæ 
мæ мæгуыр хæдзары æрбамбырд вæййæм. 
Фæлæ мах бирæ бонты фаг нал стæм, куы 
68 

нæ иу фæхъæуы, куы иннæ, æмæ сын ацы 
бæрæгбоны фынгыл рухсаг фæзæгъæм — 
Уастырджы нын æй бахатыр кæнæд! Дæуæн 
та дæ хуыцауы хай цы скарста, уый конд 
у. Æвæццæгæн дæ сыгъдæг Хетæг æрбаха- 
ста ацы бæрæгбоны адæммæ æмæ дæ йæ 
рухс дæлбазыр бакæнæд! Фæцу нæхи Иры- 
стонмæ, æмæ дын хуыцау дæр, адæм дæр 
æмæ закъон дæр цы тæрхон рахæссой, уы- 
мæй ма фæтæрс. Науæд фæрæдидзынæ æмæ 
йын срастгæнæн нал уыдзæн. Ахæм рæдыд 
та не ’знаджы хай фæуæд. Гъæй-джиди,— 
йæ риу ныххоста хистæр, — йæ хъару æмæ 
м.а йæ цæсгом кæмæн амонынц! Гъæй-джи- 
ди, ныр фадат æмæ заман, æмæ дæ фа- 
зыл Ирыстонмæ фæбыр æмæ ирон зæххыл 
ныддæлгоммæ у! Уæ, ме ’сфæлдисæг хуыцау, 
цæмæн мæ уыцы амондæй æнæхай фæкод- 
тай?! \ 
...Фæсæмфисæхсæв фынгæй сыстадыстæм. 
Хæдзары хицау адæмы фæстæ куы рацыди, 
уæд æфсинтæй кæмæдæр бадзырдта: 
— Уазæгæн хуыссæн мæхи уаты æркæнут. 
Цæй сынтæг æмæ цæй æидæр — нæдæр 
фысыммæ, нæдæр мæнмæ æрцыди æмгæ- 
рон хуыссæг. Талынг уаты æнцонæй сфæ- 
рæзтон, изæрсарæй мæ дæлæвзаг цы дзырд- 
тæ рауай-бауай кодтой, уыдон. 
— Мæнæн иууылдæр амонут, Уæрæсемæ 
фæцу, зæгъгæ, афтæмæй уæхицæй ахæм 
зонд никæмæ ис. 
Æмæ уыцы æхсæв базыдтон, мæ фЖсым 
фыдæлты уæзæгæй мыггагмæ цæмæн фæ- 
хауд, уыцы фыдохы таурæгъ. Бонтæ, азтæ 
69 

цæудзысты, рæстæг ивдзæн, фæлæ цалынмæ 
ирон адæм, ирон æгъдау æмæ ирон æфсарм 
цæрой, уæдмæ ирон зæххыл нал æрлæу- 
дзæн. 
— Æмбисондæн баззади, лæг, дам, æр- 
мæстдæр æхцайы, нозты æмæ сылгоймаджы 
фæдыл сæфы. Æвдæлон лæджы æрæмысæг- 
гаг ныхæстæ сты уыдон. Æхца дæм куынæ 
уа, уæд нуазгæ дæр ницы бакæндзынæ, сыл- 
гоймаг та дæм æмгæрон никуы æрцæудзæн. 
Мæ тæккæ сæртæг лæппуйæ мыл мæ хæй- 
рæджы хай хинæй рацыд æмæ Сыбырмæ 
афтыдтæн. Амуры фæндаг сæ тæккæ араз- 
гæйæ уыдысты. Салд зæхх мæцъисæй къа- 
хын хъуыддаг нæу, зæгъгæ, скарстам цал- 
дæр лæппуйæ. Фæлæ хуыздæр цы æрхъуыды 
чындæуа? Фæндаг’мæнæ фæндаг уыдис — 
Сыбырæн йæ иу кæронæй иннæ кæронмæ 
атъанг. Ахъуыды кæн дæхæдæг, цас адæм 
дзы куыстаид. Къантор дæр дзы цæй къан- 
тор уыди — къуырийæ къуыримæ æххуыр- 
сæг лæг алкæмæн йæ мызд, кæцыран куыс- 
та, уым лæвæрдта. Æмæ дын мах дæр æх- 
хуырсæг лæгты стигъыныл ма схæцæм. Фыц- 
цаг хатт нын батадис, бæргæ. Нæ роны æх- 
цайы барджитæ ныннадтам, уæддæр нæм 
æгъгъæд нæ фæкаст. Æххæст ма иу хатт 
бавзарæм нæ амонд, зæгъгæ, ногæй бабад- 
тыстæм æххуырсæджы размæ. Кæцæй хæй- 
рæг уыдыстæм, æмæ Иркутскæй суанг Хар- 
биимæ æмæ Хабаровскмæ жандармтæ сæ 
къахыл слæууыдысты. Раст нæ трактиры 
нæ тæккæ цай цымгæйæ æрцахстой. Фарæс- 
тæм азы уыдис хабар. Æиæхъæн дæсгай 
70 

азтæ нын баххуырстой. Фыццаг хæст куыд- 
дæр райдыдта, афтæ цыппар лæппуйæ Та- 
ганроджы ахæстонæй алыгъдыстæм. Тых- 
амæлттæй Тавризы онг самал кодтам. Ахæс- 
тоны фæстæ нæ къух ницæмæуал тасыди 
æмæ мамæлайы къæбæрæй цардыстæм. Уа- 
лынмæ нæм хабар бахæццæ — Уæрæсейы 
революци ахст адæмы се ’гаъы дæр рауагъ- 
та. Хъазахъ æмæ нæ Иры фæсивæдæй Пер- 
сы дзæвгар уыди æфсæддонтимæ. Дыууис- 
сæдз барæджы бæрц бакъорд уыдаиккам, 
æмæ нæхимæ рараст стæм. Мæ хуыцау мыл 
рахатт, æвæццæгæн, æмæ сæ бацъил код- 
тон, зæгъын, афтид армæй куы фæцæуæм, 
уæд худинаг дæр уыдзæн. Тавризы постыл 
нæхи ахафтам æмæ дзы иу аст джиранкайы 
бæрц сызгъæрин æхца разынди. Бирæ нæ 
нал хъуыди бæргæ Уæрæсейы зæхмæ, афтæ 
нæ пъæлицæ æрбаййæфтой. Мах дæр гар- 
зæй рæвдз уыдыстæм. Нæ фыдбылызæн нæ 
цавæрда^р уæрæх доны сæрты хизын ба- 
хъуыд — йæ ном мæ ферох. Пъæлицæйыл ма 
арæнгæс æфсæддонтæй дæр бафтыд— баби- 
рæ сты. Хæстæгæй-хæстæгдæр нæм цæуынц. 
Ныр цы чындæуа? Доны бахиз — æмæ нæ 
ныццæгъддзысты. Семæ схæц — ноджы фыд- 
дæр. Ратæрхон-батæрхоны фæстæ скарстам: 
нæ иутæ ацæуæнт доны рахиз фарсмæ, ин- 
нæтæ уал персайнæгты уромæнт фалæрды- 
гæй. Стæй, цалынмæ чи баззайа, уыдон дæр 
доны хизой, уæдмæ сæм иннæтæ рахиз бы- 
лæй æмгæрон никæй бауадздзысты. Æз фыц- 
цæгтимæ фæдæн, сызгъæрин дæр — мæ хор- 
дзены. Цалынмæ доны цыдыстæм, уæдмæ нæ 
71 

чъылдыммæ хæст стынг. Куыддæр былмæ 
æрбахæццæ дæн, афтæ иу къудзийы чъыл- 
дымæй персайнæгты æхсын байдыдтон. Фа- 
ле дæр гъæйттæй гæрах кæныц не ’мбæлт- 
тæ, уæддæр персайнæгтæ чысЬгл дæлдæр до- 
ны тæккæ былмæ æрхызтысты. Уалынмæ мæ 
хъустыл ауад кæйдæр хъæр: «Лидзæм, лæп- 
путæи—«Куыд лидзæм, не ’мбæлттæ та?»— 
«Уыдонæн уæлдай нал у, нæ раирвæздзысты, 
æмæ мах та ма цæуыл нæхи сафæм?» Ра- 
кастæн æмæ мæ алыварс ничиуал аззади — 
пыхсбынты алæвæрдтой. Мæнæн дæр ма 
цы гæнæн уыдис? Раирвæзтыстæм, сызгъæ- 
рин нæхицæн бакъаддæртæ кодтам.чФæлæ 
персайнæгты амæттаг чи баззади, уыдон дæр 
се ’ппæт нæ фесæфтысты. Иу дзы нæ хъæук- 
каг Хуымарты лæппу уыди, æмæ афæдзы 
бонмæ йæ хæдзармæ схæццæ. Хабар куыд- 
дæр фехъуыстон, афтæ æхсæвы тары мæ 
саулохагыл абадтæн. Гъе, ныр дæхæдæг æр- 
кæс æмæ зæгъ, кæй цæсгомимæ равдисон 
мæхи ирон адæммæ? Дæуæн та бынтон æн- 
дæр у дæ хъуыддаг æмæ дæ мæгуыр къо- 
намæ фæцу. 
Мæ зæрдæйы иннæрдæм ахызтысты уыцы 
зæронды ныхæстæ. Æмæ мæхицæн фидарæй 
скарстон: цыфæндыйæ дæр мын Уæрæсейы 
зæххыл æнæ ’рлæугæ нал ис... 
— Бахатыр кæнут! 
Нæ уæлхъус æрлæууыд буфеты хицау. 
— Бахатыр кæнут, фæлæ æгæр банафон. 
Уæдæй нырмæ дæр уæм кæсын, æмæ уыцы 
зæрдиаг ныхасы куы аныгъуылдыстут, уæд 
мæм аив нæ фæкаст уæ бахъыгдарын. Ам 
72 

бадгæйæ уыл куы сбон уа, уымæй фæтар- 
стæн, — мидбылты бахудти æмæ нæ цурæй 
ацыд. 
— Каес-ма, дае хорзæхæй — æцæг ныл куы 
’рбабон. Дæу дæр -ма хурхæй амардтон. 
Дæ зæрдæ мыл ма фæхудæд — кæд у, уæ- 
дæй нырмæ мæ зæрдæйы тыппыртæ нæма 
суагътон. Цæй, æниу бирæ цы дзурæм: цы 
федтам, уый федтам, цы уыдзæн, уый дæр 
та фендзыстæм... 
Æмæ ууыл йæ бынатæй сыстади. 
IX 
— Цоппай æмæ сагъæс йедтæмæ нйцы 
зоны мæ уд ацы куысты. Лæг куыд баих- 
сийа, афтæ дзы баихсыдтæн æхсæз азы 
дæргъы. Нал у мæ бон.— Барысби æрдæг- 
<• дымд бапъироз стъолы чъылдыммæ гæххæт- 
тыты чыргъæдмæ ныппæрста. Иæхæдæг 
рæмбыныкъæдзтæ стъолыл æрæвæрдта æмæ 
ныккаст Тъæрæсы цæстытæм; — Нæ, фæлæ 
мæ фæдджитæ æрбамбырд кæнон, æмæ мæ 
сæрæн хуыздæр исты хос саразон. Кæд ма 
уæ ныхас уырны, уæд над у мæ бон. 
Тъæрæе йæ сæр гæххæттытæй систа, тым- 
был къух роцъомæ сбыцæу кодта æмæ уæ- 
дæй нырмæ фыццаг хатт скасти Барысбимæ. 
— ÆПдæр ма цы зæгъдзынæ ногæй? Уы- 
цы зарджытæ рагæй хъусын, мæ зæрдæ сæ 
фæныкхуыз цъæх у. 
Марадз æмæ ды бафидау уыимæ! Къодах 
у æви цы? 
— Тъæрæс, зæгъ-ма, цот дын ис? 
’ Хицауы æрфгуытæ фæтар сты. Æвæццæ- 
73 

гæн, бамбæрста, ныхас цæмæ асайдзæн, уый 
æмæ æнæбары дзуапп радта: 
— Хорз æй куы зоныс, уæд ма мæ цы 
фæрсыс? 
— Гъе уæдæ дзы уый ис, уый. Уарзгæ 
дæр сæ куыннæ кæндзынæ? 
Тъæрæс нйцы дзырдта. 
— Æмæ куыд æнхъæл дæ, цымæ мæнæн 
мæ цот мæ уæлдай сты, æви сæ æз дæуæй 
къаддæр уарзын? Хуыцау æмæ дæ зæххæй 
бауырнæд, нырма кæд у, уæдæй нырмæ се- 
мæ нæма ахъазыдтæн, дзыхæй сæм нæма 
сдзырдтон. Раст дæм кæсы уый? 
— Æмæ чи зæгъы, раст у? 
— Сæумæйæ феддæдуар вæййын æмæ та 
сæ æхсæв фынæйæ баййафын. Сæ хъæлæ- 
сæй ма сæ зонгæ дæр бакæнон, уый мæ нал 
уырны. Ау, цавæр хъуыддаг у, ацы къанто- 
рæн йæ куыстытæ иууылдæр мæнмæ кæ- 
сынц? 
Тъæрæс дæр йæхи нал баурæдта, йæ бы- 
натæй сыстади. 
— Ахæм ныхæстæ куы байдайут, уæд уæм 
æз та мæстæй фæсудзын. Раст цыма мæ 
хæдзары куысты лæуд стут, афтæ уæм кæсы. 
Зæгъ-ма, æз дæуæй къаддæр фыдæбон кæ- 
нын? Уæдæ иннæтæ дæр афтæ. Нæ куыст 
ахæм у, уый бамбарын афон дын бæргæ у. 
Бафæраз ма иучысыл, зымæджы та нын 
фенцондæр уыдзæн. 
— Ма амæл, хæрæг, сæрд дын æрцæу- 
дзæн, — бахудт Барысби. — О, æмбаргæ йæ 
бæргæ кæнын, фæлæ дæ уырны, сфæлмæ- 
цыдтæн ацы цардæй. Абон фенцондæр уы- 
74 

дзæн, райсом фенцондæр уыдзæнæй мыл 
бонтæ ивгъуыйынц. Цал у, уал азы дзы Сы- 
быры бинаг къæйыл æрхафтон, ныр дæр та 
бегарайы хай фæдæн. 
— Цæй, ныууадз, Сыбыры кой дзы ницæ- 
мæн хъæуы ныртæккæ. Цы уыди, уый уы- 
ди, — бафиппайдта Тъæрæс. Зæронд ха- 
бæрттæ хурмæ хæссынæй æнаддæр æм ницы 
каст. 
—Нæ, нæ, мæ лымæн, дæхæдæг дзы æнах- 
хосæй куы ’рдаудтаис мæнау, уæд дæм æн- 
дæр зонд уаид. Æз та дзы мæ царды хуыз- 
дæр азтæ арвыстон. Æмæ цы зонын абон 
хорзæй? Дæлæмæ дæр æмæ уæлæмæ 
дæр куыст. Ноджы мастæй кæй æвзарын, 
уый та? Мæ бинойнаг мыл тугтæ дæр ма 
мысы — устытæ, дам, дарыс, æвæццæгæн, 
æндæр бынтон æддæкъах цæмæн сдæ? Ма- 
радз æмæ уыимæ дзур. 
— Хæйрæг йæ дæсны, кæд дзы исты ис 
ахæмæй, уæддæр,— хъазгæмхасæн сдзырд- 
та Тъæрæс.— Дæ карæнæй-иу æз... 
Барысбийæн уæдмæ йæ маст сындæггай 
ссыдис. Куыд хинæйдзаг хицау ын ис, æвæ- 
дза. ^аедæй нырмæ дæрдтыл фæзылдис, æр- 
уазал æй кодта, ныр та хъуыддаджы ныхас- 
мæ бавналдзæн. Æмæ йæм уæд марадз æмæ 
бафæраз фæстæмæ сдзурын. 
Тъæрæс йæ къабæзтæ аивæзта, стæй уæд 
сейфæй райста кæрæдзиуыл фидаргонд цал- 
дæр гæххæтты, стъолыл сæ æрæвæрдта. 
— Абон мæм уæле æрдзырдтой, дыууæ 
къуырийы, дам, дзидзамæ æнхъæлмæ ма кæ- 
сут. Иæ зæгъын æнцон у, бæргæ: дыууæ 
75 

къуырийы. Фæлæ ма сæхи мæ бынаты сæ- 
вæрæнт, цымæ сæм куыд фæкæсид. Уыдо- 
нæй ничи ницы домы, мæнæн та дуканиты 
хицæуттæ мæ хурхыл кард сæвæрдзысты. 
Цæй, бирæ йыл цы дзурæм — цæуын дæ 
хъæуы. 
— Уайтагъддæр æй зыдтон! 
— Зыдтай, зæгъыс? Уый та ноджы хуыз- 
дæр. Мæнæ дын чек, кассæмæ цæугæ æмæ 
æхца райс. Æцæг дын ма байрæджы уæд. 
Стъараполырдæм адар дæ фæндаг, нæхи 
кблхозтæй дæ искæцыйы куы феной, уæд 
нын хицауад нæ быны арт бандзардзæн. 
Уым та фæсвæд хъæутыл æрзил. Цæй, æниу 
дын мæн амонын хъæуы — дæхæдæг хуыз- 
дæр зоныс, кæцæй цы ратонæн ис, уый. Ма- 
уал саф рæстæг— æртæ бонмæ ам куыд 
уай, афтæ. Машинæтæ дæумæ æнхт^æлмæ 
кæсынц райсомæй нырмæ. 
X 
Поезд Æрджынарæгæй куы схызт, уæд 
мæ купейы дуарæй йæ сæр æрбадардта 
Хъуырман. Цавæрдæр æнахуыр мидбыл- 
худт хъазыдис йæ цæсгомыл, фидаугæ дæр 
ыл иæ кодта. Ныронг мæм афтæ кастис, цы- 
ма худын уæвгæ дæр нæ зоны, никуал 
бахъæлдзæг уыдзæн. 
— Нæ уыныс, æви цы? — ацамыдта ру- 
дзынгæй æддæмæ. 
Ракастæн, æмæ дзы диссагæй ницы: нарт- 
хоры æмæ æхсынæны хуымтæ, хаттæн се 
’хсæнты фæцæйхилы уæрдонвæндаг. Стæй 
поезды æмызгъорд æнæрынцойæ кæнынц 
76 

телефоны телтæ, сæхи скъуырыиц телыхъæд- 
тыл æмæ та згъорынц дарддæр. Фæрсæджы 
каст скодтон Хъуырманмæ. 
— Хæхтæ, хæхтæ! Нæ уыныс хæхтæ, æви 
цы?! — уæззау уагъд мын æркодта ме ’уаехс- 
кыл йæ къух.— Нырма мæ ныр бауырныдта, 
нæхимæ цæуын, уый. Афтæ мæм касти, цы- 
ма сæ никуал фендзынæн. Афтæмæй æдзух 
дæр мæ цæстытыл уадысты. — Стæй къæм- 
дзæстыгхуызæй сдзырдта: — Аив кæд нæ 
уыдзæн, уæддæр дæ иу хорздзинад курын. 
— Иу нæ, фæлæ дыууæ дæр: хорз адæй- 
магæн хорздзинад никуы бахæлæг кæндзы- 
нæн, — радтон дзуапп, кæд ныхас цæуыл 
цæуы, уый нæма зыдтон, уæддæр. 
— Æцæг дæ рагацау курын — «нæ» мын 
ма ^æгъ, стæй мацы æфсон скæн. 
— Ма ’хсайæд мисхал дæр дæ зæрдæ. 
— Уæдæ мæ Хуымæллæгмæ ныхæццæ кæн. 
Нæ хæдзармæ иунæгæйныццæуыны ныфс 
мæм нæй. Цæмæй тæрсын, мæхæдæг дæр ын 
ницы зонын. Афтæмæй мыл нæуæндаджы 
ном уæвгæ дæр никуы уыдис. 
— Уый тыххæй тобæтæ уæвгæ та цæмæн 
хъуыд? Раст дæ къухæй-къухтæм ратдзынæн 
дæ бинонтæм. Ахæм цины сахат бамбæлы- 
нæй æхсызгондæр ма уæвгæ та цы уа лæгæн. 
— Гъемæ дæ цæрæнбон бирæ. 
Беслæны станцæйы æрхызтыстæм. 
Ме ’мбал цымыдисæй фæлгæсыд йæ алы- 
варс. Поезд æрбацæугæйæ алы хатт дæр 
куыд вæййы, афтæ ныр дæр та’ перрон 
æмызмæлæг уыдис: фæндаггæттæй чи до- 
ны æвгтимæ згъордта, чи хойраг йæ къухы, 
77 

афтæмæй хъавгæ фæцæуы; кæмæн та йæ 
размæ рацыдысты йæхионтæ æгасцуай 
зæгъынмæ; салæмттæ, хъæбыстæ, арфæйы 
ныхæстæ. Ме ’мбалæн йæ чумæдан систон, 
фæлæ мын æй хæссын нæ бауагъта. 
— Нæ, нæ, мæхæдæг. 
— Цæуæм, уæдæ, исты машинæ фенæм. 
Поезды размæ такси арæх вæййы. 
— Афтæ нæ. Дæ хорз хорз у, æмæ æххæст 
фистæгæй цом. 
— Цæмæн фистæгæй, бæстæ машинæтæй 
йедзаг куы у? 
Æмæ та фæлмæн мидбылхудт йæ цæсго- 
мыл ахъазыд: 
— Мæ кæддæры цæуæнтæ мæ фенын 
фæнды. Зоныс, фистæгæй цас фæцыдтæн 
Хуымæллæгæй Беслæнмæ? 
Ницуал сдзырдтон. 
— Æцæг нæ чумæдантæ мæнæ камерæйы 
ныууадзæм. 
— Уый дын мæ зæрдæмæ цæуы. 
Фæндаг даргъ уыди, цыбыр — иу ныхас 
дзы нал фехъуыстон. Æнæдзургæйæ фæцы- 
дыстæм сусæны мæйы рыгджын фæндагыл. 
Хорз, æмæ рог мигътæ æрæхгæдтой хуры 
судзаг цæст. 
Куы-иу размæ атындзыдта Хъуырман, цы- 
ма нал бахæццæ уæвынæй тарсти, уыйау, 
куы та-иу йæ цыд бынтондæр фæсабыр, цы- 
ма сагъæсы уыди — цæуон, æви фæстæмæ 
здæхон. Йæхæдæг зыд, æнæфсис каст кодта 
размæ, фæидаджы фæйнæ фæрстæм, æмæ-иу 
йæ цаесгом куы барухс, куы та-иу æрфгуытæ 
алхынцъ сты. Нæ рæзты ивгъуыдтой мæ- 
78 

нæуæй гуыффæйы æмбæрц дзаг машинæтæ, 
æмæ рыг бæзджын фæлтæр æвгæрдта. Иу 
машинæйæ ныл чызг мæнæуы армыдзаг æр- 
бакалдта, йæхæдæг кæл-кæлæй ныххудт. 
— Кæс-ма, дæ хорзæхæй, Ксеняйы цæр- 
мыстыгъд куЬщ бакодта! — йæ фæдыл кæс- 
гæйæ баззад Хъуырман. 
Хæйрæг йæ дæсны, цавæр Ксеняйы æрæ- 
мысыдаид. 
Машинæ гуыв-гуывгæнгæ аивгъуыдта. Ры- 
джы уæззау пихлæйттæ цалынмæ æрбадты- 
сты, уæдмæ нæдæр машинæ йæхæдæг нал 
зынди, нæдæр йæ уынæр хъуысти. Иу хатт 
ма фæкасти уыцырдæм Хъуырман, стæй нæ 
фæндаг адардтам. Уæдæй нырмæ йæ дзы- 
хæй ныхас не ’схауди, ныр фемæхст. 
— Эх, Ксеня, Ксеня, куыд дæ фæсайд- 
тон!.. Зæрдæ йын бæргæ бавæрдтон, к^ед ма 
искуы дуне æрсабыр уа, æмæ æгас баззайон, 
уæд фыццагдæр/дæу бацагурдзынæн, зæгъ- 
гæ. Ныр кæсыс~. Уæвгæ йæ ды кæцæй зон- 
дзынæ? Ныр ^æр мæм фынфенæгау кæсы, 
> фæлæ Ксеня куынæ уыдаид, уæд абон ацы 
зæххыл нæ цæуин. Цыппар мæйы мын йæ 
Крмыкомдзаг фæдардта, мад йæ сывæлло- 
нæн дæр нæ фæуыдзæн уыйбæрц. Адæм се 
’ппæт æмхуызон кæм сты, чидæр банымыгъ- 
та, æмæ мæ раст мæ хъарм хуыссæнæй ра- 
ластой æмбисæхсæв. Хæрзбон зæгъыны амал 
дæр мын нал фæцис. Цæмæй йын бафид- 
дзынæн йæ хæс, нæ зонын. Кæд хуыцауы 
бафæнда, уæд æй æнæ ссаргæ нæ фæуыдзы- 
нæн. 
Æмæ цынæ бакæндзæн! Ахæмтæ стæм 
79 

æнæуи дæр, — нæхи чызджытæ искæй амæт- 
таг бавæййынц, махæй та исчи иугæр искæ- 
дæм афтæд, æндæр цæттæ хæдзарæй сфар- 
дæг вæййы. Хæсты заманыл цæуа ныхас — 
хъуамæ сылгоймаг, æиæмæнг, йæ ирвæзын- 
гæнæг уа, искуы куыста—йæусхъуамæ ра- 
зына директоры чызг, ахуырмае уыди — про- 
фессоры чызг, æфсадæй йæ сласта — йæ фыд 
æппынкъаддæр хъуамæ уа инæлар. Æниу 
мæ цы хъуыддаг ис: алкæмæн йæхйуыл — 
мæнæй хуыздæр сæр. 
Уынгты цалынмæ цыдыстæм, уæдмæ нын 
цалдæр хатты бæлæсты бын бадæг сылгой- 
мæгтæ сыстадысты. 
— Иу зонгæ адæймаг куыд никæцæй зы- 
ны, — сдзырдта Хъуырман. 
— Куыннæ уыдзæн зонгæтæ дæр, хъуыды 
сæ нал кæныс, æндæр. 
Къаннæг фæныкхуыз цыргъмукъу къæбы- 
ла фæстæты æрбахъуызыд æмæ срæйдта. 
Хъуырман фестæлфыди: 
— Мæнæ дзы куыд фæтарстæн! 
Фæстæмæ фæкастыстæм, æмæ къæбыла 
ныййарц ис каурæбынмæ. 
— Кæс-ма, дæ хорзæхæй, æз та æнхъæл 
уыдтæн, нæ хъæуæй дур дурыл нал баззади. 
Афтæмæй дзы ницы хæлдтытæ ис. Дæлæ 
фæзилæны ис нæ хæдзар. 
Кæрдæгхуыз ахуырст кулдуарыл бахыз- 
тыстæм. Æдзæллагхуыз, фæкæсынхъуаг 
хæдзары уындæй мæ зæрдæ бауазал. Хъуыр- 
ман та цыма фиппайгæ дæр ницы бакодта, 
афтæ мæм фæкаст. 
Нæ размæ разгъордта къуыридзыд зы- 
80 

гъар род, æдзынæг нæм ныккасти, стæй 
мычъчъыллипп ласта, кæрты къуымты дугъ 
самадта. 
Хъуырманы фæстæ схызтæн ирон гом 
тыргъмæ. Агъуысты дуарыл бахæцыд, æмæ 
гом разыиди. Йæ цæстытæ доны разылды- 
сты æмæ уынгæг хъæлæсæй сдзырдтаГ 
— Æ!на... 
Дзуапдæттæг нæ фæци, æмæ йæхи уæззау 
æруагъта тъахтиныл, йæ къухмæ систа æр- 
дæгконд къуымбил цъында æмæ къуыбы- 
лой. Цæссыгтæ парахатæй фемæхстысты 
æмæ сæ æмбæхсгæ дæр нæ кодта; мæхицæн 
дæр мæ зæрдæ суынгæг æмæ тыргъæй æрхыз- 
тæн. Цæхæрадоныл мæ цæст ахастон — иу 
змæлæг никуы. 
Ахъæр кодтон: 
— Æна! 
Ничи. 
Мæ фæдыл рацыд Хъуырман дæр. Къух- 
мæрзæн цæстытыл æрæвæрдта, йæ уадултæ 
дзы асæрфта.. 
— Ничи сæ зыны, æви? 
— Ничи, бауырнæд дæ. 
Уынгмæ рахызтыстæм. Се ’мкъул хæдза- 
ры дуармæ бады иу авдаздзыд бæгъæмзæнг, 
æлвыдсæр лæппу. Иæ рагъхъæды цымæ æп- 
пындæр стæг нæй, уыйау ныддыдагъ æмæ, 
æвзаджы кæрон раппаргæйæ, цыдæртæ ар- 
хайы йæ зæвæтимæ — æвæццæгæн дзы 
сындз бауади. 
— Лæппу, Æна та кæм ис, цымæ? 
Кæсгæ дæр нæм не ’скодта, афтæмæй 
бустæхуыз дзуапп радта: 
6 Хæблиаты Сафар 
81 

— Цы мæ фæрсыс: пæ йæ зоныс, ацафон 
кæм вæййы, уый? 
Рамæсты йæм дæн: акæс-ма уыцы къул- 
бадæгмæ! 
— Куы йæ заниккам, уæд ма дзы дæу 
фæрсин. 
— Æмæ уæларвæй æрхаудтат? — сбустæ 
та ныл кодта ногæй, йæ зæвæтимæ архай- 
гæйæ. Рисгæ дæр ын кодта, æвæццæгæн. 
— Уæларвæй нæ, фæлæ дарддæрæй, — 
дзуапп ын радта Хъуырман. 
Æ!мæ лæппу цымыдисæй скасти. Æнæзон- 
гæ адæмы куы федта, уæд хорзау нал фæ- 
ци, фæгæпп ласта. 
— Цомут, æз уæ фæхæццæ кæндзынæн 
Æнамæ. 
йæхæдæг фæчепп-фæчепгæнгæ араст нæ 
разæй. 
— Æмæ йæм ардæм цæуылнæ фæдзурыс? 
Æви дæ хæрзæггурæггаг нæ хъæуы? 
Лæппу нæм раздæхт æмæ тызмæг дзуапп 
радта:" 
— Ардæм дзурæн æм нæй. Уæ хæрзæг- 
гурæггаг та уæхицæн уадзут. 
Хъуырман дзыхыдзаг ныххудт: 
— Кæс-ма, куыд хъæбатыр лæппу у! 
— Хохæй кæй дæ, уый бæрæг у. Дæ ном 
та цы хуины? 
Лæппу æрфæлмæн æмæ нæм æнæрлæу- 
гæйæ ракаст. 
— Мурат у ме ’цæг’ном, æцæг мæ Му- 
рикæй йедтæмæ ничи зоны. 
• Хуымæллæджы хъæуысæр Хох хонынц. 
Ардыгæй уæлмæрдмæ дард нæу — æрмæст 
82 

фæндаджы фаллаг фарсмæ ахиз. Уæлмæрды 
цурмæ куы бахæццæ стæм, уæд Мурик æр- 
лæууыди. 
— Уæртæ йæ уым ссардзыстут уæхæдæг; 
Æна йедтæмæ дзы ничи вæййы — лæппу 
фæстæмæ раздæхт æмæ, цалдæр къахдзæфы 
куы ракодта, уæд æрлæууыд, йæхицæй æп- 
пæлæгау загъта: — Æнайы æз æрбахонын 
ардæм, стæй изæры хъомтæ куы раскъæ- 
рынц, уæд æй фæстæмæ дæр æз акæнын сæ- 
химæ. Науæд цæстæй хорз нал уыны. 
Æрдæгхæлд зæппадзты æхсæнты бацыды- 
стæм арф^ кæрдæджы. Æмæ федтам — дой- 
наг дурæй амад ингæныл ныддæлгом, бын- 
тон чи ныххус, ах^ем зæронд ус, сау къа- 
байы, сау кæлмæрзæны, сау цъындаты æмæ 
ирон сæракхъус дзабырты. Йæ цурмæ бацы- 
дыстæм. Хъуса^и дæр рæвдз нал у, æвæццæ- 
гæн, уыййедтæйæ нæм куыннæ раздæхт. 
Хъуырман æм æдзынæг бирæ фæкасти, стæй 
сдзырдта: 
— Æна!.. 
Зæронд фестъæлфыд, уæддæр нæ ракасти. 
— Æна!.. — ногæй та сдзырдта Хъуыр- 
ман. Æвæццæгæн æм акъахдзæф кæныны 
хъару нал уыди. 
Æмæ уæд зæронд сындæггай йæ сæр систа 
ингæнæй, раздæхт нæм, хъавгæ сыстад. Арм 
æнхъырдтæ ныхыл авæрдта æмæ нæм æр- 
бакаст. Абон дæр ард бахæрдзынæн: уынгæ 
йæ нæ фæкодта — зæрдæйæ-зæрдæмæ ба- 
зыдта йæ хъæбулы. 
— Мæ арт бауазал... 
83 

Йæ мидбынат куыд æрцæйхауди, афтæ 
йæм Хъуырман фæцæрдæг. 
XI 
Хъазан рагуалдзæджы æрлæууыд ингæны 
къæсæрыл. 
Къуырийы размæ дæр ма зæхх дæвдæгæй 
лæууыд, не ’стæфсти зымæгон ирд хуры тын- 
тæм. Стæй æнæнхъæлæджы кæцæйдæр æр- 
бадымдта, æхсæвбонмæ йæ къуыс-къуысæй 
нæ банцад. РайсоМмæ бæстæ слæхъир, фæс- 
чъылдымты миты фæд никуал аззади. Змæст 
доны цæстытæ уынгастæуты бамбырд сты, 
уæрдонвæдты сæхицæм фæндаг лæгæрстой 
дæлбылтæм. 
Ног цин, ног сагъæс æрхаста уалдзæг бы- 
дырæн æмæ хуымгæнæгæн, маргъæн æмæ 
сабийæн. Æрмæст ыл Хъазан нæ бацин код- 
та: алы ацафонау ныр дæр та йæ улæфæнтæ 
æхгæнын байдыдтой, ииз ын уæззау æфсæн 
тæлытæй æрбалвæста йæ сæр. Дохтыртæй 
дæр æмæ адæмæй дæр раздæр базыдта йæ- 
хæдæг, ацы дунейыл цæрæг кæй нал у, уый. 
Æхсæвæры фæстæ Райханат рудзгуытæ 
фидар æрæхгæдта, цыма йæ хъæбулы уд- 
хæссæгæй бахизынмæ хъавыд, уыйау. 
Æмбисæхсæв Хъазанмæ улæфт иал уыд 
. æмæ, хъавгæ, æддаг уаты мад куыннæ рай- 
хъал уыдаид, афтæ рудзынг бакодта, йæ ра- 
зы æрбадти æмæ æхсæвы тармæ нымдзаст. 
Уымæл йæ низæн низ кæй у, уый бæргæ æм- 
бæрста, фæлæ хуыссæны бафæлмæцыд. Аф- 
тæ дзæвгар абадти, æмæ йын цыма исдуг 
фенцондæр. Сдымдта тамако. 
84 

Æгас хъæуы иунæг сыбыртт никæцæй 
хъуысти; алчи йæ.хъарм хуыссæны адджын 
фынтæ уыны. Æрмæст скъæтæй хатгай 
ссæуы уæзбын хуыррытт æмæ фæлмæн 
мыртт-мыртт: хъуг сынæр цæгъды. 
Лæппуйы маст алхынцъ: «Афтæмæй лæг 
амарди, уæд æй бонмæ дæр ничи базонид, 
æнцад сæхицæн хуыссиккой». Мæлынæй, 
ома, нæ тарстшадзалы цæстытæм комкоммæ 
æгæр бирæ хæтт^ыты бакаст. Фæлæ йын хъыг 
уыди — уымæн йæ царды сахæттæ нымадæй 
баззадысты, адæм та æнæмæтæй хуыссынц. 
Уæларвæй, дард стъалыты æхсæнæй 
æрыхъуысти уæзбын, æнкъард «хъырру- 
хъырру». Ныр цалдæр боны бæзджын мигъ 
æрбадт АрвыкомьГæмæ æрæхгæдта, фæсхо- 
хæй, хъарм бæстæтæй, цæгатмæ чи тындзы, 
уыцы мæргъты фæндаг. Знон изæрæй комы 
мигъ сыстади, æмæ тæхын байдыдтой дард- 
дæр. Хъазйн æдзынæг ныккасти уæларвмæ, 
стъалытæм, фæлæ ницы федта. Кæд, мий- 
йаг, тыбар-тыбургæнæг фæлурс стъалытæ 
сæхæдæг кæнынц «хъырру-хъырру». Дисы 
бафтыд Хъазан: маргъ æхсæвыгон ницы 
уыны, афтæмæй йæ фæндагæй нæ рæдийы. 
Уагæры йын цавæр зонд бауагъта æрдз йæ 
чысыл сæры магъзы, цавæр хъару ис йæ ба- 
зырты? 
Æмæ та ногæй хъуыдыты аныгъуылд Хъа- 
зан. Нал атæхдзæн дард бæстæтæм. Æрцы- 
быр ын кодта тызмæг хæст йæ базыртæ. 
Ныгуылæны сармадзанты гыбар-гыбур 
нæма басабыр, афтæмæй æрбахызт Хъазан 
сæ къæсæрыл. Дыууадæс азы рацыд уæдæй 
85 

нырмæ, уæддæр нæма бадзæбæх сты йæ 
хъæдгæмттæ. Алы аз дæр, уалдзæг куыд- 
дæр ралæууы, афтæ байгом вæййы Хъазаны 
фадхъулы цæф æмæ та йыл рынчындоны 
сынтæгыл атъанг вæййынц æнæкæрон бонтæ 
æмæ æнæхуыссæг æхсæвтæ. Сау бæллæх 
æнæнхъæлæджы базыдта. Уалдзæгæй уал- 
дзæгмæ низ тыхджындæр кодта, хъæдгæмт- 
тæ-иу куы бадзæбæх сты, уæддæр ын никуы 
уыйас фенцондæр. Æмæ æндæраз рæуджы- 
тæм рентгенæй куы акастысты, уæд æй бам- 
бæрста — æгæр байрæджы: низ дзы судзгæ 
арт уагъта. 
— Дзæбæхгæнинаг у дæ лæппу, — загъта 
дохтыр Райханатæн. Æцæг ма йын цæры- 
нæн нымад бонтæ кæй баззад, уый йын не 
’схъæр кодта. 
Дуары хъинц фæцыди, æмæ уатмæ æрба- 
хызт Райханат. Хъазан йæ тамако рудзын- 
гæй аппæрста. 
— Цæмæн ныттыгътай рудзынг? — æрба- 
лæууыд мад йæ хъæбулы фарсмæ.^ 
— Æнцондæр мын цыма у ахсæв, афтæ 
мæм кæсы. 
— Уæдæ фынæй цæуылнæ кæныс? 
— Нæ зонын, Æна, хуыссæг мæ нæ ахсы. 
— Ахуысс, ахуысс. Ныр дын ницуал у — 
адзæбæх уыдзынæ. 
Хъазан дзуапп нæ радта. Стæй Райханат 
йæхæдæг дæр не 'уУæнДыдис йæ ныхæс» 
тыл, — зæрдæтæ йын æвæрдта. 
— Ахуысс, ахуысс. Кæркуасæнты дымгæ 
а^взæр у —ныццæвдзæн дæ. * 
Куыддæр мады дæрзæг, хъарм армытъæ- 
86 

пæнтæ* Хъазаны тæрныхыл андзæвыдысты, 
афтæ афынæй. 
...Йæ тарфынæймæ йæ хъустыл æруад 
кæйдæр ныхас æмæ райхъал. 
— Æфсæрмыйаг та куыннæ у — кæдæй 
нырмæ йæм нал æрбауадтæн. Хи хъæбулау 
фæкæсинаг нын у, бæргæ, фæлæ адæймагæн 
йæ авналæнтæ йæхи бар куы нæ вреййынц, 
уæд рынчынфæрсæг цæуынмæ дæр зивæг 
кæны. Æндæр афтæ æнхъæл ма бауы, Дзук- 
киан, æмæ нæ рох фæцис... 
— Гъемæ йæ, Нади, дæ сабиты хъуырæй 
цæмæн стыдтай? Хъуаг æй куы ницы хъуаг 
уадзæм —уыйас дæр куы хæрид... 
— Нæ, иæ, Дзуккиан, кой дæр æй ма 
бауæнд! Уый мæ ингæнмæ ныккæсæд, мæ 
тæбæгъ мын æвдæлонæй чи нæ авæра. Нæ- 
хион ма мæ фæстæ дæр дзырдта, хъæбынтæ 
йын дзы афыц, зæгъгæ, фæлæ нæм сау ссад 
йедтæмæ не ’рæййæфта. 
— Тобæ, хуыцау, цымæ уын цæмæй уæ 
дзæбæхтæ бафиддзынæн, нæ сыхбæстæ,— 
ныхасгæнгæ къæбицмæ бацыд Рай- 
ханат. 
Хъазаны цæстытæ доны разылдысты. Цæ- 
мæн мыл афтæ æнувыд сты адæм, хорзæй 
куы никæмæн ницы фæдæн, уæд? Мæхицæй 
дæр куыд ныббузныг уон, хæсты уыдтæн, 
зæгъгæ. Надийæ абон дæр ма къæмдзæстыг 
куы дæн. Афтæ мæм кæсы, цыма мæ йæ 
цæстæнгасæй æфхæры: «Мæнæн мæ хъæбул- 
тæй дыууæ куынæуал фæзынд, уæд ды цæ- 
мæн сыздæхтæ? Кæд, миййаг, дæхиуыл 
ауæрстай?..» Цы бакæнон, Нади, æз дæр 
87 

нæмгуытæй не ’мбæхстæн. Æцæг мын, мæ 
хъысмæт, æвæццæгæн, æндæр ныв скар- 
ста. 
Дыууæ зæронды сæ ныхас нæма фесты, 
афтæ кулдуар æрбахостæуыд æмæ æрбай- 
хъуыст бæзджын хъæлæс: — Гъæй, хæдзар, 
ам ма стут?! 
— Энвер! — базыдта йæ Хъазан æмæ 
хуыссæнæй рагæпп ласта. 
— Мæнае ма кæй уынын! — ныццин уазæ- 
гыл Райха’нат. 
—. Хатыр, дæ хорзæхæй, Æна, афтæ æрæг- 
мæ мын не ’мбæлдис, бæргæ. Нæ фыдæлтæ- 
иу æмгары фенынмæ авд æфцæгыл хызты- 
сты. Мæнæн та хъæуæй хъæумæ дæр мæ 
къухы не ’фты афæдзгæйтты. 
Цалынмæ Энвер зæрондимæ лæууыд, уæд- 
мæ Хъазан йæ гæрстæ акодта, кæртмæ ра- 
цыд æмæ кæрæдзийыл ныттыхстысты. 
Иу уидыгæй фæхордтой Энвер æмæ Хъа- 
зан æфсады, иумæ фæхастой дыууæ азы 
дæргъы салдаты уаргъ. Сандомиры цур 
хъæды сæ ротæ фæндагæй адзæгъæл. Бон 
изæрмæ фæразил-базил кодтой, уæддæр 
амынд бынатмæ нæ бахæццæ сты. Изæрмил. 
ты хъæдгæронæй разынд чысылгомау хъæу. 
Æрлæууыдысты. Командир фæдзырдта Хъа- 
зан æмæ Энвермæ: 
— Лæппутæ, куыддæр æрталынг уа, аф- 
тæ басгарут хъæу — немыц дзы сты, æви 
нæхионтæ. Науæд ацы хъызт æхсæв æдде 
куы баззайæм, уæд ныссæлдзыстæм. 
Хурзæрин ахуыссыд, стылди цалхы дзаг 
мæй æмæ йæ фæлурс тынтæ рæдауæй æры- 
88 

зæрста митæмбæрзт зæххыл. Дыууæ æн- 
дæрджы хъуызгæ рахызтысты хъæдгæрон- 
мæ. 
— Мах фыдбылызæн нæу, зæгъыс, ацы 
мæйрухс? — сдзырдта Энвер. 
Сæ чъылдыммæ хъæдæй куы иу ранæй, 
куы иннæ ранæй хъуысти æмыр къæрццы- 
тæ — афтæ хъызт уыдис, æмæ бæлæсты цъар 
скъуыди. Цалдæр къахдзæфы фæстæ рахыз- 
тысты хъыррыстгæнаг арф митæй æмæ æр- 
лæууыдысты цъенгæ ихыл. ХъæДæй суанг 
хъæугæроны онг айтыгъдис цад, кæрæй-кæ- 
ронмæ ныссалд. Уылæнты æвиппайды хъызт 
куыд æрцахста, афтæ къуызыртæй базза- 
дысты, æмæ ныр уæззау цырыхъхъыты бын 
сæ хус хъыррыст дардмæ цыдис. 
— Æвæццæгæн, хъæуы иу змæлæг нæй, 
уыййедтæмæ афонмæ фæфæдис уыдаик- . 
кой, — сдзырдта та Энвер. 
— Уанцон нæу — нæхимæ ирон сæнар дзы 
цыма бандзæрстой, уыйау сæ тохынаты 
фæздæг уæларвмæ куы фæцыди. Æнхъæлыс, 
махмæ куыд кæсы, хъыррыст афтæ дард 
хъуысы? 
Бахæццæ сты хъæугæронмæ. Хъавгæ 
бахъуызыдысты кæройнаг хæдзармæ &мæ, 
ныр рудзынг бахойой, зæгъгæ, афтæ рай- 
хъуыст тарст хъæр: 
— Цурюк! 
Уайсахат автоматы нæмгуытæй авг батæ- 
гæлтæ, стæй — чи дуарæй, чи рудзынгæй — 
хæдзарæй ралиуырдтои цалдæр немыцаджы. 
Хъазан æмæ Энвер ралыгъдысты. Сæ фæстæ 
хъæуы алы кæрæттæй бæстæ гæрах ссис. 
89 

Цы ’рцыдис, уымæн фæдисонтæ се ’ппæтуæв- 
гæ дæр ницы зыдтой, фæлæ чи куыд хæццæ 
кодта уынгмæ, афтæ гилдзытыл нæ ауæрста. 
Дард кæцæйдæр фиййау куыдзы хъыхъхъаг 
рæйын райхъуысти. 
Хъазан æмæ Энвер дæрзæг ихыл куы 
адугъ ластой, уæд ма сæ нæмыг баййаф- 
дзæн, уый æнхъæл дæр нал уыдысты. Нæм- 
гуытæ та кæмдæр бæрзæндты тахтысты æх- 
ситгæнгæ, æмæ уæд дыууæ æрдхорды бам- 
бæрстой: удæгасæй сæ æрцахсынмæ хъа- 
вынц. Сурджыты хъæлæба æмæ гæрæхтæ 
æввахсдæрæй хъуысын куы байдыдтой, уæд 
Энверы хъустыл æрцыди Хъазаны автоматы 
мæнгвæдæджы къæрцц. Фдезылдис æм: 
— Æрра фæдæ?! Лидзгæ кæн, цы амал 
ис, уымæй! 
Куыдзы хъыхъхъаг рæйын сæм æгæр куы 
’рбахæстæг, уæд Хъазан фæстæмæ фæкаст 
æмæ йæ зæрдæ ауазал: сæ фæстæ, кæрон 
сын нæ уыд, афтæмæй атъ^нг сты сау æн- 
дæрджытæ. 
— Феппар дæ цырыхъхъытæ! — бадзырд- 
та Энвермæ æмæ уый дæр фæгуыбыр. Ца- 
лынмæ сæ цырыхъхъытимæ архайдтой, уæд- 
мæ немыц æрбахæстæг сты, фæлæ бæгъæв- 
вадæй куы алæвæрдтой, уæд сæ дугъон дæр 
нал баййæфтаид. Æцæг сурджытæ куыдзы 
суагътой æмæ сæ хыбар-хыбургæнгæ даргъ 
гæппытæй æрбацæй æййæфта. Искæй æккой- 
мæ сæ куы сгæпп кæна, зæгъгæ, йыл Хъазан 
автомат аскъæрдта, куыдз ихыл атылди. 
НеМыц уый федтой, цы — бæстæ хъæр æмæ 
гæрах ссис. 
90 
/ 

Хъæд æрбахæстæг, бæргæ, афтæмæй йæм 
бахæццæйæн ницуал æнтысы. 
Хъазаны нал уырныдта, ацы дугъæн ма 
искуы кæрон уыдзæнис, уый. ÆМæ уыцы 
фæдыл галиуырдыгæй, хъæдæй райхъуысти 
пулеметы къæр-къæр æмæ топпы хус гæрæх- 
тæ. Уæдæй нырмæ нæхионтæ Энвер æмæ 
Хъазанæн тарстысты, фæлæ сæ ныр раир- 
тæстой, æмæ немыцæгты фæндаг нæмгуы- 
• тæй алыг кодтой. Сурджытæ дæр дыууæ 
салдатыл комкоммæ ныккалдтой. Нæмыг 
ахызти Хъазаны галиу фадхъулы, æмæ лæп- 
пу фæфæлдæхт, йæ хъуыртæ ахгæдтой, сулæ- 
фын нал фæрæзта, æрмæст, хъæлæсы кæса- 
джы стæг фæбадæгау, рахуыф-рахуыф код- 
та, йе ’мбалмæ сдзурын дæр йæ бон нал уы- 
ди. Иæ алыварс их къахтой нæмгуытæ. Эн- 
вер адард. «Мæ кæрон æрхæццæ», — загъта 
Хъазан æмæ йæ цæстытæ æрæхгæдта. Цас 
ахуыссыдаид, чи зоны, афтæ йыл адæлгодо 
Энвер. 
Хъазан æм æнæбары скасти: 
— Нал у мæ бон... Цæмæн ма раздæхтæ? 
Туг ихыл куыд анхъæвзта, уый куы фед- 
та Энвер, уæд лæппуйы йе ’ккой æрбавæрд- 
та æмæ хилын байдыдта. 
— Ныууадз мæ, Энвер... Цæугæ дæхæдæг, 
науæд дыууæйæ дæр... 
Иæ ныхас кæронмæ нал ахæццæ, афтæ- 
мæй йæ цавæрдæр сау доны уылæнтæ 
аныхъуырдтои. Нæ базыдта, йæ иузæрдион 
æмбал æй нæмгуыты бын хъæдрæбынмæ 
куыд фæхаста, уый. Æцæг ын аслам нæ 
рауади ихы уæлæ бæгъæввадæй дугъ: рæу- 
91 

джыты низ ыл фæзынд. Дохтыртæ йæ афо- 
ныл нæ рахатыдтой, цалынмæ йæ базыдтой, 
уæдмæ та бынтон стыхджын. 
— Цæй-ма, уæдæ, цы ног хабæрттæ дæм 
ис, мæ хæлар?— бафарста Энвер, хæдзар- 
мæ куы бахызтьиггы, уæд. 
— Хабарæй цæй хабар ис м«нмæ та — 
къæхтæ адаргъ кæнын æввонгæй цæрын. 
— Цытæ дзурыс, цытæ?! Худинаг дæм нæ 
кæсы? Ферох дæ, Æвæццæгæн, Сандомир. 
Хъазан фестъæлфыди: 
— Нæ хъæуы„ Энвер, Сандомиры тыххæй. 
Дæуæй хæсджынæй мæрдтæм кæй цæуын, 
уый тыххæй, æвæццæгæи, дыууæ марды кæн- 
дзынæн. 
— Цытæ дзурыс, цы? Искуы дæр ма сал- 
дат салдаты раз хæсджын уыди! Стæй кæм 
сты нырма дæуæн дæ цæрæнтæ æмæ хæ- 
тæнтæ. 
— Нæ, нæ, Энвер. Нæхи цы сайæм? Кæй 
ма мæ æрбаййæфтай, уый хорз. Иу хабар 
дын бафæдзæхсинаг дæн, æмæ нæ зонын, 
куыд уыдзæни. 
— Дзур комкоммæ. Не ’хсæн цыма сусæг- 
гагæй никуы ницы уыдис. Фæсномыг ныхæс- 
тæ дзы ницæмæн хъæуы. 
— Нæхи Хъуырманы тыххæй дын зæгъын- 
мæ хъавын... 
— Хабар дзы ис?!—йæ бынатæй феста- 
ди Энвер. Фæлæ Хъазан йæ сæр батылдта, 
фæстæмæ йæ сбадын кодта. 
— Хабар рагон у, æцæг дзы хорзæй ни- 
цы ис, фæззæджы йæ базыдтон æз. Цы дыи 
92 

æй æмбæхсон, Энвер: иымад бонтæ йедтæ- 
мæ мын нал баззадис ацььдунейыл. 
— Дæ хорзæхæй, халонау уасыныл цы 
схæцыдтæ: «къæхтæ адаргъ кæн, нымад 
бонтæ»? Мах цытæ бавзæр.стам, уыдоны 
фæстæ ма нын низы бон дæр. цы бауыдзæн. 
Бауырнæд дæ, нæхи адзалæй куынæ амæ- 
лæм, уæд уæлæуыл баззайдзыстæм халонау. 
— Не ’ппæт дæр кæй мæлдзыстæм, уый 
æмбарын, æмæ мын цард ахæм зынаргъ дæр 
уымæн у. Ахъуыды ма кæн дæхæдæг: лæг 
фидарæй куы зонид, мæлæт ьга никуы уы- 
дзæн, уый, уæд цард йæ цæрыны аргъ дæр 
нæ уаид. Дингæнджытæ цы дзæнæтмæ бæл- 
лынц, уым хæрзаг æнкъард у. Уырдæм ба- 
хауыны бæсты та фæлтау ногæй хæцыныл 
разы дæн... О, уый зæгъинаг дын уыдтæн. 
Хъус-хъусæй æрхæццæ мæнмæ дæр хабар. 
Кæмдæр, Краснодары бынмæ Хъуырманыл 
сæмбæлди алагираг лæппу, йæ мыггаг Тох- 
сыртæй. Хъуырман йæ цæстыты раз фæ- 
мард — минæ йæ гæбазгай фæхаста. Хабар 
æнæхъæн мыггагæй дæр мæн йедтæмæ ничи 
зоны. 
— Кæд мæнг хабар у, миййаг, — бафип- 
пайдта Энвер, фæлæ йæм Хъазан ахæм цæс- 
тæй бакаст, æмæ лæппу ныхъхъус. 
— Æна цалынмæ æгас у, уæдмæ уадз 
æмæ æнхъæлмæ кæса. Æмæ дын уый фæ- 
дзæхсинаг дæн: Хъуырман мын æнæ цыртæй 
ма баззайæд. Зæгъ-иу мыггагæн æмæ сын 
Æнаимæ фæрсæй-фæрстæм ныссадзой цыр- 
тытæ. Æз та мæхи дард фæндагмæ бацæттæ 
93 

кæнон. Ныр мæ зæрдæ ницæмæуал æхсай- 
дзæн. 
XII 
Фæссихор Хъазан фæндараст загъта йæ 
хæларæн. Ногæй та æрлæмæгъ æмæ хуыс- 
сæны йæхи ауагъта. Цæстытыл уайын бай- 
дыдтой йæ царды къабузджын фæндæгтæ. 
Хорзæй ницы федта, æвæдза, рæвдауын- 
хъуагæй арвыста йæ сабийы бонтæ. Æхсæз 
азы йедтæмæ йыл нæма цыдис, фыд æмæ 
фыдыфыды тъæнджы мæйы сæ кæртмæ куы 
’рбаластой, уæд. Куыд хорз уыдаид, æвæдза, 
бабаимæ фæцæрын. Уымæн алцы дæр йæ 
бон уыди, цы загътаид, уый сарæзтаид. 
Уæвгæ, бабайæн йæ бон алцы куы уыдаид, 
уæд йæхи адзалæй бахызтаид. Æрмæст йæ 
фырты сайгæ нæ кодта, сæнтысæн кæмæн 
нæ уыди, ахæм хъуыддагæй йын зæрдæ ни- 
куы бавæрдта. Загъта, дзоныгъ дын уыдзæ- 
ни, æмæ цалдæр боны фæстæ æнæхъæн сы- 
хы лæппутæ дæр хæлæгæй скъуыдысты чы- 
сыл Газанмæ. Æмæ куыд хорз уыди 
уыцы дзоныгъы бадын — хъæугæроньг къуы- 
бырмæ ссу, дæхи аскъæр æмæ ма æрмæст 
дымгæйы æхситт хъусдзынæ. Амондджын 
бон уыдис уыцы бон. Æмæ йæ Газан йæ зæр- 
дыл дæр уымæн бадардта. Фæлæ изæры сæ- 
химæ куы ’рцæйцыди, уæд дардмæ фехъуыс- 
та сæ кæртæй судзаджы хъарæг. 
Атъанг сты даргъ фыдæбæттæ. Ие ’взон- 
джы бонты йе ’рагъыл лæгъз хæдон дæр ни- 
куыскодта — æрмæст-иуХъуырман кæй ба- 
тыдта, уыцы хæррæгътæ. Æцæг Хъуырман 
94 

куы бахъомыл æмæ тракторыл куы сбадт, 
уæд бинонтæ сулæфыдысты . 
Бирæ нæ ахаста се ’нæмæт цард — уай- 
тагъд хæст райдыдта. Хъуырманмæ къуы- 
рийы бонмæ фæсидтысты, æмæ дзы афæдзы 
фæстæ хабар нал уыди. Акодтой Хъазаны 
дæр. Æмæ дыууæ азы фæстæ сахъатæй сыз- 
дæхти фæстæмæ... 
Цавæрдæр æнахуыр фæлм йæ цæсгомыл 
сæмбæлд, æмæ сындæггай аныгъуылд цъæх 
мигъы уылæнты... 
Куы ’рчъицыдта, уæд агъуыст адæмæй уы- 
дис йе дзаг. Æнæзонгæ дохтыр ын йæ был- 
тыл сдардта кæрдæгхуыз дымст баз, æмæ 
Хъазан йæ риуы дзаг сулæфыд. Дохтыры 
чъылдыммæ ауыдта Æнайы донызылд цæс- 
тытæ. Базы уæлдæф рынчынæн фæцис æвда- 
дзы хосау, йе уæнгты ахъардта æнæкæрон 
æнцойдзинад, фындзыл сæмбæлд пъамидор- 
ты хуымы тæф, йæ сæр разылдис. Пъами- 
дорты тæф афтæ бæлвырд æмбæрста, æмæ 
йæ цæстыты раз сæвзæрдысты колхозы хал- 
сарты хуымтæ. Уым цалдæр сæрды хыгъд- 
хæссæгæй бакуыста. 
Фарон æвидигæ зад æркодтой пъамидор- 
тæ, æхсæвæй бокмæ сыл тонынмæ не ’ххæс- 
сыдысты. Уæлбылæй æркæсгæйæ, хуым æм- 
хуызон тарцъæх дардта. Иæ астæумæ ба- 
цу, .æмæ дæм фæрсырдыгæй, тæнæггомау 
сыфты астæуæй разындзæн иу, дыккаг сырх- 
уадул пъамидор. Сæ уæзæй сæхи нал уро- 
мынц, зæххыл æрæнцадысты. Хуры тынтæ 
сæ сгарынц, кæуыл фæхæст вæййынц, уымæн 
йæ фарс аскъуыйы. Раст чындздзон чызг 
95 

рувæнты рæстæг йæ цæсгомæн басудзынæй 
куы тæрса, уыйау æмбæхсынц сыфтæрты 
аууон. Бындзæфхад рафæлдах æмæ — 
æлæм. Райсомы æртæх куы нæма сыста, 
уæд.сын се ’ставддæр райс, æмбисыл æй 
асæтт, æмæ дзы æвзисты лыстæг къæртты- 
тау схъаздзысты хуры тынтæ. Цæхх ыл æры- 
зæрд, акомдзаг дзы кæн, æмæ дæ иннæрдæм 
ахиздзæн зæххы сой. Стæй уæд чыргъæдимæ 
рæнхъы кæрон æрлæуу. Сабийæ зæронды 
онг рацыдысты æнæхъæн бригад, уæддæр 
хуымæн бафснайыны хъомыс нæ уыди. 
— Пъамидоры хъæстæ куы фæуин», уæд... 
уæд рабадин, — сдзырдта Хъазан. 
— Ныртæккæ, ныртæккæ дын æрбадав- 
дзынæн, мæ къона, — æддæмæ рауадис Рай- 
ханат. 
Цалдæр минуты фæстæ мад хъæзын къусы 
дзаг æрбадавта сырхварс пъамидортæ, æрæ- 
вæрдта сæ йæ фырты цур бандоныл. Рын- 
чыны цæсгом барухс, иу дзы систа æмæ йæ 
фæстæмæ æнкъардæй æрæвæрдта. 
— Цæхджынтæ мæ нæ хъæуы. 
— Мæ хæдзар байхæлд, Газан, уæдæ ныр 
пъамидор афон у? Фен-ма сæ, куыд хæрзад 
сты. Дæу тыххæй сæ айдагъ цывзы æмæ 
хъонтхора куы скодтон. 
- — Нæ мæ хъæуы цæхджынтæ, — тæргай- 
хуызæй та загъта Хъазан. Цы дзуры йæ 
тыхстæй, уый йæхæдæг дæр нал æмбæр- 
ста. 
Райханат сагъæсгæнгæ уынгмæ рауади. 
Кæм бацагура, кæм ссара пъамидортæ раг- 
уалдзæджы. Иæ зæрдыл æрбалæууыд Ли- 
-69 

дæ, ахуыргæнæг. Кæмæйдæр фехъуыста: 
ногбонты сæм усгуртæ куы бацыдысты, уæд 
сын фынгтыл æрæвæрдтой, сæ тыргъы ав- 
джы бын чи æрзад, ахæм цъæх джитъритæ 
æмæ сырхуадул пъамидортæ. Кæлмæрзæн 
уæхсчытыл æрбаппаргæйæ атындзыдта 
скъолайырдæм. Дыууæ тигъы дæле куы фæ- 
ци, уæд сæхирдыгæй айхъуыста хъæлæсы 
дзаг богътæ, — йæ зæнгтæ адон сты æмæ 
уынджы астæу, над фæндагыл, йæхи 
æруагъта. 
Фараст азы дæргъы йæ саударæн къаба 
нал раласта Райханат. 
Уалдзæг йæ тыхы куы бацæуы, уæд зæ- 
ронд райсы Хъазаны быд кæфой æмæ араст 
вæййы хъæуы бынмæ, колхозы парниктæм. 
Уым ын йæ æрцыды сæр зонынц æмæ йын 
хуымгæс Агуыбе æнæдзургæйæ райсы йæ 
чыргъæд, сæвæры дзы æвзартæн сæ хуыз- 
дæртæ. Æмæ уыцы бонæй суанг цалынмæ 
фæззæджы халас зæхх æрæлхъивы, уæдмæ 
Райханаты змæлд пъамидортимæ вæййы. 
Энвер ын æмыр æхгæд скодта цæхæрадо- 
ны иу къуым; Райханатæн йæхицæн йедтæ- 
мæ дзы къах æрæвæрыны бар никæмæн ис. 
Нуарджын саумæр белæй скъахы, хъæдын- 
дзы хуымау æй халамæрзæиæй слæгъз кæны 
æмæ дзы пъамидорты æвзартæ ныссадзы. 
Цъай дæллаг тигъыл ис, æмæ уырдыгæй 
алы изæр цалдæргай ведратæ дон схæссы. 
Фæгуыбыр ис, астæу зæрдæйы фæндиаг нал 
тасы, æнгуылдзтæ коммæ нал кæсынц, уæнг- 
ты хъару асаст, уæддæр ын сыхбæстæй исчи 
бакæстæриуæджы охыл йæ ведратæ сдавы- 
7 Хæблиаты Сафар 
97 

ны фæнд куы скæны, уæд сыл ныффидар 
вæййы: 
— Нæ, нæ, мæ къона, мæхæдæг сæ сдав- 
дзынæн. Дæ цæрæнбон бирæ. 
Рувгæ дæр уырзæй рувы хуым, иу кæрдæ- 
джы хал скæсын дзы нæ уадзы. Æвзартæ 
куы байрæзынц, уæд сын ныссадзы хæрисы 
къæцæлтæ — куыд нæ ныффæлдæхой, афтæ. 
Куыддæр пъамидорты уадултæ фæсырх 
уой, афтæ дзы къусы дзаг ратондзæн æмæ 
сæ уæлмæрдмæ хæлар кæнынмæ фæхæс- 
дзæн. Иæ саударæн къабайы ныддæлгом 
вæййы хъæбулы ингæныл æмæ йæ тыппыр- 
тæ суадзы. Æмæ афтæ алы бон дæр — суанг 
æрæгвæззæджы онг. Æрмæст йæхæдæг, 
Хъазаны куы баныгæдта, уыцы бонæй фæс- 
тæмæ пъамидор йæ дзыхмæ нал схаста. Къу- 
сы дзагæй сæ хæссы уæлмæрдмæ, хæлар 
фæзæгъы æмæ сæ ингæныл ныууадзы. 
Дыккаг бон къус афтидæй сæййафы æцæ 
йын æхсызгон вæййы — хæлар уыдысты Га- 
занæн. 
Цин кæнынц уæлмæрды халæттæ дæр — 
куыддæр зæронд ингæны цурæй ацæуы, аф- 
тæ къалиутæй сæхи æрисынц æмæ пъами- 
дортæй сæ мондæгтæ суадзынц. 
XIII 
Цыппæрæм бон фæссихорты Барысби сы- 
здæхти балцæй. 
— Мидæмæ, мидæмæ! — фæгæпп ласта 
йæ бандонæй Тъæрæс æмæ бæлццоны къух 
райста. — Рахабар кæн рæвдздæр. Раст дæ 
98 

цыма фæхты фæхостой, дæ бакаст уый хуы- 
зæн у. 
Барысби кæрдæгхуыз уымæл плащ бандо- 
ны къухыл баппæрста, йæхи диваныл 
æруагъта. Уæззау салдатаг цырыхъхъытæй 
дон лæдæрсын байдыдта гауызмæ. Æндæр 
хатт ын кабинеты хицау алывыд акалдтаид, 
фæлæ ныр экспедиторы фæлмæст, фæлурс 
цæсгоммæ куы бакаст, уæд ницы сдзырдта: 
æнæдаст, цæстыбынтæ барæсыдысты — иу 
æмæ дыууæ æнæхуыссæг æхсæвы нæ арвыс - 
та, мæгуырæг. 
• — Дыууæ æмæ ссæдз тоннæйы дзы рав- 
зæрдис æрмæст. Хъаст мæ ма ракæн, æцæг. 
Цы къуымы не ’рзылдтæн Зеленчукæй суанг 
Сау быдырты онг, ахæм нал баззад. 
— Æй, амæлæн дын макуы уа, Барыс- 
би! — йе уæхск ын æрхоста Тъæрæс. — Цæ- 
рæм та, уæдæ, æндæр ^цы! Иу уыйас та ин- 
нæтæ æрбаластой. Æмæ кæм сты дæ 
фос? 
— Кæм хъуамæ уой? Дзидзайы комбина- 
ты сæ смидæг кодтон. Ныртæккæ дæр дзы 
дæ бон дуканитæм арвитын у. Туджы аргъ 
сын бафыстон, уый дæ уырны. 
— Аргъыл та ма чи дзуры, дзидза нæ 
къухты куы ис, уæд. Цас дын сыстадысты? 
— Ставд нымадæй дыууиссæдз мины. Нæ 
зоныс дæхæдæг — кæм автоинспекторы был- 
тæ айсæрдын хъæуы, кæм хъæуыхицауæн 
лæгъстæйаг, иннæрдыгæй дæ шофыр æрдуц- 
дзæн. > 
— Фæлæ дыууæ æмæ ссæдз тоннæйы дæр 
дзидза сты, уый дæ рох ма уæд. Куынæ 
99 

схæццæ уыдаис, уæд мьш мæхи аргæвстаик- 
кой, æвæццæгæн. Абондæргъы мæм чи не 
’смидæг, ахæм ничиуал баззад базæйæ æмæ 
дуканиты хицæуттæй. 
— Ды цæуылнæ цин кæнай. Æз та æнæ- 
над фæндæгтыл мæ уыргтæ фæхостон. Стæй, 
дæ зæрдæйæ, колхозты исты ссардтон? 
Куыннæ стæй! Кой дæр мæ ничи суагъта— 
нæхæдæг, дам, нæ къухтæм æмхасæнтæ кæ- 
нæм. Раст хæдзари-хæдзар фæзылдыстæм 
æртæ боны. Уæйгæнæг дæр куы базоны, 
адæймаг тыхст у, уый, уæд ын, цы аргъ сфæ- 
раза, уымæй суари аппарæн иæй. Ноджы ма 
йын табутæ дæр кæн, цыма дын лæвар исты 
радта, уыйау. Æмæ лæгæн йæ фыдæбон 
хъуыдыгæнæг куы уаид, уæддæр ма—гъа. 
— Лæг фыдæбонæн у, мæ хæлар. Исты 
дын æй мæн амонын хъæуы, — бафиппайдта 
Тъæрæс. Барысбийы æрбацыдимæ цыма 
уæззау уаргъ ахаудта йе ’ккойæ, уыйау уаты 
къуымты зилдух самадта, йæхицæн бынат 
нал ардта. Барысби та йæ зæрдæйы тып- 
пыртæ уадзыныл схæцыд. 
— Æлхæнджытæ куы зониккой, ацы дзи- 
дзайы фæдыл цас фыдæбон бавзæрстон, уый, 
уæд сæ фарсыл нæ бахæцид. Цы у уыдонæн 
та — бафид дæ дыууæ сомы æмæ — дæ сихо- 
рæй æнæмæт. Афтæмæй æз дæр сарæхсин, 
бæргæ, цæрынмæ. 
— Цæй, ныууадз, де ’рдиагæй мæ зæрдæ 
бауынгæг — Бзарты хъарæггæнæгæй фыд- 
дæр куы фæдæ. Фæлтау цæуæм æмæ ресто- 
раны абадæм: ахæм твиши нын æрæвæрдзы- 
сты, æмæ дзы лæгæн бафсис нæй. 
100 

— Ныууадз стæ, нырма мæ бинонты дæр 
нæма федтон. 
— Никæдæм ирвæздзысты дæ бинонтæ. 
Уагæр ма дын мæлæты рæсугъд куы уаид... 
Ахæм хъуыддаджы фæдыл Уастырджыйы 
ном ма ссар, уый тæригъæд дæр у. Мæнæ 
ныртæккæ бадзурдзыстæм Батырмæ æмæ 
нын хинкъалтæ æрцæттæ кæндзæн.—Тъæ- 
рæс тилифоны хæтæл систа: —Æ/ххæст хæр- 
зæггурæг дæр фæуон базæмæ. Стæй нæ 
фæндаг адардзыстæм. 
Барысби ницуал сдзырдта. 
XIV 
Бынтон балымæн стæм Хъуырманимæ. 
Лæг цæстуынгæйæ йæ хуыз скалдта. Æр- 
мæст йæ тæрныхыл баззад сагъæсы тæлмы- 
тæ — кæстæр æфсымæры мард йæ зæрдæйæ 
нæ цух кодта. Цалдæр хатты ма уыдтæн 
сæ хæдзары. Кæддæр уæлмæрдты ингæныл 
дæлгомæй цы ныййарæджы.баййæфтам, уый 
йе уæнгтыл схæцыд. Иæ зæронды бонтæ йын 
батавта амонды хур — фæзынд, йæ цæсты- 
тæ кæмæ ныуурс сты, уыцы хъæбул. Сыздæ- 
хын æнхъæл ничиуал уыд Хъуырманæн. 
Уæддæр ма йын-иу фынджы уæлхъус, Рай- 
ханаты зæрдæ алхæнынæн, æддæ цы бæлц- 
цæттæ ис, уыдонимæ ссардтой йæ ном. Хъа- 
занæй куы бавдæлон, уæд ма æрмæст йæ 
хистæр фырты феныны ныфсæй баззад уæ- 
лæуыл Райханат. Иæ хъуыдыйы кæрон дæр 
никуы уыд, кæйдæртау ын æнæбæрæгæй фе- 
сæфæн ис, уый. Æмæ ныр цæуын байдыдта 
101 

адæмы æхсæнмæ. Зæронды цинæй йæ фыд- 
бонтæ рох байдыдта Хъуырман дæр:- 
Фæззыгон хъуынтъыз бон рудзынгыл до- 
ны лæсæнтæм кæсгæйæ куыд ныджджих 
дæн, афтæ ныдздзæнгæрæг ласта тили- 
фон. 
— Хъусын дæм, — систон хæтæл. 
— Ислам... Ислам... Тынг æнæвдæлон 
дæ? — сагъæсхуызæй мæ афарста Хъуыр- 
ман. 
— Исты хабар æрцыдис, дæ ныхас дæ 
дзыхы куынæ бады? 
— Дæсæр мæ бахъуыд. Рæвдз рауай, 
кæд амал ис, уæд. 
— Уагæр цавæр фæдис у, стæй кæцæй 
дзурыс? 
— Мæнæ дæ хæдфарсмæ дæн, «Кавка- 
зæй», ресторанæй дзурыв. 
— Æзынма цы ’рцыдис! Æмæ йæ нæ зо- 
ныс, нуазынмæ ницæййаг лæг дæн, уый. 
— Нæ, нæ! Хъуыддагæн мæ хъæуыс. Хъу- 
сыс, ма бафæстиат у! 
Мæ сæрыл худ акодтон æмæ цалдæр ми- 
нутмæ, мæ дон лæдæрсгæ, бахызтæн «Кав- 
казы» къæсæрæй. Ресторан адæмæй йæ тæк- 
кæ дзаг уыдис: уынгмæ, уарынмæ, йæ къах 
никæй хаста æмæ даргъ ныхасы аныгъуьгл- 
дысты. Тамакойы бæзджын фæздæг цъæх- 
цъæхид уылæнтæй зылдис æнуд агъуысты. 
Рæбынырдыгæй, рудзынгмæ æввахс, кæрой- 
наг стъолы цур, ауыдтон Хъуырманы. Бад- 
тир иунæгæй. Иæ къух мæм батылдта æмæ 
йæм бараст дæн. Цыдæр нæфæразгæ мæм 
фæкаст — цæсгомы хуызыцъыртт нæ уыди, 
102 

былтæ ныцъцъæх сты. Иæ къух мæм куы 
радта, уæд бафиппайдтон, куыд ризы, уый. 
«Фæрасыг» — фехсайдта йæм мæ зæрдæ. 
Афтæмæй йæ цуры стъолыл цы иунæг сæны 
авг уыди, уый дæр лæууыд æхгæдсæрæй. 
— Фæрсын дæ ма бахъæуæд хабарæй, 
Хъуырман. 
— Нал æууæндын мæ цæстытыл, æмæ цы 
кæнон? 
— Уый та цы хоныс? 
— Уартæ ма фаллаг рæнхъыл дыккаг 
стъолы уæлхъус чи бады, уыдонмæ бакæс. 
Аивæй акастæн. Фынгыл бадтысты цыппа- 
рæй. Иу дзы ТъЗерæс разынди. Иннæтыл 
дæр мæ цæст ахастон: дастсæр ацæргæ 
къæсхуыр лæг—йæ чъылдым махырдæм; 
йæ фарсмæ бадтысты саурихи ирдцъар лæп- 
пу æмæ бурхил тыппыр нæлгоймаг. Нозт- 
джын лæг хъæрæй дзураг кæм нæу æмæ 
мæм адæмы дзолгъо-молгъойæ дæр дзæбæх 
хъуысти сæ ныхас. Бурхил къæсхуыры мæс- 
тæй мардта: 
— Ме ’знаг та ма дон æмæ хорæй цæра 
æмæ цардхуыз ма уа. Бакæс ма дæхимæ, 
тард рувасы хуызæн куы сдæ. Кæдмæ тъыс- 
сæнтæ кæндзынæ, нæ зонын. 
— Уæдæ, дæуау, гæлдæр рауадзын аив- 
дæр у! Дæхи айсын куынæуал фæразыс... 
Лæппулæг сæм мидбылты худгæйæ хъуыс- 
та, йæхæдæг ницы дзырдта. 
— Æз цæргæ кæнын, цæргæ! — бахоста 
йæ риу бурхил. — Ацы дунейыл лæгæн гуы- 
бынæй зынаргъдæр ницы ис. Мæрдтæм дæр 
мæ гуыбын йедтæмæ ницы ахæсдзынæн. 
103 

Дæуæн та йæ дæ цæст бафсадын дæр нæ 
уарзы... 
Хъуырманмæ разылдтæн: 
— Цы сæм ссардтай диссагæй? Расыг 
адæм сты æмæ расыг ныхас йикуы фехъуы- 
стай?- 
— Мæн дæр сæ ныхас ницæмæн хъæуы. 
Уæртæ бурхилы уыныс? Цыма йæ зонын, 
уыйау мæм кæсы, фæлæ кæд, миййаг, рæ- 
дигæ кæнын. 
— Ау, æмæ уыйас зын у йæ базонын? 
— Кæд, миййаг, рæдийын. 
Хъуырман æвиппайды афæлурс. Хæстæг- 
дæр мæм æрбабадт æмæ къуыхцытæгæнгæ 
дзурын байдыдта. 
— Уæвгæ, нæ, уый нæ уыдзæни... Уæвæн 
дæр ын нæй: Куыд хъуамæ аирвæзтаид æга- 
сæй? Немыц Краснодармæ куы схæццæ сты, 
уæд ыл амбæлдтæн. ’ Ахъуыды-ма кæн, 
æнæхъæн нудæс азы рацыд уæдæй нырмæ... 
Нæ, нæ, фæрæдыдтæн... Хуызæнæй-хуызæн- 
мæ, дам, лæг амардæуыд. 
— Уый раст у, — бафиппайдтон æз. 
— Раст у, зæгъыс? Нæу! — фестъæлфыд 
Хъуырман æмæ мæм комкоммæ ныккаст. — 
Гæды ныхас у уый — нæ амардæуыд! 
Хъуырман йæ цæст нал иста бурхилæй, 
уый дæр йæхиуыл сгуырысхо. 
—...Уæдма цонгæй æххæст уыдтæн...Мæ- 
хицæн диссаджы акъопп скъахтон. Раст нæ 
хæдзары уæрмæй бирæ къаддæр нæ уыди. 
Гæнæн фæци, уæд дзы дæ къæхтæ адаргъ 
кæй æмæ хуыррыттæй хуысс. Æххæст ма 
йæ пыхсытæй æрæмбæрзон, зæгьгæ, куыд 
104 

схызтæн, афтæ ныл немыц сармадзантæй 
ныккалдтой. Фæстæмæ фæныгъуылдтæн 
æмæ акъоппы къуымы батымбыл дæн. Иу- 
гæр нæмыг комкоммæ акъопмæ ма æрхауæд, 
æндæр ницæмæй тарстæн. Ноджы сæ мæлæ- 
ты рæдауæй калдтой. Сармадзантæ æнæн- 
хъæлæджы фæсабыр сты. «Гъеныр, гъе, 
ныртæккæ танкæты ардæм хъæуы», — загъ- 
тон мæхинымæр. Фæлæ нæ амондæн нæ хæд- 
размæ арф æрх разынди æмæ дзы танктæн 
æрбахизæн ницыхуызы уыди. Уый хыгъд 
дзы рахизырдыгæй немыц хилын райдыд- 
той. Бæргæ сыл ныккалдтам, фæлæ уæддæр 
не ’рлæууыдысты, хилынц æмæ хилынц раз- 
мæ. Мах ротæйы хъæддых лæппутæ уыди, 
суанг Киевæй фæцыдыстæм иумæ, æмæ хорз 
зыдтам, немыцаджы дæр нæмыг кæй хизы, 
уый. Æцæг нæ сыхæгтæ тæппуд разындысты, 
дыууæ боны размæ сæ æрбарвыстой фронт- 
мæ æмæ сæ æгæр-мæгуыр нывыл акъопп 
скъахын дæр ничима зыдта. Ахæм сахат та 
зæххы цас арфдæр аныгъ^ылай, уыйас хуыз- 
дæр. Нæ сыхæгтæ ралыгъдысты махырдæм, 
дæлбылмæ, æмæ сæ немыц дæр тыгъд бы- 
дыры тæрхъустау ныццагътой. Иу дын дзы 
мæ акъоппы цурмæ æрбахылд. Ингæны бон- 
мæ дæр мæ нæ ферох уыдзысты йæ тарст 
цæстытæ. Цъæх-цъæхид, ныдздзагъыр сты; 
ууыл куы уыдаин, уæд мæ зæрдæ бахъарм 
уыдаид йæ уындæй. Ныджджих мæм, стæй, 
куыройы дуармæ голлаг æрæппарæгау, 
акъопмæ уæззау æрхауд æмæ ныддæлгом. 
Æз гъæйттæй æхсын, уый та мæ чъылдыммæ 
æрдиагыл схæцыд: «Иа, хуыцау, цы дын ра- 
105 

кодтон?!» Схъæр ыл ластон. «Уæлæмæ сыст! 
Худинаг дын нæу, ирон куы дæ?!» «Ирон 
бæргæ дæн, фæлæ йæ нæмыг ирон æмæ не- 
мыцагæй æвзары? Иа, хуыцау!..» Нал сис- 
та йæ сæр. 
Уæдмæ немыц æрныгъуылдысты къу- 
тæрты, размæ бырсыны зонд сæм нал уыди. 
«Кæцон дæ, чи дæ?» — æндæр ницæмæй ма 
афарстам лæппуимæ кæрæдзийы, афтæ аца- 
рыдта командиры хъæлæс: «Размæ, æфсы- 
мæртæ!» Акъоппæй мæ цы дымгæ систа, уый 
æмбаргæ дæр нæ бакодтон... 
Фæстæмæ куы раздæхтыстæм, уæд лæп- 
пуйæн йæ кой дæр нал уыди. Æрмæст цал- 
&æр боны йæ сурæт мæ цæстыты разæй не 
сцух. Ома, афтæ зæгъынмæ нæ хъавын, æмæ 
мæхæдæг никуы нйцæмæй фæтарстæн. Мæ- 
нæ иуæй-иутæ сæхицæй æппæлын нæ бай- 
дайынц, тас цы у, уый никуы зыдтон, зæгъ- 
гæ, — ма сыл æууæцд. Æдылы ныхæстæ сты 
уыдон. Бауырнæд дæ, иу дæр ахæм нæ уыди 
хæсты, чи нæ тарст. Фæлæ иутæ сæ тас бам- 
бæхсын нæ зыдтой, иннæтæ та йæ — адæмы 
æфсарм бирæ у—скæсын дæр никуы бауагъ- 
той, стæй суанг сæхицæн дæр никуы басас- 
тысты, тæрсгæ кодтой, ууыл. Уыцы цъæх- 
дзæстæн йæ тас йæ цæстытыл фыст 
уыди. 
Хъуырман ныхъхъус: Иæ хъуыды йын 
цыма бамбæрстон. 
— Ома, афтæ зæгъынмæ хъавыс, уæртæ 
урй у? — цæстæй ацамыдтон бурхилмæ. 
— Ныртæккæ бæрæг уыдзæн, — дзуапп 
радта Хъуырман, агуывзæйы сæн уадз- 
106 

гæйæ.— Ау, никуы ничи фæрæдыд, куы рæ- 
дион, уæддæр. 
Иæхæдæг агуывзæ систа, æмæ бацыд нæ 
сыхæгтæм. Уыдон дæр сæ ныхас фæуагътой 
æмæ йæм фæрсæгау скастысты. 
— Бахатыр кæнут, хорз адæм, — райдыд- 
та Хъуырман. — Ирыстоны зæххыл къорд 
азты не ’рлæууыдтæн. Фæлæ мæ уæддæр нæ 
ирон æгъдæуттæ нæ ферох сты. Бахатыр кæ- 
нут, кæд, миййаг, рæдийын. 
— Цæмæн зæгъыс? Цæмæн зæгъыс? Рæ- 
дыдæй дзы ницы ис, — сдзырдтой æмдзы- 
хæй. 
— Уæдæ нын нæ фыдæлтæй ахæм æгъдау 
баззадис: хорз хæлар хорз хæларыл фын- 
джы уæлхъус куы сæмбæлы, уæд ын хъуамæ 
йæ нуазæн авæра. Æмæ мæнæн дæр мæнæ 
ацы æфсымæр, — бадаргъ кодта агуывзæ 
бурхилмæ, — мæ хорз зонгæ у, æмæ йæм 
лæгæй-лæгмæ нуазæн дæттын. 
— Айс, Барысби, айс, афтæ æмбæлы! — 
сдзырдтой дыууæрдыгæй, кæд хъуыддагæн 
ницы æмбæрстой, уæддæр. 
Уый дæр дзагъырæй Хъуырманмæ ныкком- 
коммæ, кæрæдзийы цæстытæм бирæ фæкас- 
тысты, стæй бурхил æнæбары йæ къух нуа- 
зæнмæ куыд рацæйдардта, афтæ æд бандон 
уæлгоммæ ахауд. Йе ’мбæлттæ фæгæпп лас- 
той, адæм сæ алфамбылай атыгуыр сты. 
XV 
Мæнæугæрдæнты хур цæстыдзагæй нык- 
касти зæхмæ, йæ тынтæ рæдауæй нывæнды. 
Бынæй иу иннæйы ивынц фæззыгæндты фæ- 
107 

лурс тъæпæнтæ æмæ хъæды сау тæлмытæ. 
Сæрдасæны комау ферттывта Днепр æмæ 
фæсте аззади. Хъуырман æркасти сахатмæ. 
Дыууадæс фондз минуты хъуаг. Тынг хорз! 
Шлемы къæпсыртæ райхæлдта æмæ фидар- 
дæр æрхæцыд штурвалыл. Нырма нæхионты 
сæрмæ сты, зоны, бынæй, акъоппытæй, адæм 
кæсынц хæрдмæ, æртæ хæдтæхæгæн фæнда- 
раст зæгъынц,.чи йæ худ тилы, чи йæ къух. 
Цыма сæ искæй цæсгомæй базыдта, уыйау 
бахудти, хæдтæхæджы цыдыл бафтыдта, 
Æмæ уайсахат айхъуыста командиры тыз- 
мæг хъæлæс: 
— Мæ зæрдæмæ нæ цæуыс — æгæр размæ 
ма тындз. 
Хъуырман ногæй йæ бынат æрцахста, цæс- 
ты зулæй бакаст æмæ федта: командир арф 
аныгъуылд йæ бандоны, комкоммæ размæ 
кæсы. Æртыккаг хæдтæхæг цæуы чысыл 
фæстæдæр. Хæрдмæ стæхгæйæ цыма Хъуыр- 
маны къæмисæнты судзинтæ атъыстæуыд, 
уыйау ын срыстысты, ныр сæ рыст æрсабыр, 
хъусы домбай моторы иугæндзон гуЫв-гуыв. 
Шлемы къæпсыр сæвæрдта, фæлгæсы 
размæ. 
— Фæхæццæ кæнæм. Уæхи уæлдæр си- 
сут, — айхъуыста та командиры хъæлæс. — 
Мæнмæ... 
Сæ разæй дæр, сæ фæстæ дæр сармадзаны 
цалдæр нæмыджы фехæлд, стæй сыл хуыр- 
калæгау ныккалдтой. Уæлдæр. Уæлдæр. Но- 
дэры уæлдæр! Мотор йæ хъару равдыста. 
Хъуырман бахудтис: тагъд кæнынц быиæй, 
æмæ нæмгуытæ куы æгæр фæстоз, куы æгæр 
108 

разоз хæлынц. Моторты уынæрæй сæ гæрах 
уæвгæ дæр нæ хъуысы, æрмæст ферттивы 
фзрздæджы къуыбар æмæ уайтагъд апырх 
вæййы. 
Æвиппайды гæрæхтæ фæсабыр сты. Цы 
’рцыд, уый нæма бамбæрстой, афтæ сæ 
акомкоммæ фæзынд цалдæр сау æндæрджы. 
Куыд хæстæгдæр кодтой, афтæ сæ Хъуыр- 
ман нымайын байдыдта: иу, дыууæ, æртæ, 
цыппар... авд «мессершмиты»!.. 
— Лæппутæ, уæхимæ кæсут, — райхъуыст 
командиры хъæлæс.— Цас амал ис, уыйас 
бæрзонддæр исут уæхи. 
Фæлæ байрæджы. Сау æндæрджытæ æр- 
бахæстæг сты. Кæройнаг «мессершмит» ин- 
нæты разæй фæцис æмæ цæхи комкоммæ са- 
рæзта Хъуырманы машинæмæ, тагъд-тагъд 
сармадзанæй æхсгæйæ. Хъуырман æй хъа- 
вæны дзуарæвæрд хаххы æрцахста, пулеме- 
ты гашеткæ нылхъывта, фæлæ нæмгуытæ иу- 
вæрсты аивгъуыдтой. Цалдæр æлхъывды та 
ныккодта гашеткæ, уæддæр немыцагмæ ази- 
лыны зонд нæ уыди. Хъуырманæн йæ маст 
рафыхти, иннæтæ цы кусæг уыдысты, уый 
дæр нал уыдта, æндæрырдыгæй дæр ма йын 
тас у, уый дзы ферох. Ау, куыд мæм уæнды 
комкоммæ, нæхи зæххы сæрмæ йын куыд 
хъуамæ раттон, æз фæндаг?! Нымад метртæ 
ма баззад се ’хсæн, мæнæ ныртæккæ дыууæ 
машинæйы кæрæдзийы скъуырдзысты æмæ 
сæ пырхæнтæ фæздæгкалгæ дæлæмæ æр- 
хаудзысты. Фæлæ немыцагмæ фаг ныфс нæ 
разынди, йæ машинæ хæрдмæ фæцарæзта. 
Хъуырман нылхъывта гашеткæ æмæ, цалын- 
109 

мæ йæ тæккæ сæрты сау крестджын хæдтæ- 
хæджы гуыбын нæ ферттывта, уæдмæ йæ 
не ’суагъта, йæхæдæг уæларвмæ ныццав(та, 
цæгæвæрд зылд æркодта æмæ федта: цы 
хæдтæхæджы фехста, уымæн йæ галиу ба- 
зыр батæ^лтæ, афтæмæй æрхауы, йæ фæс- 
тæ ныууагъта сау фæздæджы дымæг. Иннæ 
хæдтæхджытæ — немыцæгтæ æмæ нæхион- 
тæ — æддæг-мидæг ауадысты, чи кæй суры, 
уымæн бамбарæн нæй. 
Хъуырман хъавæны йæ цæст ныссагъта, 
афтæмæй сæм батагъд кодта. Фæлæ фыдгул 
фæразæй ис, йæ машинæйы гуыбыныл цал- 
дæр нæмыджы сæмбæлди. Хуыдзых кæса- 
джы хуызæн хæдтæхæджы цыргъ рагъ ба- 
хаудта хъавæнмæ, æмæ та гашеткæ ныл- 
хъывта. Фæивгъуыдта. Штурвал бæргæ фæ- 
зылдта, фæлæ коммæ нал касти. Нæдæр — 
галиуырдæм, нæдæр — рахизырдæм. Иу 
хатт ма йæ æрзылдта. Дзæгъæлы. Минутмæ 
фæхицæн, уæларвы чи схъуырдухæн, уыдо- 
нæй, машинæ ныгуылæнмæ йæхи сарæзта, 
сьшдæггай дæлæмæ цæугæйæ. 
Иæ тохы æмбæлттæ уæле аззадысты, 
Хъуырман та, кæм æрхаудзæн, уый дæр нæ 
зыдта. Цы чындæуа хæлддзаг машинæимæ? 
Дзуапп нæма радта йæхицæн, афтæ пери- 
скопы ауыдта: æрбасурынц æй дыууæ æн- 
дæрджы, нырма дард сты, фæлæ йæ искæд 
æййафдзысты. Тагъдгомау дыууæрдæм 
азылдта штурвал, фæлæ машинæ ницы ком- 
мæ бакаст. «Адзал мæ æрбаййæфта»,— загъ- 
та йæхицæн Хъуырман аемæ рæттæ йæ уæхс- 
чытæй рафтыдта. 
110 

Дымгæ йын йæ цæсгом ныццавта, æмæ 
дурау хауын байдыдта бынмæ. Фæкаст æмæ 
хæрзбон загъта, афтæ бирæ рæстæг кæмæ 
бæллыдис, æмæ æрмæстдæр иунæг хатт кæ- 
уыл бабадт, ныр æнæхицауæй хъеллаугæнгæ 
чи фæхауы, уыцы хæдтæхæгæн. Бынæй ра- 
зындысты чи фæбур, ахæм фæззыгæнды 
хуымтæ. Къух æрæвæрдта парашюты цæ- 
гыл, фæлæ фембæрста: куы райхæла, уæд 
æй немыц æрбасурдзысты, ныр та йæ, чи 
зоны, уынгæ дæр нæма фæкодтой. 
Иæ амонд ыл фæтыхджын: дымгæ йæ кæ- 
дæм хаста, уый разынд бынтон тыгъд бы- 
дыр, иунæг хæдзар æмгæрон никæцæй зын- 
ди, æрмæст рахизырдыгæй дæрддзæфгомау 
тар дардта хъæд. Йæ сæрты æхситгæнгæ 
аивгъуыдтой дыууæ хæдтæхæджы. 
Хуымы астæу фæндаджы уадздзаг куы 
федта, уæд парашютыцæг рарæмыгътаæмæ 
ауындзæгæй аззади, йæ сæрмæ ныддымст 
пæр-пæргæнгæ фæлурс цыллæ. Æнхъæлдта, 
ныртæккæ йæ алырдыгæй æхсын байдай- 
дзысты, фæлар бæстæ уыди сабыр. Шлемы 
къæпсыртæ суагъта æмæ йæ хъусыл ауади, 
гугукгæнаг кæйдæр царды бонтæ куыд ны- 
мадта, уый. Цымæ йæ цы сагъæс æрбахаста 
тыгъд быдырмæ? 
Хъуырманы сæрмæ пæр-пæрæй хъазыди 
цыллæ. Зæхх куы æрбахæстæг, уæд йæ уæр- 
джытæ фæдыдагъ кодта æмæ хъчæбæрхоры 
хус æфсиртæ цæсгом ныццавтой. Раст уыцы 
фæдыл ныгуылæнырдыгæй æрвнæрæгау уæз* 
зау гæрах сыхъуысти, зæхх базмæлыд. 
Хъуырман бамбæрста — ныппырх хæдтæ- 
111 

хæг — æмæ йæхинымæр сдзырдта: «Рухсаг 
у, рухсаг. Бынтон æгадæй нæ фесæфтæ — 
иуы дзы уæддæр арвыстай дæ разæй». 
Цас фенхъæлмæ каст, æнæ ииструктор, 
æнæ æххуысгæнæг йæхи уæлдæфмæ куы сис- 
дзæн æмæ лæгæй-лæгмæ знаджы ныхмæ куы 
æрлæудзæн, уыцы бонмæ. Æмæ фыццаг хатт 
хæдтæхæджы куы сбадт иунæгæй, уæд æм 
афтæ фæкасти, цыма базыртæ машинæйыл 
нæ, фæлæ йæхиуыл сты. Цæмæй æнхъæл 
уыди, æмæ йын фыццаг уæлдæфон хæсты йæ 
базыртæ æркъуырдзысты æмæ дард кæмдæр 
знаджы фæсчъылдыммæ æрхаудзæн. Мæс- 
тæй йæ скæуынмæ бирæ нал хъуыди. 
Иудзæвгар йæ фазыл абырыд, парашюты 
бæндæнтæ æрбамбырд кодта æмæ батым- 
был. 
Бауырныдта йæ, æгасæй баззад, уый. 
Æниу ын мæлæтæй тас у, уый дзы рох дæр 
ма фæци. Дыууæ азы дæргъы йæ алыварс 
мардысты адæм, мардысты æвирхъау мар- 
дæй, Хъуырман та цъæррæмыхст дæр никуы 
фæци. Афтæ йæм каст, цыма йæ æууæнкæй 
куынæ ныццавдæуа, уæд ын комкоммæ нæ- 
мыгæй æмæ джебогъæй тас нæу. 
Хъæбысыдзаг æфсиртæ æрбамбырд кодта, 
стыдта сæ, æмæ уидæгтæ сыджыт кæм сис- 
той, уыцы ран, хъæддаг сырдау, зæхх дзæм- 
бытæй къахыныл схæцыд. Къухтæ рæмбыны- 
къæдзты онг ныгъуылын куы байдыдтой, 
уæд парашют баныгæдта. Иæхæдæг дзеды- 
ры сыфтæ æртыдта, сыджытæй амæст къух- 
ты æхсæн сæ сæууæрста, сыстад æмæ араст 
цæгатырдæм, хъæд тар кæм дардта, уырдæм. 
112 

Шлем систа æмæ быдираг рог уддзæф 
сæмбæлд сæрыхъуынтыл. Хъавгæ, цыма 
Хуымæллæджы хуымты цæуы, уыиау иста 
къах, стæй фембæрста, хорæн æнæ ссæндгæ 
кæй нæй, æмæ йæ цыдыл бафтыдта. Æдзæ- 
рæг быдыры уæззау æфсирты сыбар-сыбур- 
мæ йæ з-æрдыл æрлæууыд, ацафон-иу йæ 
тракторыл Абийы комбайн куыд бабастой 
æмæ-иу хуымы кæрон куыд æрлæууыдысты* 
уый. Раст цыма тæккæ знон бакуывтой: 
— Хоры Уацилла, хордæттæг дæр æмæ 
царддæттæг дæр ды дæ, æмæ нæ дæ хорз- 
дзинæдтæй хайджын бакæн... 
Хур ма йæ тынгыл уыди, афтæ бахæццæ 
хъæдгæрон уæрдонвæндагмæ. Бæрæг уыди, 
уарынты фæстйе йыл цалх кæй нал атылди, 
уый: рагон фæдтæ фесæфтысты ногдзыд 
кæрдæджы бын. Дамбаца сæргъæвта æмæ 
хъуызгæ-фæлгæсгæ араст фæндаджы иу- 
вæрсты. Чысыл исты, уæд ын йæ фæд дæр 
нал ссардæуыдаид. Рахизырдыгæй —тар 
хъæд, галиуырдыгæй та фæндагыл кæм 
пыхсбын къутæртæ æрбандзæвынц, кæм 
та — æнæкарст уыгæрдæнтæ. 
Агæппæввонгæй цас фылдæр цыдис, уый- 
ас сæры æвзæрди сагъæс: «Цы уыдзы- 
нæн дарддæр?» Æрмæст иунæг хъуыддагмæ 
бæллыди — тагъддæр удæгас > адæймагыл 
фембæлынмæ — хион уа, знаг уа. 
Фыдбцлызау йæ кард дæр цинелы дзыппы 
баззад, уыййедтæмæ хъæдмæ дæхи байс, 
мусонггонд ацамай æмæ уым бафæлдæх, 
стæй та сом бæрæг уыдзæн. 
В Хæблиаты Софар 
113 

Хъуыды1ы куыд аныгъуыЛд, афтæ йæ 
цæст æрцахста карст æрдуз. Кæрдгæ дæр æй 
хæрзæрæджы æрчындæуыд — хос нæма сæн- 
хъызти. Уыцы фæдыл айхъуыста æрдиаггæ- 
нæгау зарын дæр: 
Теперь я горький сиротина... 
Хъуырман багæпп ласта пыхсбынмæ æмæ 
хъæды бамидæг. Хъæлæсмæ гæсгæ, зарыд 
ацæргæ нæлгрймаг. Хъуырман хъусын бай- 
дыдта — дарддæр цы уыдзæн? 
Æмæ та ногæй, хъынцъымгæнæгау: 
Теперь я горький сиротина... 
Кæнæ дзы зарæгæн йæ ныхæстæ рох фес- 
ты, кæнæ та йæ уæвгæ дæр никуы зыдта. 
Æрæджиау зарæг æмбисныхасыл аскъуыди 
æмæ нал райхъуыст. Бæстæ басабыр. Æна- 
хуыр сабыр. Хъуырманмæ афтæ касти, цы- 
ма æгас дунейыл дæр ахæм къуым нæй, æмæ 
сармадзанты уæззау уынæргъыи æмæ рог 
хæцæнгарзы къæр-къæр æхсæвæй-бонæй 
кæм æрæнцайы. Цалдæр сахаты размæ 
йæхæдæг куынæ хъуыстаид хæсты æнæнцой 
хъæлæс, уæд æй нæ бауырныдтаид, искуы 
гæрах цæуы, искуы адæм сæ туг калынц, 
уый. Æмæ йын йæ фын халæгау, бæрзæнд- 
ты, цæст сæ тыххæй ахста, ахæм бæрзæндты 
ныгуылæнырдæм гуыв-гуывгæнгæ аивгъуыд- 
той цыппар хæдтæхæджы. 
Суанг изæрмилтæм фенхъæлмæ каст æмæ, 
уынæргæнæг куы нал уыдис, уæд хъуызгæ 
араст, зарын кæцæй хъуысти, уырдæм. 
Бæрзбын къохы астæуæй разыид хъæд- 
114 

къул хæдзар. Сызгъæрин къухты хицау уыд 
иæ саразæг — райдзаст, фидар, мыдхуыз 
фæйиæджыту цыма уд бауагъта, къарнизыл 
мывгод дыууæ уасæджы та ныртæккæ сæ ба- 
зыртæ бацæгъддзысты æмæ хъæлæсыдзагæй 
ныууасдзысты, уыйау фæкаст Хъуырманмæ. 
Ноджы диссагдæр та уый уыдис, æмæ йыл 
хæсты фæд никуы баззад — суанг йæ рудз- 
гуыты æвгтæ дæр ма мынæг æрттывд кодтой 
хурзæринмæ. 
Цæст нал уыдта, уæдмæ фæкаст Хъуыр- 
ман хæдзармæ, стæй йæм хъавгæйæ бацыд. 
— Чи? Кæцы дæ уый?—райхъуыст фæсус 
иыхас, Хъырманы къæхты бын хус къалиуы 
къæрцц куы фæцыди, уæд. 
Сау æндæрг къæсæрæй разыиди æмæ 
æиæууæнкæй æрлæууыд, фæйнæрдæм фæл- 
гæсгæйæ. 
* — Иунæг дæ, нæ фыды хай? — йæ бына- 
тæй не ’змæлгæйæ, бафараста Хъуырман. 
— Низ æмæ адзалæй дæр афтæ куы ферох 
уаис, æз адæмæй куыд ферох дæн, — уыдис 
ын дзуапп. — Ныхæстыл мæ ма дар, фæлæ 
ма зæгъ, цы хуыцау дæ æрбахаста æнафо- 
ны? Дзургæ нæхирдыгонау кæныс, бæргæ, 
æцæг ма æууæнк кæуыл ис... Кæд хæйрæ- 
джы хай иæ дæ æмæ дын фенын æмбæлы, 
уæд ма дæхи равдис. 
Цалынмæ лæг дæргъвæтин иыхас кодта, 
уæдмæ Хъуырман дамбацаргъæвдæй йæ 
размæ бацыд. Фындзыхуынчъытæ ныццавта 
иозты карз тæф. Лæг æм талынджы бирæ 
фæкаст æнæдзургæйæ, стæй бараст хæдзар- 
мае, мидæмæ дæр нæ загъта. 
115 

«Цы уа, уый уæд», — скарста Хъуырмаи 
æмæ бахызт къæсæрыл, сенæйы йæ къах 
цæуылдæр скъуырдта; бæстæ тасты æмæ ца- 
вæрдæр æфсæн дзаумæтты гыбар-гыбур 
ссис. 
— Цæстытæ дыл нæй, æви куырм ба- 
дæ? — мæстыйæ радзырдта хæдзары хи- 
цау. • 
— Ацы талынджы куырмæй цæстджынæй 
цы хъауджыдæр ис? —бафарста Хъуырман 
дæр. — Цырагъ ссудзыцы зонд дæм нæй, 
æви кæм фесæфтæ? 
— Æз дæр цырагъимæ архайын... Уастæн 
мард куы раласиккой знаджы . хæдзарæй! 
Зæхх цъæх арты судзы, афтæмæй зынджы 
мур ссарæн дæр нæй. Тугæй стæмдæр ссис 
спичкæ. Хъæуты кæрæдзийæ цæхæр бæргæ 
хæссынц, æз та кæдæм фæцæуон? 
Утæппæт таурæгъты фæстæ хæдзары хи- 
цау ссыгъта къахыр сойын цырагъ. Ракаст 
æмæ, йæ цуры Сырх Æфсады афицеры 
хæрдгæ пъагæттæ куы ауыдта, уæд джихæй 
баззад, исдуг йæ бон сдзурын пал^баци. 
Стæй сындæггай бацыд æмæ Хъуырманыл 
ныййар’æгау ныттыхсти. 
— Æз та ма дын дæ рухсаг куы баноз- 
тон, æмæ æгас куы разындтæ, цæргæс. Мæ- 
нæи дæр мæ фыртты кæстæр тæхæг у. Нæ 
зонын, кæдæм фæтахти... 
— Немыц хæстæг сты, нæ фыды хай? 
— Уастæн æлгъыст куы фæуиккой. Ар- 
дæм сæ хъæуы. Федтаиккой дæ уыдон дæр 
хæрцæйхаугæ æмæ дын дæ мард, де ’гас 
агурдзысты. Хуыцаумæ тæригъæд ма фæкæ- 
Ш 

сæд, фæлæ лидз, лидз ардыгæй дарддæр, 
хъæды тармæ. 
Зæроид хæдзары къуымты скатай ис. 
— Ахæм зынаргъ уазæджы мацæмæй 
хорз фен. Уыцы сырдтæ мын цъылынæй 
мæрзæгау ныммарзтой мæ къæбиц. 
Хойраджы коймæ Хъуырманмæ йе ’стонг 
бахъардта. Сæр дæр æхх’ормагæй зилы, 
æвæццæгæн. Цæстыуæлтъыфалтæ ныууæз- 
зау сты, хуыссæг æй йæ быны снорста. Зæ- 
ронд ныхасгæнгæ дуары æдде куы фæцис, 
уæд бынтондæр æркув-æркув байдыдта, цы- 
быркъах бандонЫл йæхи æруагъта. 
Дуары хъинцъмæ фестъæлфыди. Æ’рба- 
хызт зæронд æмæ Хъуырманы раз æрæ- 
вæрдта хус къæбæр, аджы фых уазал кар- 
тæфтæ æмæ фæзгъæр мыды къæртт хъæдын 
тæбæгъы. 
— Ахæр, ахæр, мæ хъæбул. Æз дын дзы 
фæндаггаг дæр атухдзынæн. 
Хойраджы уындмæ Хъуырманæн йæ хуыс- 
сæг фæлыгъди æмæ зыдгомауæй февнæлд- 
та хæрынмæ. Зæронд йæ бакомкоммæ æр- 
бадт æмæ йæм æдзынæг ныккаст. 
— Ахæр, ахæр, мæ хъæбул. Хæлар дын 
уыдзæн. 
Цыма йæ дунейыл дæр ахæм хæрзад хой- 
раджы хъæстæ никуы фæци Хъуырман, афтæ 
йæм касти, здыхтуидаг дæрзæг æнгуылдз- 
тæй йын æнæзонгæ адæймаг йæ разы цы 
уазал картæфтæ æрæвæрдта, уыдон ставд- 
къæртт цæххы тулгæйæ, зыдгомауæй куы 
хордта, уæд. Зæронд йæ бынатæй фестади 
117 

æмæ фынгыл æрæвæрдта авджы дзаг, уы- 
рынгтæ агуывзæ. 
— Аназ дзы иу æмæ дын фенцондæр уа. 
Æндæрæбон мæ чызджы чызгмæ уыдтæн 
Гутæйы æмæ мын æй уый атыхта. 
— Бузныг, нæ фыды хай. Хæст цы бои 
райдыдта, уыцы бонæй нырмæ мæ дзыхы 
нæма уыди. 
— Ницы кæны, хæлары нозт у — раст æм 
куыддæр сысмудай, афтæ дæ цæфхæдтæ фæ- 
хæрдмæ уыдзысты. 
Хъуырман бахудтис: 
— Йæ марæг дæр уый у! Мæн та мæ цæф- 
хæдтыл фидар лæууын хъæуы. 
— Уымæй раст зæгъыс, — сразы ис зæ- 
ронд æмæ агуывзæйыл йæхæдæг схæцыди. 
Куыддæр æй йæ былтæм схаста, афтæ хæ- 
дзары къуымты анхъæвзта ракетæйы мæр- 
дон уазал рухс. 
Хъуырман ныхъхъус. Хæлæг бакодта зæ- 
рондмæ, нозт куыд адджынæн аныхъуырд- 
та, уымæ кæсгæйæ. Рухс куы ахуыесыди 
æмæ та сойын цырагъ куы сæрттывта, уæд 
базмæлыд: 
— Мæн кæд агурынц, миййаг. 
Зæронд йæ къух ауыгъта: 
— Бæрæг нæу. Алы æхсæв дæр афтæ у 
сæ хъуыддаг. Фынæйæ дæр сæ цæстытыл 
партизантæ уайынц. Кæрдæгхæссæны сын 
сæ пакъуы афтæ ацагътой, æмæ диссаг. Мæ 
чызджы чызг мын дзырдта — райсомæй 
уынгты кæм акастаис, уым айдагъ мидæг- 
гæгты дæргъытæй лæууыдысты. Æрмæст 
118 

фæссихортæм фæфæдис сты Пинскæн æмæ 
сæ баныгæдтой. 
Партизанты коймæ Хъуырманы зæрдæ 
фæфидар. Цымыдисæй афарста: 
— Æ№æ кæцырдыгæй уой, уæдæ, парти- 
зантæ сæхæдæг? 
Фысым æм хинæйдзаг каст бакодта: 
— Уый зонын мæн дæр фæнды, бæргæ, 
фæлæ сæ марадз æмæ ссар!— йæхæдæг ных- 
худти. Авгмæ февнæлдта, фæлаё йын Хъуыр- 
ман рауадзын нал бауагъта. 
— Мæн уал барæвдз кæн, стæй нуаздзы- 
нæ. 
Æмæ уæд зæронд хæстæгдæр æрбабадт 
Хъуырманмæ æмæ йын йæ хъусы бадзырд- 
та: 
— Афтæ æнхъæл ма у, æмæ Аким æппын-. 
дæр ницы зоны. Стъалытæм гæсгæ фæндаг 
ссардзынæ? Уæдæ комкоммае хуссарырдæм 
сараз дæ фæндаг. Пинскы цъымаратæм куы 
фæхæццæ уай, уæд уым партизантæй æмы- 
змæлд(кæны. Ардæм дæр фæзынынц хат- 
гай, æцæг сæм цалынмæ ам æнхъæлмæ <кæ- 
сай, уæдмæ немыцы дзæмбыты смндæг уы- 
дзынæ, цæргæс. 
Лæмбынæг байхъуыста Хъуырман фысым- 
мæ, стæй сыстадис: 
— Хъæздыг у, нæ фыды хай. Дæ хорз 
хорз у, æмæ ма мын æххæст исты хæррæгъ- 
тæ дæр фен. 
Зæронд сыгом кодта фыдæлтыккон чы- 
рын, рафæйлыдта йæ æмæ систа сау тæбын 
костюм, уырзæй йæм хъавгæ бавнæлдта: 
119 

— Æвгъау дæр мæм кæсы — дыууæ хатты 
йедтæмæ йæ не ’скодта кæстæр. 
— Цытæ дзурыс, нæ фыды хай! Уыцы да- 
рæсы мыл хъæдрæбын чи бамбæла, уый ди- 
сы нæ бафтдзæн, ай цавæр чындзæхсæвмæ 
рараст, зæгъгæ. Цауддæр хæррæгътæ фен 
фæлтау. 
Зæронд костюм биноныг батыхта æмæ йæ 
фæстæмæ чырыны нывæрдта. Кæртмæ рацы- 
ди æмæ цалдæр минуты фæстæ йæ хъæбысы 
цыдæр бызгъуыртæ бахаста. 
— Уыдон мыл хуыздæр сфидаудзысты, 
гъе, — загъта Хъуырман æмæ йæ дзыппытæ 
равдæлон кодта. Дарæс фысыммæ баппæр- 
ста: — Басудз сæ кæнæ сæ баныгæн. Фыд- 
былызы хос йедтæмæ ницы сты. 
Кæркуасæнтæм хæстæг Хъуырман хæрз- 
æхсæв загъта фысымæн æмæ къæсæрæй ра- 
хызт. 
Фæндагмæ нæма рахæццæ, афтæ зæронд 
йае фæдыл радзырдта: 
— Фæлæуу-ма, цæргæс. 
Хъуырман æм фæзылди. 
— Цы зæгъыс, нæ фыды хай? 
— Мæ зæрдæмæ йæ хæсдзынæн, иунæгæй 
дæ куы ауадзон, уæд. Фæдзæгъæл уыдзынæ 
искуы, хъæдыл æууæнк нæй. НемыЦ кæнæ 
дын пъæлицæйæ тас у. Цалынмæ дын дæ 
фæд ссарой, уæдмæ не ’рынцайдзысты. Цом, 
ахсæв уал ме ’уазаег фæуы. Райсом та фен- 
дзыстæм — бон цæуы æмæ йемæ фарн хæс- 
сы. 
’ Лæппу сгуырысхо. Ау, фæндараст мын 
куы загъта, уæд ма йæм цы зонд æрцыди, 
120 

цæмæн мæ фæстæмæ здахы. Къæппæг дзы 
ма уæд? Иу æмæ дыууæ куынæ фесæфт ацы 
хæсты сæхи аххосæй, æгæр æууæндаг кæй 
разындысты, уый фыдæй. Æниу, макæуыл 
æууæнд, уый дæр цæй цард у? Стæй, цыма 
чи ауæй кæна, ахæмы каст нæ кæны. Зæ- 
ронд лæгæн Хъуырманы гуырысхотæ йæ 
фæсонырхæджы дæр нæ уыдысты æмæ 
дзырдта: 
— Фæсвæд ран сты мæ мыды чыргъæд- 
тæ, уыййедтæмæ сæ ацы хуытæ раджы 
амарстаиккой. Иу уд сæм фæндаг нæ зоны. 
Мусонджы арвитдзынæ де ’хсæв, æцæг дæм 
фондз санчъехæй æддæдæр ацæуыны зонд 
ма разына — æхсæвыгон нæ, фæлæ бон дæр 
фæдзæгъæл уыдзынæ. 
Зæронд разæй, Хъуырман йæ фæстæ, аф- 
тæмæй аныгъуылдысты хъæды тары. Хат- 
гай бæзджын сыфтæрты • æхсæнæй ногдзыд 
мæй бæргæ фæзыны, фæлæ рухсыцъыртт 
нæ дæтты. Акиммæ нымады дæр ницы у, 
размæ лæгæрды, Хъуырманæи та æхсæры 
цъæхснаг уистæ йæ цæсгом хойынц, куы йæ 
иу, куы йæ иннæ къах уидæгтыл скъуыры, 
ахауынмæ йæ бирæ нал фæхъæуы. Рахиз 
къухæй йæ цæстытæн аууон дары, галиуæй 
къалиутæ ссоны. Æрмæст сыбар-сыбурмæ 
гæсгæ хаты, Аким кæцырдæм цæуы, уый, 
æмæ йæхи хъары фæсте нæ аззайыныл. 
— Дæхимæ кæс...—райхъуысы стæм хатт 
Акимы иыхас.— Рæвдздæр змæл... 
— Фæлæуу-ма/ кæдæм пыхсыты дугь 
амайæм —фæдис у? 
т— Фæдисæй фыддæр: тагъд мæ фæстæ- 
121 

мæ фездæхын хъæуы. Феня мæм æрбауаи- 
наг у. Нæ йæ февдæлы æнхъæлмæ кæсын- 
тæм. 
Цалдæр раны мæсчъыдæттыл ахызтысты, 
Хъуырманæн йæ лæф-лæф ссыди, уæддæр 
бынатмæ нæ хæццæ кодтой. Сæ рацæуыны 
размæ цастæ аулæфыд, æмæ йæ къæхтæ йæ 
быны дыдæгътæ байдыдтой. Ницуал мæ 
хъæуы, уæддæр ма аулæфæм иучысыл, 
зæгъгæ, куыд сцæйдзырдта, афтæ Аким æр- 
лæууыд: 
— Ам стæм. Фæсвæд рай у, фæлæ мацæ- 
мæй тыхс. 
Хъæуккаг кæрты йас æрдузы бæстастæу 
Хъуырман ауыдта мусонг. Иæ размæ бацы- 
дысты. 
— Хæйрæг дæр дæ нал ссардзæн ам, 
СЬФД дæм ма фæзынæд, уыййедтæмæ. Уæр- 
тæдын саджилыл кæрц, дурыны—дон,—ба- 
цамыдта Аким Хъуырманæн.^Цæй, хæрзæх- 
сæв уал у. Райсом дæм зындзынæн. 
Йæхæдæг хъæды аныгъуылди. Хъуырман 
йæ алыварс афæлгæсыд, фæлæ цæст ницы 
раиртæста, бæлæсты къæбæлдзыг сæрты 
йедтæмæ. Мусонгмæ бахызт æмæ йæхи 
фæлмæн лыстæныл æруагъта. 
Аким йæ хæдзары къæсæрыл бадгæ бай- 
йæфта Ксеняйы. 
— Кæм дæ уæдæй нырмæ, мæ цæстытæ 
дæм куы ныуурс сты? — сбустæ йыл кодта 
122 

чызг. Æндæр исчи йæм афтæ нæ бауæндид, 
фæлæ Ксеня йæ иунæг чызджы чызг Фе- 
няйы тæккæ хуыздæр хæлар у, æмæ йын ал- 
цыдæр бары зæронд. Ныр дæр та йæм не 
’смæсты. 
— Хъуыддаджы фæдыл уыдтæн, уый- 
йедтæмæ мæ, дæ зæрдæйæ, мæ къæхтæ 
хордтой ацафон хъæды зилынмæ. Нæ тæх- 
джытæй иу æрхауд... 
— Уыдтам æй мах дæр, бæргæ. Мæгуы- 
рæг, басыгъд, æвæццæгæн. 
— Хæдтæхæг басыгъдаид, фæлæ лæппу 
ардæм æрбафтыд. 
— Æмæ цы фæцис? 
— Тагъд ма кæн. Раст зæронд æфсады 
афицеры пъагæттау йæ пъагæттæ тæмæнтæ 
калдтой. Сымах тыххæй мæ фарста, æцæг 
ын ницы бæлвырд дзуапп радтон. Зæгъын, 
райсом бæрæг уыдзæни. Ма тæрс, ма тæрс 
— ахæмæй ницы срæдыдтæн. Афтæ æнæм- 
баргæ мæ хоныс?! Рох мæ нæу командиры 
фæдзæхст. 
— Цы фæцис, уæдæ, тæхæг? 
— Ма йæм дæ зæрдæ æхсайæд — арф 
ран æй бамбæхстон. Гъе, æрмæст мыл ко- 
мандиры уынаффæ рæвдздæр сæмбæлын 
кæнут. 
Ксеня хъуыдыты аныгъуылд. Ныхъхъус 
Аким дæр. 
— Уæдæ цы чындæуа? — бафарста Ксе- 
ня.— Куыд дæм кæсы — мемæ йæ айсин? 
— Нæ, уый гæнæн нæй. Æфхæрд нæм 
æрхаудзæн. Фæлтау штабы уынаффæ ба- 
зон. Цынæ вæййы... Æрмæст мæм хабар — 
123 

тагъддæр. Сомæхсæв уæ исчи фæзынæд. 
Феня та цæуылнæ æрбацыд? 
— Гутæмæ йæ арвыстой. 
— Ау, æмæ алы хатт... Æндæр дзы ничи- 
уал увди? 
— Мæнæй аразгæ нæу, командирæн йæ- 
хи бафæрс. 
— Цæй, хорз! Сымахæй дæр нывыл 
дзуапп исчи фехъусдзæн... 
XVI 
Саби ма куы уыдис, уæд-иу ногбон æх- 
сæв Хъуырман сæ дуармæ, уынджы бæрæг 
астæу сыскъæрдта арт. Къуырийы дæргъы- 
иу фæсвæд рæтты, суанг хъæуы æдде, фæ- 
зылдис къæрцгæнаг сындз агурæг. Арт ыл 
бандзар, уæд йæ къæрцц, топпы гæрахау, 
иу тигъæй иннæ тигъмæ хъуысти. Æгас 
хъæуы уынгты-иу нал æмæ нал æнцадис 
сывæллæтты хъæлæба æмæ цины худт. Арт 
куы æрмынæг уа, уæд дæхи хæдзармæ байс, 
уым дæм æнхъæлмæ ^кæсы ногбоны дзадж- 
джын фынг. 
Фæлæ-иу Хъуырман фынгмæ никуы ба- 
тагъд кодта. Ие ’мбæлттæй-иу йæ цуры ни- 
чиуал баззад, уымæн та-иу, цалынмæ фæс- 
таг зынг ахуыссыдаид, уæдмæ арты цурæй 
ацæуæн нæ уыд. Цынæ ныв-иу ауад йæ цæс- 
тытыл. Куы-иу æм афтæ каст, цыма сæрдыгон 
мæйрухс æхсæв æнгуырæй дарынмæ рацыд, 
куыройы уæле малы был бады, хъæлæсы- 
дзаг мæй йæм ныккаст, æвзист фæд ныу- 
уагъ^га доны уæлцъар. Сатæг уддзæф рады- 
мы, æнхъырдтæ уылæпты мæйы тынтæ хъа- 
124 

зынц. Науæд, цыма, дон йæхæдæг цы у, уы- 
мæй аргъауæй раленкгæнæг кæсаг у æмæ 
йæ цæппæртæ мæйы рухсмæ тыбар-тыбур 
кæнынц... 
Йæ лыстæны рабадт Хъуырман. Цынæ 
æрлæууыд абонсарæй йæ зæрдыл, кæдæмы- 
ты нæ ахæццæ. Рагæй йын нал фæцис ахæм 
æнцой рæстæг. Сæумæдæвдæгæй йæм æрба- 
уад Аким, аходæн ын æрбахаста, йæхæдæг 
фæстæмæ фездæхт. Ныхасмæ дæр нæ фæ- 
лæууыд; мæ кроликтæй, дам, мæ не ’вдæлы. 
Ногæй та афынæй Хъуырман. Суанг 
изæрмæ йæ къах дæр нал атылдта. Рай- 
хъал кæйдæр сусу-бусумæ. Байхъуыста, 
æцæг ныхасæй ницы равзæрста. Рахызт æд- 
дæмæ. Мусонджы: чъылдыммæ къодахыл 
бадынц Аким æмæцавæрдæр сылгоймаг. 
— Æгæр бирæ нæ хуыссыс, уазæг? — 
афарста Аким.—Рацу-ма хæстæгдæр. Мæ- 
нæ уый та Ксеня у. 
Фæдисы хабаримæ æрбахæццæ Ксеня. 
Зæрондæн æй ской дæр бæргæ нæ уæндыд, 
фæлæ командир карзæй бафæдзæхста: иу- 
нæг сахат дæр ма бафæстиат у, рæвдз фæс- 
тæмæ раздæх Аким æмæ тæхæгимæ. 
Хъуырман цæттæ уыди, æрмæст Аким 
иыффæрск æмæ фидарæй загъта: 
— Никæдæм ацæудзынæн æз мæ хæдза- 
рæй. Хъæды къуымты рахау-бахауæн нал 
дæн. Фæлтау мын хабар бæлвырддæрæй 
радзур. 
Катай æмæ сагъæсы хай баци Ксеня: куыд 
хъуамæ радзура зæрондæн, йæ иунæг 
æмхъæлцау Феняйы йып иемыц Гутæмæ 
125 

хæстæг хиконд минæтимæ куыд æрурæдтой 
æмæ йæ фæндаггæрон куыд фехстой, уый. 
Æгæр-мæгуыр ын йæ мард ныгæнын дæр 
нæ бауагътой. 
— Бæлвырдæй ничи ницы зоны,— йæ 
цæстытæ æмбæхсгæйæ, дзырдта Ксеня.— 
Æнхъæлмæ йæм фæкастыстæм дыууæ ’хсæ- 
вы. Куы никæцæй зынди, уæд дысон Федор 
Гутæйы нæ адæмæй иумæ барвыста. Абон- 
райсом ныл сæмбæлди хабар—Феняйы æр- 
цахстой. Уый фæстæ цы фæцис, уымæн ни- 
цуал’базыдтой... 
— Æмæ йемæ ничи уыдис? 
— Ничи. Иунæгæй рацæйцыд хъæуæй. 
— Уаих фæуат, исчи дæр ма ахæм 
хъуыддаджы фæдыл сылгоймаджы æрвиты. 
— Цы зонын æз та — штабы уынаффæ- 
тæ сты. 
— Штаб нæ, фæлæ мæм Чырысти йæхæ* 
дæг куы æрхата, уæддæр æз никæдæм 
ацæудзынæн ардыгæй. Сымах та фæстиат 
мауал кæнут. Цом, æххæст уын гилдзытæ 
радтон — сывæллæттæй сæ кроликтæй ба- 
ивтон. 
Дысоны фыдвæндæгтыл та ногæй рацы- 
дысты Акимы хæдзармæ. Зæронд йæ хъуыр- 
хъуырæй нæ банцади. 
— Хъусыс адонмæ: рацу, дам... Æндæр 
ницуал зæгъдзыстут... Рацу, дам. Цыма йæ 
æз нæ зонын, цæугæ æви мын лæугæ у, уый. 
Куы ’рбахæццæ сты, уæд Аким кæртæй 
æрбахаста немыцаг автоматы гилдзыты цып- 
пар къоппы, кæрдæгхуыз хызыны сæ ны- 
вæрдта, æмæ Ксенямæ баздæхт: 
126 

— Зæгъ-иу Федорæн: ацы хатт мæ къухы 
фылдæр нæ бафтыди. 
— Дæхæдæг кæй нæ цæуыс, уый тыххæй 
загъд кæндзæни. 
— Хъус-ма, сымах æнхъæл стут, иугæр 
Феня немыцы къухтæм кæм бахауди, уым 
æз дæр нал аирвæздзынæн. Æнæмæт уæ 
хуыцау уадзæд! Ома, истæмæйты мæ ра- 
къахдзысты. Куыннæ стæй! Ракъахæн кæ- 
мæн ис, уый зонут?! Иæ цард зынаргъ кæ- 
мæ у, æрмæстдæр уымæн. Иунæг чызджы 
чызг мын уыдис, æмæ мын уый дæр бай- 
стат. Уæд ма мын цы уæлдай у? Æниу, цы 
’мбарут сымах та! Мауал лæуут, сбон уыл 
уыдзæни... 
XVII 
Цалдæр боны фæстæ хъæды цæрджыты 
æхсæн хъус-хъус ацыд хабар — æрбаздæхт 
Ксеня. 
Партизантæм куы ’рбафтыд, уæдæй ныр- 
мæ йæ нал федта Хъуырман. Æмæ йын ныр 
йæ ном куы айхъуыста, уæд цымæ йæ туг- 
хæстæг у, уыйау æхсызгон ын уыдис. Но- 
джы йæ ног æмбæлтты се ’ппæты нæма зыд- 
та æмæ йæхимидæг тыхсти. Сæ цард, сæ 
ауайæнтыл дæрнæма сахуыр, стæй йыл цы- 
ма æнæууæнк дæр кæнынц чидæртæ. 
Къаннæт æрдузы æрбамбырд сты парти- 
зантæ. Сæ астæу цыбыркъах бандоныл йæхи 
æруагъта Ксеня. Хъуырман чъылдымырды- 
гæй бацыди, æмæ адæмимæ куы æрлæууыд, 
уæд фыццаджыдæр фæкомкоммæ сылгойма- 
джы хъæбысы салдатаг мидæггаг хæдоны 
127 

тыхт дзидзидай сабимæ, йæ былтæ, йæ 
фындз, йе ’рфг’уытæ, суанг ма йæ сæрыл цы 
рог пакъуы рахæцыд, уыдон дæр æмызмæлд 
кодтой, цыма йæ мадæн айсынæй тарст, 
уыйау йæ фæлурс æнгуылдзтæй ныххæцыд 
ныййарæгыл, хæлофæй дзидзи дадта. Йæ ал 
фамбылай цы бирæ нæлгоймæгтæ лæууыди, 
уыдон мадмæ нымады дæр нæ уыдысты: йæ 
дзыгъуыр цæстытæй кастис кæдæмдæр дард- 
мæ, адæмы сæрты, æмæ фæллад хъæлæсæй 
кодта йæ ныхас: 
— Нæ йæ зонут: иучысыл аназæд, æндæр- 
иу æм хуыцау дæр æмæ паддзах дæр ныма- 
ды нал уыдысты. 
Саби дæйгæ-дæйыны афынæй. Сылгоймаг 
хатыркурæгау скастис лæгтæм, къабайы 
цæппузыртæ сæвæрдта æмæ йæ ныхас фæ- 
цыбыр кодта(: 
— Майрæмбоны æрцыдис хабар. 
— Миййаг, Ксеня, ницы æрыхъуыстай, цы 
фæцис, уымæн? — йæ зæрдæ нал дардта ко- 
мандир, уæддæр ма афарста. 
Сылгоймаг йæ сæр æнкъардæй батылдта. 
— Сызгъæрин лæг уыдис Аким. Рухсаг 
уæд,— сдзырдта ма командир.— Уыцы хæ- 
дзары æмгæрон ауайæн кæй нал ис, уый уæ 
зæрдыл бадарут, лæппутæ. 
Никæйуал дзыхæй схаудта ныхас; парти- 
зантæ сæхи алырдæм айстой. Æрдузы ма йæ 
саби узгæйæ баззад æрмæстдæр сылгоймаг. 
XVIII 
Æхсæв æмæ бон кæрæдзийæ нæма фæхи- 
цæн сты, афтæ Аким райхъал. Кæмдæр фæс- 
128 

къуымæй æххормаг мысты хыбар-хыбур цы- 
дис. Зæронд уазал доны кæхц анызта, стæй 
хъуыдыты аныгъуылд. Цымæ цы фæцис Фе- 
ия? Науæд йæ æнæнхъæлæджы уазæг? 
Æвыдæй, цымæ, бахæццæ сты партизанты 
дарæнмæ? 
Аким цæстызулæй Чырыстийы нывмæ 
скасти æмæ йæхиуыл дзуар бафтыдта: 
— Нæ ирвæзынгæнæг, бахатыр мын кæм 
мæ тæригъæд. Цæмæн ауагътон Феняйы мæ 
цурæй? Кæд мæн аххосæй, миййаг, мæлæты 
дзæмбытæм бахауд. Сыгъдæг Чырысти, дæу- 
мæ кувæг стæм æмæ нæ дæ сызгъæрин ба- 
зыры бын бакæн. 
Бирæ фæкуывта зæронд, бирæ хатыртæ 
фæкуырдта хуыцауæй. Стæй уæд сыстадис, 
цайцымæны дзаг араугæ нозт рауагъта æмæ 
йæ йæ дзыхыл сдардта. Нæ йæм бахъардта 
æмæ та дыккаг дæр анозта. 
Иæ туг базмæлдис. Нозт йæ зæронд уæнг- 
ты куыд тынгдæр цыдис, афтæ тыхджынæн- 
тыхджындæр кодта йæ фæсмон. 
Дывыдон арты судзы зæронды уд. Йæ 
хъуыдытæ йæ ахастой хæсты райдайæнмæ. 
Сау хабар æрбайхъуысти хъæубæстæм — 
дард кæмдæр, фæсхъæд-фæсбыдыр пиллон 
арт уагъта зæхх, фæрчытæй уæларвмæ фæ- 
цыдис. Зæронд фæндараст загъта йæ дар- 
джытæн. Сахъгуырдтæ йын сты—чифæнды 
дæр сæ лæгæй-лæгмæ хъæбысхæсты бацæу- 
дзæн арсимæ. Уæхски-уæхск куы æрлæууой, 
уæд сæ ницавæр Гитлер басæтдзæн. Немы- 
цаг салдат йæ цæстæй фендзæн, уый æн- 
хъæл нæ уыдис Аким, æмæ æнцад-æнцойæ, 
9 Хæб/таты Сафар 
129 

цыма иицы æрцыд, уыйау фыццагау колхо- 
зы кроликтæМ зылдис. Зилын дæр сæм цас- 
тæ хъуыд—холлаг сын ратт, стæй сæ лæп- 
путæ цæмæй ма давой, уымæ дæ хъус дар. 
Тæппудæй тæппуд сырды мыггаг у, ноджы 
ма йæхи бахъахъхъае4шн дæр нæ зоны. 
Æгæр зыд кæны æмæ йе сæфт дæр уымæй у. 
Куырдадзы фарсмæ зæронд сарайы бын 
ис сæ бадæн кроликтæн. Акиммæ йæ хæ- 
лæрттæ æнæ ’рбауайгæ кæм вæййынц, æмæ 
семæ ныхас кæныныл фæци, зæгъгæ, афтæ 
сарайы чъылдымæй бæгъæмзæнг лæппутæн 
æнæ фæзынгæ нæй. Сæ къухты бæрзы къа- 
лиутæ. Хъуызгæ-хъуызгæ бацæуынц, фунда- 
менты цы хуынчъытæ ис, уыдонмæ, æмæ ми- 
дæмæ бадарынц къалиутæ. Цалынмæ Аки- 
мы цæст кæса, уæдмæ кроликтæ холлаг- 
хъуаг нæ баййафдзысты, фæлæ сыфтæр куы 
ауынынц, уæд сæ тас дæр цыдæр æрбавæй- 
йы. Сыфтæр æууилгæ, хуынкъæй æддæмæ 
куыддæр рахизы сырд, афтæ йыл къулбад- 
джытæ сæхи ныццæвынц. Æмæ сæ уæд ацу 
вемæ хæйрæг æрцахсæд! 
Аким арф ныуулæфыд. Иæ зæрдыл æр- 
лæууыди, немыц кроликты хабар куыд ба- 
зыдтой, уый. Судзаджы маст хурхы сæрты 
абадт æмæ йæ нозты бын фæкодта. 
Немыцы æрбацыды фыццаг бон сывæллæт- 
тæ уынгмæ нæ рауæндыдысты, æмæ Аким, 
куырдадзы дуармæ бадгæйæ, йæхинымæр 
тыхсти. Цыдæр хъуаг æм фæкаст йæ цард 
æиæ сабиты хъæлæбайæ. 
Хуыснæджытæ фæзындысты дыккаг бон. 
Аким уыдта, дыууæ бæгъæмсар, бæгъæввад 
130 

сывæллоиы куыд бахъуызыдысты кролик- 
тæм, бæрзы къалиу куыд бадардтой, уый. 
Хуынкъæй разындис тыбар-тыбургæнгæ 
мукъутæ, кролик дыууæ къахдзæфы ракод- 
та æмæ йыл лæппутæ сæхи ныццавтой, стæй 
уæд ныййарц сты. 
— Хальт! — айзæлдис уынджы цъæхснаг 
хъæлæс. Аким фесхъиудта, фæстæмæ фæ- 
каст. Куырдадзы уæллаг фарс уыдис кол- 
хозы правлени, ныр дзы æрбынат кодта не- 
мыцы штаб. Хъахъхъæнæг сывæллæтты 
куырдадзырдыгæй згъоргæ куы ауыдта, уæд 
цы банхъæлдта — хуыцау йæ зонæг, æмæ 
сыл фæтъæлланг ласта. Сабитæ фæтарсты- 
сты æмæ се ’згъордыл бафтыдтой. Уæд сæ 
салдат багæрах кодта, æмæ лæппутæ сагъ- 
дауæй аззадысты. Хуыцау хорз, æмæ сæ нæ- 
мыг никæуыл суади. Немыцаг сæм æнгуыл- 
дзæй йæхимæ басидти. 
Сабитæй фыртæссæй кролик суадзын дæр 
ферох, сæ хуыз фæцыди, ризæг сыл бахæ- • 
цыд, афтæмæй хъахъхъæнæджы цур æрлæу- 
уыдысты. Салдат кролик райста æмæ семæ 
загъд самадта. Сывæллæттæ йæ нæ бам- 
бæрстой, кæуындзастæй кастысты, немыца- 
джы къухты кролик куыд тæлфыди, уымæ. 
Салдаты хъæлæбамæ правленийæ рахыз1 
нарæгастæу даргъ афицер сау кæсæнцæсты- 
ты. Хъахъхъæнæджы цæмæйдæр афарста, 
стæй Акиммæ фæсидт æмæ æрдæгцъæр- 
рæмыхстæй сабитæн дзурын байдыдта: 
— Давын хорз нæу. Уый хъæддаг мини- 
уæг у. Уæ зæрдыл иу хъуыддаг бадарут: 
ацы зæххыл цыдæриддæр ис — сырдæй, 
131 

маргъæй, адæймагæй, уыдоп иууылдæр гер- 
майнаг империйы сты. Æмæ дзы мисхал дæр 
куы фесæфа, уæд нæ тæрхон цыбыр уыдзæн. 
Бамбæрстат? 
Сабитæ фыртæссæй дзурын ницы бафæ- 
рæзтой, фæлæ Аким сæ бæсты дзуапп радта: 
— Бамбæрстам, уæдæ цы. Цас зын бам- 
барæн у — комкоммæ пын куы загътай 
хъуыддаг. Не ’знаг дæр æй афтæ хорз куы 
бамбарид. 
— Ныхъхъус у, зæронд, æгæр бирæ рæ- 
йыс! — фæтъæлланг ласта афицер, йæхæдæг 
салдаты къухæй кролик райста, йæ хъустыл 
ын галиу къухæй ныххæцыд, хуымпъырæй 
дамбаца систа æмæ йæ сырды сæрыл ныц- 
цавта. Дыууæ сывæллоны æмæ йæм зæронд 
кæсгæйæ баззадысты. Афицер сæхирдыгонау 
салдатæн цыдæр загъта, сæ дыууæ дæр ных- 
худтысты, йæхæдæг кролик мидæмæ баха- 
ста. Раст ын цыма йæхи ныхыл ныццавдæ- 
уыд дамбаца, афтæ фæкаст Акиммæ. 
Уыцы ныв ногæй йæ цæстытыл куы ауад, 
уæд ныууынæргъыдта, нозт рауагъта, фæлæ 
аджих, йæ зæрдыл та æрбалæууыд Феня. 
Кæм ис афонмæ? Куыд æй фервæзын кæна? 
Кæд, миййаг, хынджылæггаг фæцис ацы 
сырдтæн? Чи радзурдзæн йæ сæрыл та, кæ- 
мæ фæхæсдзæн йæ хъаст? Дывыдон арты 
судзы зæронды уд. Зоны, немыц ыл кæй 
сгуырысхо сты æмæ йын йæ хæдзармæ сæ 
хъус кæй дарынц, уый. Зоны, раджы уа, 
æрæджы — йæ - адзал знаджы къухæй уы- 
дз*ен. 
Сусæгæй, гæдыйау йæ къæхты бынæй 
132 

сыфтæры сыбыртт дæр нæ райхъуысдзæн, 
афтæмæй йæм къуыри дыууæ хатты фæзыны 
Феня кæнæ Ксеня. Бон изæрмæ фæлгæсы зæ- 
ронд куырдадзы дуарæй, йæ кроликты цу- 
рæй немыцмæ æмæ уыны, цы архайæг сты, 
кæцырдæм у сæ арæзт. Æмæ хабæрттæ иу- 
уылдæр фехъуысынц партизантæм. Бахъуы- 
дис, зæгъгæ, уæд та чызджыты фæзындмæ 
дæр нæ бакæсы, афтæ —æхсæв уа, бон уа — 
араст вæййы нысангонд бынатмæ. Уæд та 
сæм фæцæуид, æмæ сæ бафæрсид—кæдæм 
у уæ каст, цæуылнæ фервæзын кæнут Фе- 
няйы? Нæ, ницы рауайдзæн — исты амал 
кæд уа, уæд сæхицæй дæр рох нæ уы- 
дзæн. 
Зындоны арты судзы зæронды уд æмæ та 
цайцымæн рауагъта. 
Сæр зилын байдыдта. 
Дæхи, дæ фыдæлты зæххыл хуыснæгæй цу! 
Цавæр цард у уый? Схæц-ма бæрзонддæр 
дæ зæронд сæрыл, Аким! Æви дын сæр дæр 
нал у, фæлæ михамайæп къодах? Уæдæ кæ 
мæй тæрсыс? Сталинграды коймæ ризæг кае- 
уыл бахæцы, уыдонæй? Æмæ сыл, миййаг, 
фыццаг хæсты иу æмæ /дыууæ хатты бам- 
бæлдтæ, иу æмæ дзы дыууæйы арвыстай 
се ’цæг дунемæ? Дæ майдантæ бæмбæджы 
тыхтæй ныр, дæр ма буц æфснайдæй куы 
лæууыиц. Æрбауæндæд ма, уæдæ, исчи! Зæ- 
роид уын нырма фенын кæидзæн, лæг цы у, 
уый. Æрмæст фидар лæуу дæкъæхтыл, ма 
фæцуд, адæм дыл фæхуддзысты. 
Аким уазæджы дарæс рахаста, уырзæй 
сæ бирæ фесгæрста, пъагæтты стъалытæм 
133 

кæсынæй пал æфсæсти, уазал хæрдгæ йæ 
рустыл асæрфта. 
Стæй йæ зæрдыл цыдæр æрбалæууыд. Иæ- 
хи мадард бæгънæг ракодта, къуымы фы- 
дæлтыккон уæззау чырыны сæрыл схæцыдг 
Систа дзы йæ мæрддзæгтæ. Къухæй сæ æр- 
сæрфта, райхæлдта сæ, рухсмæ сæм акаст 
цæмæндæр, æмæ йæ сæр атъыста уазал 
сыгъдæг цикъæ хæдоны. Скодта тæхæджы 
дарæс, йæ бæрæгбоны цырыхъхъытæ æмæ 
йын йæ хистæр фырт цыппар азы размæ æф- 
садæй цы худ сласта, уый. Иæ зæрдыл ма 
цыдæр æрлæууыд æмæ та ногæй схæцыд чы- 
рыны сæрыл, се ’вæрæнæй систа майдантæ 
æмæ сæ йæ риуыл бакодта. Æрбайста фæ- 
тæи рон афтид хуымпъыримæ æмæ къæсæ- 
рæй рахызт. 
Цудгæ ма фæкæн, зæроид, худинаг у адæ- 
мæй, зæгъдзысты, нозты мæт йедтæмæ дæ 
ницы ис. 
Зонгæ фæндагыл æй йæ къæхтæ сæхæ- 
дæг хастой хъæуырдæм. Хъуамæ йæ фос æх- 
хормаг ма баййафой. Иугай-дыгай фæхас- 
той немыц кроликты, фæлæ ма дзы чи баз- 
зад, уыдон тæригъæд не ’сты? Сæ фарсæй 
куы фæуиккой, уастæн! 
Хъæдæй иуцасдæр куы рауади Аким, уæд 
йæ фæстæ нырдиаг кодта уыг. 
Ныртæккæ, ныртæккæ, Феня, баиргъæв- 
дзынæн дæ... 
Мæнгæфсон хиды сæрты ахызт зæронд 
æмре йæм разындис хъæу дæр. Йæ фыдæлты 
хъæу. Уым райгуырдис, уым арвыста йæ цар- 
ды хуыздæр бонтæ, бирæ дзы бавзæрстз 
134 

фыдæбон æмæ маст дæр. Колхозтæ саразы- 
ны хæдразмæ, хъæдгæсæй кусын куы бай- 
дыдта, уæд йæ хæдзар йæ фырттæн ныу- 
уагъта æмæ æрцардис, хъæды йын цы ног 
бæстыхай æрæвæрдтой, уым. Цалынмæ ма 
йæ бинойнаг æгас уыдис, уæдмæ хъæумæ 
уыйас арæх нал æфтыд. Фæлæ’, йæ цардæм- 
балы куы баныгæдта, уæд иунæгæй уайтагъд 
бафæлмæцыд æмæ кроликтæм зилын бай- 
дыдта. 
Хъæу æмызмæлд кæны немыцæй. 
Аким бахызт уынгмæ. Къухтæ фæсчъыл- 
дым æрæвæрдта, сæрыл бæрзонд схæцыд, аф- 
тæмæй къах æнæмæт ист кæны. Хæрдгæ 
пъагæттæ хурмæ тæмæнтæ калынц, майдан- 
тæ æрттивынц. Цудгæ ма фæкæн, зæронд, 
худинаг дын уыдзæнис! 
Кæройнаг кæрты дыууæ немыцаджы ас- 
тæумæ рафистæг кодтой, афтæмæй сæхи æх- 
сынц, кæрæдзийыл уазал дон калынц æмæ 
сæ хъæлдзæг мыр-мыр дардмæ хъуысы. Сæ 
иу уынгмæ фæкомкоммæ, йæ цæстытæ дза- 
гъырæй аззадысты, йе ’мбалмæ фæхъæр лас- 
та æмæ дыууæйæ дæр æрдæгбæгънæгæй цæ- 
хæрадонмæ, нартхоры астæумæ ныццавтой. 
Чысыл дæлдæр шофыр архайдта йæ ма- 
шинæйы бын. Аким æм кæсгæ дæр нæ ба- 
кодта, йæ цурты аивгъуыдта. Шофырæн йæ 
дзых ныххæлиу, афтæмæй абырыд маши- 
нæйы бынæй, сыстади, йæ къухтæ хæрдмæ 
истæй кауы рæбынмæ бахæццæ æмæ йæ 
хъуыдыгæнæг куынæ фæци, уæд кауы сæр- 
ты балиуырдта. 
Цудгæ ма фæкæн, зæронд! Хъуыды ма кæ- 
135 

иыс, паддзах Никъалайы æфсады булкъои 
Охват-иу йæ къах куыд иста, уый? Хъуамæ 
гуыр æплындæр ма змæла... 
Немыц фæдисæй сæ сæртæ æфснайдтой. 
Æвæццæгæн, сырхæфсæддонтæ алырдыгæй 
куы бырстаиккой, уæд уыйбæрц нæ фæтар- 
стаиккой: дæ къухы хæцæнгарз æмæ гæрах 
кæн, куыд арæхсыс, афтæ. Дæ хъару æмæ 
дæхæдæг. Фæлæ нæ, ахæмæй ницы ис. Уар- 
тæ уынджы æнæмæтæй æрцæуы советон афи- 
цер, искуы немыц сты, не ’сты — зынгæдæр 
æм нæ кæиынц. Бамбарæн кæмæи нæй, ахæм 
диссаг æрцыд. Цы уыдзæнис, уæдæ? Гæрах 
хъуысгæ д’æр’куы никæцæй кæны ардæм, 
фройтæн йæ кой уæвгæ дæр куы никуы ис, 
уæд цы хабар у? Цæмæн афтæ æнæмæт æмæ 
сæрыстырæй æрцæуы ацы афицер? 
Аким схæццæ куырдадзы цурмæ. Раст 
уыцы сахат правленийы хæдзары, штабы, 
уыдис æмбырд. Афицертæ куыддæр Сырх 
Æфсады дарæс ауыдтой, афтæ чъылдымы 
рудзынгыл алиуырдтой цæхæрадонмæ. 
Джихæй баззадысты, кæддæр Акимы фен- 
гæйæ дæрдты чи лыгъди, уыцы сывæллæттæ 
дæр. Нæ, кроликтæ давыны зонд сæм нал 
уыди — бавзар, æмæ дæ къæбутыл иаемыг 
сæмбæлдзæн. Уый нæ, фæлæ ма зæрондимæ 
стыр хæлар баисты, иумæ сын амал код- 
той холлаг. 
Ныр йæ цурмæ разгъордтой, алырдыгæп 
йыл амбырд сты. 
—- Мæнæ йæм цаЬ майдаитæ ис! 
— Кæм дыи уыдис, дада, ацы дарæс? 
— Дæ пъагæттæ сызгъæрии сты æцæгдæр? 
136 

— Æмæ дæ хуымпъыр афтид куы у... 
— Кæд æрбахæццæ сты нæхионтæ? 
Ции, хъыллист, кæрæдзийæн ныхасы бар 
нал лæвæрдтой. Ничи бафиппайдта, чъыл- 
дымырдыгæй цыппар немыцаджы куыд æр- 
бацыдысты, уый. Сæ иу автоматы хъæдæй 
нырриуыгъта Акимы фæсонтæ. 
Ма фæцуд, зæронд, худинаг кæндзынæ... 
XIX 
Мигъ, бæзджын мигъ æруагъта йæхи ду- 
нейыл, уæзбын фæйлауæнтæй ивылы цæ- 
гатырдæм. Уазал цæссыг згъалынц бæлæсты 
бæгънæг къалиутæ. Бæрæг у — абон куынæ 
уа, уæддæр райсом халас æрæвæрдзæн. Уæ- 
дæ митмæ дæр, æвæццæгæн, бирæ æихъæл- 
мæ кæсын нал бахъæудзæн. Ехх, цæй дæр- 
зæг дæ, салдаты хъысмæт: цинæй — када- 
вар, хъизæмарæй — æфсæст. 
Хъуырман æдзынæг кæсы йæ акомкоммæ 
иæзы бæласы сæрмæ æмæ афтæ зыны, цы- 
ма мигъ йæ бынаты лæууы, бæлас та сын- 
дæггай ленк кæны. Сыбыртт никæцæй 
хъуысй. 
Кæцы къабузджын фæндæгтыл нæ ауай- 
дзысты ахæм сахат салдаты хъуыдытæ, кæ- 
дæм æй нæ фæхæсдзысты сæ базыртыл. 
Хæст нæ цæуы, зæгъгæ, уæд æвæдза, æрæг- 
вæззæгæн æмбал нæй. Афонмæ та куывдтæ 
æмæ чындзæхсæвтæ кæрæдзи ивиккой. Бы- 
дырты куыст ницабæрæг вæййы, гонтæ — 
дзаг. Цы хуыздæр сагъæс хъуамæ бацæуа 
адæймаджы? Нæ, хæдæгай, суг та? Æниу, 
къуыри иу хатт зæрдæйыдзæбæхæн дæхи 
137 

аирхæфсынмæ Заманхъулы хъæдмæ цалдæр 
æмбалимæ абалц кæн. Дзæбæх хъæддзауыл 
куы бамбæлай, уæд дæ амонд: бирæ фенаг, 
бирæ зрлаг дзурын куы байдайа, уæд æм- 
баргæ дæр нæ бакæндзынæ, фæндаг даргъ 
у, цыбар у. Изæрæй дæ джидæ хорз сдау, 
фыццаг кæркуасæнты галтæ баифтындз... 
— Лейтенант, хуыссæг дæм æмгæрон нæ 
цæуы? — айхъуыста Хъуырман. Партизан- 
тæй йæм номæй ничи дзырдта, иууылдæр — 
æфсæддон цинæй. 
Штабы хицау Федор æрбалæууыд Хъуыр- 
маны уæлхъус. Цыбыргомау кæрцы йæхи 
æрбатыхта, низæфхæрд цæсгомы хуызы- 
цъыртт нал и. Нырма йæ хъæды цæрджытæй 
мидбылты бахудгæ ничима федта, кæцæй 
æрбацыд, уый дæр ничи зоны. Цавæрдæр 
стыр маст ын йæ хуылф судзы, æцæг цы у, 
уымæн раиртасæн нæй. Зындзырд, хивæнд 
адæм сты партизантæ: кæд ма командирæн 
исчи бахъуыр-хъуыр кæны, уæддæр Федо- 
ры ныхасыл дыккаг зæгъæн нæй. «Федор 
никуы рæдийы», — йæ фæсаууон хъус-хъус 
дзурынц адæм. 
Хъуырман сыстади, йæ кæрцы фæдджитæ 
ацагъта. 
— Нæ, æмбал штабы хицау, тынг хорз 
бафынæй дæн, фæлæ рагæй дæр афтæ у мæ 
хабар — æхсæв а^мæ бон кæрæдзийæ хицæн 
кæнынц, уæд мын æнæ райхъал уæвгæ 
нæй. , 
— Мæнæн та мæ зæрдæ цæмæдæр æх- 
сдйы, æмæ мæхицæн бынат нал арын. Нæ 
зонын, цы уа. Фæлтау цæуæм æмæ хъахъ- 
138 

хъæнджытыл æрзилæм. Ацы къуыри нæ пе- 
мыц дзæгьæлы æнцой ныууагътаиккой, уый 
мæ нæ уырны. 
Разæй цыди Федор. Кæрцы æфцæггот 
сфæлдæхта, афтæмæй къалиуты æхсæнты 
лæгæрды. Хъуырманы къæбутыл цалдæр 
уазал æртæхы куы æрхауд, уæд уый дæр 
сфæлдæхта йæ кæрцы æфцæггот æмæ йæм 
Федоры ныхас хъуысын байдыдта скъуыд- 
дзæгтæй. 
— Æрлæуу кæцы дæ?! — Федоры риуыл 
бæласы чъылдымæй андзæвыд автоматы 
хæтæл. 
— Хицон, хицон. Нал мæ базыдтай, Мак- 
сим? Айс дæ сармадзан йуварс. 
— Бахатыр кæн, æмбал штабы хицау! — 
сæ разы æрлæууыд дзыгъуыр бурæрфыг 
лæппу. 
— Куыд у, немыцæй исты хъуысы? — ба- 
фарста Федор. 
— Сабыр у бæстæ, æмбал штабы хицау! 
— Хорз, уæдæ. Æцæг мын уыцы æнад 
боцъотæ куынæуал уынын кæнис, уæд дæ 
стыр бузныг фæуин. 
Хъахъхъæнæг фæсте аззади. 
Федор æмæ Хъуырман дзæвгар адард сты 
лагерæй. Хуыскъ адагыл цæхгæрмæ ахызты- 
сты æмæ цæст раиртæста, чысыл бæрæг чи 
дардта, ахæм къахвæндаг. 
— Кæм ис иннæ хъахъхъæнæг? Иæ бынат 
ныууадзыны ныфс æм куыд разындаид? — 
фæйнæрдæм афæлгæсыд Федор. — Нæ мæ 
уырны. 
Иуцалдæр къахдзæфы ма акодтой. 
139 

— Рагæй-æрæгмæ дæр ацы ран ис тæккæ 
тæссагдæр æрбауайæн æмæ йæм мæ зæрдæ 
иинæтæй тынгдæр æхсайы,— сагъæсы ба- 
цыд штабы хицау. — Адайдæуыдаид * æй, 
æмæ уымæн уæвæн нæй. 
— Уæртæ ис, уæртæ ис! — ауыдта йæ 
Хъуырман. 
Нæзыйы бын, автомат сывæллонау хъæ- 
бысы бакæнгæйæ, бадт ацæргæ нæлгоймаг 
æмæ хуыррыттæй ныффынæй. Бацыдысты 
йæм. Лæг нæ базмæлыд. Федор æм æдзы- 
нæг бирæ фæкаст, йæ фæлурс цæсгом сырх- 
хъулон афæлдæхт. Хъуырман фæцæйæв- 
нæлдта хъахъхъæнæджы уæхскмæ, фæлæ 
йæ баурæдта штабы хицауы ныхас: 
— Иуварс алæуу! 
Йæхæдæг кæрцы дзыппæй дамбаца систа. 
— Цы кæнынмæ хъавыс?—фæкъæпп код- 
та Хъуырманы зæрдæ. 
— Нæма йæ зоиыс, цы ’гъдау нæм ис, 
уый? Хъахъхъæнæг куы бафынæй вæййы, 
уæд æй хъал нал фæкæнæм. 
Тар фынæй уыд лæг — сæ ныхасмæ дæр 
нæ райхъал. 
— Уанцон нæу, знаг у, миййаг? 
— Знагæй фыддæр. Иу ахæм хæлиудзыхы 
тыххæй Харьковы бынмæ мæ батальонæй 
æхсæрдæс адæймаджы йедтæмæ нал аир- 
вæзт. Ам та дыууæ мин адæймагыл чи нæ 
хъуыды кæны, уымæн хатыр нæй. 
Хъуырман йæхæдæг дæр зыдта, дзæгъæ- 
лы кæй дзуры, уый, æмæ йæ чъылдым 
раздæхта штабы хицаумæ. 
Райхъуыст дамбацайы хус гæрах. 
140 

XX 
— Мæнæ ма кæдæй-уæдæй Михал нæ 
къæсæрыл æрбахызт! — бацин кодта Тъæ- 
рæс йæ рагон хæларыл.—Уый куыд у, уый: 
дæ тæлытæ феуæгъд сты, æви фæйнæрдæм 
куы фæцыдтæ? 
Михал хорз зыдта Тъæрæсы дзыхы ахаст 
æмæ йын хъыг нæ уыдысты йæ хæлары ны- 
" хæстæ. 
— Ныууадз, дæ хорзæхæй: мæхæдæг цы 
фæуон, уый нæ зонын, ды та ма мыл дæ 
хъал калыс. 
Уазæг бандоныл нæхи æруагъта æмæ 
хæрзæфснайд уаты къуымты афæлгæсыд. 
ч — Уæдæ, уæдæ: хъал дæр æз дæн, — Тъæ- 
рæс йæ хус тæнтыл йæ къух æрхаста æмæ 
Михалмæ бакаст: — Дæ хорзæхæй, хос кæр- 
дын афон раджы куы аивгъуыдта, уæд ахæм 
саукъæй кæм бадæ? 
— Ау, æмæ нæ фехъуыстай — æнæхъæн 
мæй денджызы был мæ фæллад куы уагъ- 
тои. 
— Стыр тæхудиаг дæ, бауырнæд дæ! 
Ахæм рæстæг курортмæ дæр кæй равдæлди. 
— Æндæр тæхудиаг, мах чи нæ уарзы, 
уый дæр ма уæд. Ацы æндыснæг мæ ба- 
домдта, æмæ ’мæ дохтыртæ тыххæй арвы- 
стой. Мæ астæу бынтондæр нал тасыди. 
Низы койæ æнаддæр ницы уыди Тъæрæ- 
сæн æмæ афæлтæрдта иыхас иннæрдæм 
аздахыныл: 
— ’Гъы, æмæ дын исты феххуыс? 
— Цæй æххуыстæ æмæ æндæртæ! Лæг 
141 

иугæр куы базæронд уа, уæд ма йын хостæ 
цы æххуыс сты? 
— Бынтон куы æруагътай дæхи, Михал. 
Кæм сты нырма мæн æмæ дæу зæронды бон- 
тæ? Хисты рабадын æз мæ сæрмæ дæр куы 
нæма хæссын. 
— Æниу куыд, уæдæ, — афтæ-иу дæхи- 
цæн зæрдæтæ авæр, рæстæг та дæумæ æн- 
хъæлмæ кæсдзæн. Иу диссаджы хабар бакас- 
тæн æрæджы чиныджы æмæ мæ нал рох кæ- 
ны. Иу лæг йæхи тыххæй фыссы. Саби, дам, 
ма куы уыдтæн, уæд-иу искæцæй «лæппу», 
зæгъгæ, куы айхъуыстон, уæд мын-иу фæс- 
тæмæ æнæ фæкæсгæ нæ уыди, мæнмæ куы- 
нæ дзырдтаиккой, уæддæр. Ныр, дам, знон 
уынгты æрцæуын æмæ мæ фæстæ сдзырдæ- 
уыд: «Гъей, зæронд!» Æз дæр мæ цыд кæ- 
нын. Æмæ та ногæй айхъуыстон: «Гъей, зæ- 
ронд!» Дызæрдыг кæнын байдыдтон: «Ау, 
мæнмæ дзура? Æмæ æз нырма цæй зæронд 
дæн?» Стæй та æртыккаг хатт: «Гъей, зæ- 
ронд! Кæс-ма йæм, йæхи нæхъусæг куыд 
скодта. Æз удхæссæг дæн, удхæссæг—’де 
’мгъуыд æрцыди!» 
— Ныууадз, дæ хорзæхæй. Хуыздæр цы 
радзырдтаис, уый не ’ссардтай? 
— Акса, куыд мæ айрох: саламтæ дæм 
æрвыстæуыд. 
— Кæцæй? 
— Дзодзыккаты Махары ма хъуыды кæ- 
ныс? 
— Ау, уæдæ ма хуыздæр кæй зонын! Хæс- 
ты ^размæ Мæздæджы иумæ цыппар азы куы 
142 

фæкуыстам. Кæм ис, дæ хорзæхæй, кæм æй 
федтай? 
— Булкъоны цинимæ æфсадæй рацыди 
æмæ Пятигорскы хæдзар балхæдта. Кусгæ 
дæр уым куыкæны, горторджы. 
— Гъеныр уый нæл хæрæг нæу — арды- 
гæй ардæм макуы суайæд. 
— Дзырдта, дзырдта, йæхæдæг дæр тынг 
дзырдта суайыны тыххæй. Ноджы дæ стыр 
хатыртæ куырдта. 
— Цæй тыххæй? 
— Айфыццаг, дам, ын йæ экспедиторæн 
дзидза дыууæ æмæ ссæдз тонйæйы йедтæмæ 
нæрадтон. Фæлæ, дам, фылдæр амал нæ 
уьтди. 
— Æ, цæстфæлдахæг! — бандонæй фес- 
хъйудта Тъæрæс æмæ дыууæ къухæй йæ 
сæрмæ фæлæбурдта.— Мæнæ мыл цы ми 
æрцыди! Мæнæ мæ сывæллонау куыд асацд- 
та!.. 
— Цы уыдис, фæлæуу-ма!—фæрæвдз æм 
Михал.— Цы дыл æрцыди? 
— Гъæтт, мæ хæсгæ мæрдтæ... Ныр уымæ 
баирвæз!.. 
— Чи у, цы у? Бамбарын ма йæ кæн мæ- 
нæн дæр. 
— Барысби... Барысби у. Нал æй зоныс? 
— Цавæр Барысби? 
— Тохсырты Барысби. Куыннæ йæ хъуы- 
ды кæныс — дæхæдæг мæм æй куы æрбар- 
выстай табугæнгæ: фронты уыдис, æнаххо- 
сæй Сыбыры æрдаудта, фæкæсын æм 
хъæуы... 
143 

— 6, о, дæ хъуыддаг раст: ахæм — бур- 
хиларæзт. Æмæ цы кодта? 
— Цы ма кæнинаг у? Мæ зæронд сæр 
хоинаг у мæнæн, бæргæ. Уайтагъддæр æй 
зыдтон — цыдæр фыдбылызы мæ æппар- 
дзæн. Æгæр арæх йæ мæгуыры хъарджытæ 
хъуыстысты. Афтæ мын хъæуы мæнæн. 
Ахæм сайд мыл никуыма æрцыди, — ногй^ 
æрдиаг самадта Тъæрæс. 
— Хабар ма мын радзур, хабар: цы у? 
— Цы у, куы зæгъай, уæд та дзидзайæ 
смæгуыр стæм дыууæ къуырийы размæ, æмæ 
йæ стыр æхцаимæ Стъараполмæ арвыстон. 
Цалдæр бонмæ фæстæмæ схæццæ, фæсвæд 
хъæуты зилынæй, дам, мæ уыргтæ рафтыд- 
тон, туджы аргъ, дам, бафыстон. Ныр кæ- 
сыс? Æвæццæгæи, йæ фæндаг Пятигорскыл 
уыд æмæ Махармæ бамидæг. Кæд ма йæм 
йæ рагоп туг ис, уæд Махары та нæ зоныс: 
«Ау, æмæ Ирыстонæн куынæ раттон, уæд ма 
хуыздæр кæмæн ратдзынæн?» Ай та йæ зæр- 
дæйы дзæбæхæн кæмдæр фæкеф кодта æмæ 
нозтвæлладæй схæццæ. Дзидзайæн къаУ- 
найы аргъ бафыста, гæххæттытæ та, цьи*(а 
фос адæмæй фелхæдта, ахæм хуызы са- 
рæзта. 
Михал джихæй баззад. Тъæрæс хинымæр 
цыдæртæ анымадта. 
— Кæсыс, æхсæз мины йæ дзыппы ны- 
вæрдта. Мæнæ сафииаг адæм!.. 
— Æмæ ныр цы дæ зæрды ис, йæхи уал 
ын фендзынæ, æви комкоммæ прокурормæ 
цæуыс? 
Тъйерæс мæсты худт бакодта: 
144 

— Цæуылнæ, фендзынæ ма йып йæхи! 
Уæллаг дæр æй зоны, уæллаг, кæмæн цы 
хъæуы, уый, æмæ йæм æппындæр хатыр нæй. 
— Молло дæ ма рауайа, мæ хæлар! Цы 
æфхæрд баййæфта, уагæры, уæллагæй?. 
— Милицæ йæ фæмидæгæй кодтой, æмæ 
йæ кой дæр никæцæй хъуысы ныр ^дыууæ 
къуырийы дæргъы. Кæм ис, уымæн дæр ничи 
иицы зоны. Раст балцæй цы изæр сыздæх- 
ти, уыцы изæр рестораны иумæ бадтыстæм, 
æз сæ ныууагътон нуазгæ — нæ мæ æвдæл- 
ди. Дыккаг бон мын радзырдтой, раст, дам, 
æй фынджы уæлхъусæй аластой. Диссаджы 
хабар уыди... 
XXI 
Каст цыма æрмæст уыцы гæрахмæ уыдис, 
уыйау скъæр-къæр кодтой цалдæр автоматы, 
райхъуыст минæйы æхситт æмæ дæрддзæф 
кæмдæр уæларвмæ фæхаста бæлæсты къа- 
лиутæ. Иæ хæдфæстæ — дыккаг. 
— Лагермæ!—сдзырдта Федор.— Рæвдз- 
дæр лагермæ! 
Автомат йе ’фцæгæй æрисгæйæ, лæппуйау 
рог азгъордта. Хъуырман дæр йæ фæстæ 
ныййарц. 
Æзфæраздæрæй æхситгæнгæ * тахтысты 
минæтæ æмæ кæмдæр, лагермæ хæстæг, 
зæххæй уæларвмæ цæджындзтæ амадтой. 
— Æвæццæгæн та нæ сæ зæрды ракъа- 
хын ис, цы фестæм, уый базонын сæ фæн- 
ды,—сдзырдта* згъоргæ-згъорын Хъуыр- 
ман. 
— Фыддæр хъуыддаг мацы уæд, уыййед- 
10 Хæблиаты Сафар 
145 

тæмæ та кæд бафæразиккам ахæм сгæрстæн. 
Нае зонын, нæ зонын—дзæгъæлы ныхъ- 
хъус уыдаиккой æнæхъæн къуыри. 
Сæ чъылдыммæ цъæх арвмæ фæцыдысты 
дьгууæ кæрдæгхуыз ракетæйы, сæ фæд нæма 
апырх,, афтæ лагеры иннæ фарсæй дæр цæ- 
вын байдыдтой уæззау минометтæ. 
Немыц рагæй-æрæгмæ дæр ацы æнæкæрои 
тар хъæдмæ сæ ныфс никуы хастой. Нæдæр 
дзы танкæтæн бацæуæн ис, нæдæр æм бом- 
бæтæ хæццæ кæнынц. Æрмæст-иу хæдтæх- 
джытæ хъæды сæрты æрзылдысты, кæмфæн- 
ды уæдæй дзы-иу цалдæргай бомбæтæ æрæп- 
пæрстой, рох нæ не ’стут, зæгъгæ. Фистæг 
æфсадæй та партизантимæ чи бамбæлд, уы- 
донæй-иу сæрæгасæй бирæ нал раздæхт. 
Федор æмæ Хъуырман æрбахæццæ сты уæ- 
рæх æрдузмæ. Æнæссæст фæсалыл цæхгæр- 
мæ ахызтысты фаллаг фарсмæ, лагерь кæм 
уыдис, уыцы къохмæ, минæты бынмæ. Цъиу- 
ызмæлæг никуы æрцахста сæ цæст: алчи йæ 
акъоппы аныгъуылд æмæ æнхъæлмæ каст 
мæлæтхæссæг къæвдайы банцайынмæ. 
Хъуырман ныггæпп ласта йæ акъопмæ, 
къуымы батымбыл. Федор аивгъуыдта шта- 
бырдæм. Хъуырман æркаст сахатмæ: мард 
хъахъхъæнæджы цур сæ сæрты фыццаг ми- 
нæ куы ’рбатахт, уæдæй нырмæ рацыд дыу- 
уиссæдз минуты. Æмæ уыцы дыууиссæдз 
минуты дæргъы уæззау минæтæ калынц 
партизанты лагермæ немый. Æнусон нæзк- 
ты, зазбæлæсты зæнгтæ æмæ къалиутæ 
æнæвгъауæй цæгъды зынг æфсæн, хъустае 
^бакъуырма сты. 
146 

Хъуырман ноджы арфдæр ныттымбыл йæ 
бадæны. Фындзыхуынчъытыл ауад сыгъд 
топпыхосы æлхыскъгæнаг тæф, æмæ цалдæр 
хатты æрæхснырсыныл афæлвæрдта, фæлæ 
йæ бои нæ бацис. Хæрдмæ скаст æмæ ауыд- 
та: дыууæ сырх ракетæйы фæрсæй-фæрстæм 
слæгæрстой уæларвмæ, стæй фæстæмæ фæ- 
тасыдысты æмæ æрдæгфæндагыл цыдæр æр- 
баисты. Минæты гæрæхтæ æвиппайды бан- 
цадысты. 
Хъуырман йæ сæр хъавгæ сдардта акъоп- 
пæй, афæлгæсыд æрдузыл æмæ растуыцы 
уысмы йæ тæккæ акомкоммæ зæхх цæхæр 
акалдта æмæ уæларвмæ фæцыди. Цавæр- 
дæр судзаг дымгæ йæ акъоппы къулыл ныц- 
цавта, æмæ фæхуыдуг. Уайтагъд æрчъицыд- 
та æмæ ных асæрфта, йæхимæ æркæстытæ 
кодта. Нæ,*н>щы. йын уыди, æрмæст бæр- 
зæйы нуæрттæ фæрыстысты. Уый фæстаг ми- 
нæ уыд, æмæ йын Хъуырман йе ’хситт нæ 
фехъуыста — хъустæ акъуырма сты. 
«Хуыцауæй разы — аирвæзтæн та», — 
загъта йæхицæн Хъуырман. Фæлæ йæ цин 
фæдзæгъæл. Иæ акомкоммæ, æрдузы фал- 
лаг фарс хъæдæй райхъуыст пулеметы къæр- 
къæр, стæй йын бахъырныдтой автоматтæ. 
Æмæ, кæрæдзийæн бар нæ дæтгæйæ, Хъуыр- 
маны сæрты тауын байдыдтой адзалы тау- 
æн. Гæрæхтæ æрбайхъуыст кæмдæр лагеры 
фæсчъылдымæй дæр. 
«Хорз нæу хабар, мæ лымæн». 
Хъуырман æрхуыссыдис йæ «максимы» 
уæлхъус, басгæрста, хъатара куыд бады, 
æмæ афæлгæсыд æрдузыл. Уæрæхгомау у. 
147 

Фæлæ уæддæр хъæдæй йæхи чи радара, уы- 
мæ бахæццæ уыдзæн пулеметы нæмыг. Хъа- 
вæны акасти æмæ хæтæл иу сантиметр ныл- 
лæгдæр æруагъта. 
Галиуырдыгæй къæр-къæр кодта йæ сыхаг 
Брежисы пулемет. Хъуырман акаст уыцы- 
рдæм. Æрдузæн йæ галиу къуырфгонды, 
ададжы сæрты цæуы къахвæндаг. Уырды- 
гæй тасдæр никæцæй у æрбабырсынæй. Æмæ 
йæм уымæн сарæзтой партизантæ цыппар 
пулеметы æмæ дыууæ рог сармадзаны хæ- 
тæлтæ. 
Брежисы пулеметы фæстæ гæрах кæнын 
байдыдтой иннæтæ дæр. Уый дзæгъæлы нæ 
уыдзæн. 
— Æнхъæлдæн, немыц иугæр сæ ныфс 
кæм æрбахастой, уым нæ сæ зæрды уæлæн- 
гæйтты ныууадзын нæй. Бугы сæрты хиды 
маст райсынмæ хъавынц, æндæр цы! • 
Цыдæр æндæрг ауадис Хъуырманы цæсты- 
тыл. Ноджыдæр ма иу. «Рауайут, рауайут, 
мæ хуртæ». Хъавæнæй акаст æмæ къæпсыр 
нылхъывта. Дыууæ æндæрджы аныгъуылды- 
сты бæлæсты чъылдыммæ, æмæ уайсахат 
иæмгуытæ Хъуырманы сæрмæ æрæхсæстой 
бæлас. «Базыдтой дыи дæ бадæн. Дæхимæ 
кæс, мæ лымæн, ныр». 
Диссаг у, минометтæ куыд ныхъхъус сты, 
уый. Хъуырман бамбæрста: иемыц лагермæ 
бырсынц алырдыгæй æмæ сын уæззау хæ- 
цæнгарзæй æхсæн нæй, сæхионтыл сæмбæ- 
лыиæй тæрсынц. * 
Йогæи та базмæлыдысты цъæх æидæр- 
джытæ. «Нæ, афтæ дардмæ æхсын æнæпай- 
148 

да хъуыддаг у». Фæлæ пемыцмæ дæр быгъ- 
дæг æрдузмæ рацæуыны зонд иæ уыди. Уый 
хыгъд Хъуырманы галиуфарс фæндагмæ 
арæзт пулеметтæ æнæрынцойæ къæр-къæр 
кодтой. «Уыцырдыгæй бырсынц, æвæццæ- 
гæн». 
Æрдузмæ æркаст фæззыгои хур, æмæ 
Хъуьфманмæ зынын байдыдта йæ акомком- 
мæ хъæдгæроны алы бæлас дæр,' алы мæл- 
дзыджы губакк дæр. Губаччыты æхсæнты 
æрбахилы цалдæр немыцаджы. Хъуырмап 
нылхъывта къæпсыр. Салдæттæ зæххыл 
адæлгом сты. Иу дзы схæцыд йæхиуыл æмæ 
йæ пулемет йæ астæуыл алыг кодта. Хъуыр- 
маны сæрмæ та бæлæсты зæнгты иынных- 
стысты немыцаг пулеметы нæмгуытæ. «Йæ 
хæтæл ныллæгдæр æруадзын йæ сæр нæ ах- 
сы, уыййедтæмæ мæ скæрдид»,— хъуыды 
кодта Хъуырман æмæ тынгдæр ныддæлгом. 
Галиуырдыгæй хæстстынг ис. Ноджы фыд- 
дæр та чъылдымырдыгæй. Ницы ’мбары 
Хъуырман, йæ алыварс цытæ цæуы, уымæн, 
нæй йæм хабаргæнæг, нæ зоны, цы мигæнæг 
сты йæ хæстон æмбæлттæ. Уыны æрмæст 
уæрæх æрдуз йæ размæ, уый фале та — 
хъæд. Уырдыгæй йæ сæр радар-радар кæны 
знаг æмæ йæ æппæт хъуыдытæ дæр уыимæ 
сты. Губаччыты æхсæнты та базмæлыдысты, 
æрбахилынц салдæттæ. Хъуырман æхсы, 
гилдзыл ауæрдгæйæ, цалынмæ бæлвырд нæ 
фены нысан, уæдмæ уромы йæхи. Фæлæ уæд- 
дæр пулеметы хæтæл тæвд кæнын байдыдта, 
гилдзыты къоппытæй æртæ равдæлон. Уый 
149 

хыгьд губаччыты æхсæ’н цалдæрæй хуысгæ 
баззадысты, нал змæлынц. 
Акъоппы был сыджыты нынныхстысты 
цалдæр нæмыджы. Хъуырман æрныгъуыл- 
дис. Йæ сæр куы сдардта, уæд йе уæнгтæ 
ауазал сты: æрдузы кæронæй æмгуыппæй 
разгъордтой немыц æмæ пъæлицæ. Къæп- 
сыр нылхъывта æмæ, цалынмæ хус хъатара 
галиуырдыгæй æрхаудта, уæдмæ йæ не ’суа- 
гъта. Тагъдгомау ногæй аивтыгъта æмæ та 
къæпсырыл ныххæцыд. Немыц цалдæрæй 
фæхъеллæуттæ сты, иннæтæ зæххæн ныхъ- 
хъæбыс кодтой, афтæмæй размæ хилынц. 
Цалдæр хатты нылхъывта къæпсыр, æмæ 
хус хъатара æрхауд. Асгæрста ма йæ фарсмæ 
асыччытæ, фæлæ дзæгъæлы: афтид разын.- 
дысты. Ауыдта — æрдузы кæрæтты атъанг 
сты цалдæр барæджы пъæлицæйы дарæсы. 
Цы иунæг гранат æм уыдис, уый цæг ратыд- 
та æмæ йæ фидар нылхъывта, æнхъæлмæ 
кæсы. 
— Хенде хох!* — айзæлыд йæ тæккæ 
чъылдыммæ. Фездæхт æмæ гранат фехста, 
йæхæдæг зæхмæ æрхаудта.- 
Гранаты срæмыгъды хæдфæстæ йæ сæр 
сдардта æмæ йæ тæккæ размæ ауыдта цъæх 
бæхы раззаг къæхтæ æмæ нуарджын риу, 
идонæй фынк калди. «Уый та дын мæ 
адзал». Скасти барæгмæ æмæ джихæй аз- 
зад. Уæлбæхæй, æхсаргард дард фæхæс- 
гæйæ йæм каст, Краснодары бынмæ йæ 
акъоппы чи ныггæпп ласта, уыцы салдат. 
** Дæ къухтæ сдар! (нем.) 
150 

Бæлвырд, уый уыди: Хъуырманхорз бадард- 
та йæ зæрдыл уыцы кæрдæгхуыз дыууæ 
тарст цæсты. 
Барæг дæр æм кардæлвæстæй кæсгæ баз- 
зад: базыдта йæ, æви нæ? Базыдта, базыд- 
та!—æндæр цæмæн афтæ фестъæлфыд 
саргъыл. 
— Гъæйтт, уæлладжыраг, хох, дам, хохыл 
не ’мбæлы куы фæзæгъынц... 
Кæронмæ нал ахæццæ йæ ныхас Хъуыр- 
манæн: барæг æй æхсаргардæй æрдаудта 
æмæ йыл дуне батар. Æрмæст ма йæ тæк- 
кæ цур ссыдис автоматы къæр-къæр. Æмæ 
кæдæмдæр, æнæбын сау талынг уæрммæ 
хауын байдыдта. «Диссаг нæу, мæ сæр мæ 
гуырæй фæхицæн, уæддæр ма мæхи æмба- 
рын». Уый уыдис йæ фæстаг хъуыды. 
Фæлæ йæ сæр йæ гуырæй нæ фæхицæн, 
æрмæст дыууæ сахаты фæстæ, Хъуырманы 
куы систой, уæд йæ цонг зæххы аззад. 
— Иæ къух та йын цы фæкæнæм, Фе- 
дор? —бафарста Ксеня. 
— Нæ зонын. Иæ фарсмæ уал ын æй æрæ- 
вæр. Куы амæла, уæд ын æй йемæ баиы- 
гæндзыстæм. 
1961—1963 азтæ. 

Хаблиев Сафар Муратбекович 
И боль и слёзы матерей 
Повесть на осетинском яэыкс 
Редактор Г. X. Б и ц о е в 
Художник Л. М. Ма карсвнч 
Худож. редактор X. Т. С а 6 а н о в 
Техн. редактор А. А. Дэгоев 
Корректоры Е. У. Датриева, 
В. Т. Д эодэикова 
Сдано в набор 30-Х1-1965 г. Подписано к пе- 
чати 24-11-1966 г. Формат бумаги 70x901/.,.,. 
Печат. листов 5,55. Учетно-иэд. листов 4,9. 
ЗакаэМ1271. Изд. № 106. Тираж 2000. 
ЕИ 00275. Цена 14 к. Бум. камск. № 2, сорт I. 
Книжное иэдательство Управлсния по печати 
при Совсте Министров СО АССР, 
г. Орджоннкидэе, ул. Днмитрова, 2. 
Книжная типография Упрлвлсння по печати 
при Совете Министров СО АССР, 
г. Орджоникндзс, ул. Тельмлна, 16. 
7-3-3 
27—66М 


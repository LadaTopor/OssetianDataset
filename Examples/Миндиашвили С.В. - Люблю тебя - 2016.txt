С. В. Миндиашвили 

СЕРГО МИНДИАШВИЛИ 
УАРЗЫНДÆ 
Æмдзæвгæтæ 
Мыхуыры хæдзар 
Цхинвал 
2016 

84(Осет.)7-5 
М 62 Миндиашвили С. В. Уарзын дæ. - Цхинвал, Мы- 
хуыры хæдзар, 2016, 240 ф. 
М 62 Миндиашвили С. В. Люблю тебя. - Цхинвал, Дом 
печати РЮО, 2016, 240 с. 
15ВЫ - Издательский №2 © Миндиашвили С. В., 2016 
© Цховребова Ф. П, составление, 2016 
© Дом печати РЮО, 2016 

ФЫДЛÆДЖЫ ТÆРХОН 
Фыдлæг фыдуынд дæр 
тыхджын, ныхджын у. 
Рæстаг уындджын та - 
тыхджын дæс ахæм. 
Хъæздыг та ноджы 
тыхджын, 
ныхджындæр, - 
Цæвиттонæн æй 
фæхæссынц махæн. 
Мæгуыр та цауд у 
йæ конд дæр - худæг. 
Йæ тыхтæ ’взары 
рæстзонд, 
рæстуаджы. 
Æгъуыстаджы арт 
цæгъддзæн йæ удæй, 
Нæ бахъахъхъæндзæн 
уæддæр рæстаджы 
Фыдлæджы æмæ 
фæрныджы судæй. 
РАГОН БÆЛЛИЦ 
Аргъæутты кæугæ къæдзæхæй 
'Вдадзы хос тæдзы мæ удмæ... 
Атыдтон мæхи нæ зæххæй 
Æмæ баввахс дæн зынг хурмæ. 
[Ацы космикон тыгъдадæй 
Нал ис аздæхæн æгадæй!) 

6 
Систон зæрдæйы мæ арммæ 
Æмæ та лæгæрдын арфдæр. 
Уадз, зæрин хурæн йæ хъарммæ 
Ныр мæ уды хъарм дæр бафтæд! 
ФÆСТАГ ХАТТ 
Мæлæт мæ дæлфæдтæм куы ’рбада, 
Уæд мауал хъар дæ дзул, 
дæ цæхх, 
Фæлтау мын иу ныфсы хос бадар 
Фæстаг хатт, 
- «Уарзын дæ!» мын зæгъ! 
КЪОСТАЙÆН 
Мæйдар æхсæв... 
Сырдау тыхдымгæ ниудта... 
Фыддуджы хъызт зæххы уæлдзарм тыдта. 
Дæ фæндаг - цард, 
Хæдбардзинад - дæ рифтаг. 
Дæ нысан дæм сырх дидинæг тылдта. 
Цыдтæ йæм раст, - 
Дæ риуæй хъызтурæдтай. 
Цыдис дæ фæстæ ’фхæрд лæджы хъысмæт. 
Хæххон мæгуырæн рухсы дæгъæл радтай, 
- «Тох кæн, хæлар!» - 
уыдис дæ фæдзæхст уæд. 
Æмæ нæм ныр фæрнæй æрцыдтæ мæнæ, 
Дæ бахудтæй нæ хохбæстæ ныррухс. 
Бæрцытæджын ирон цухъхъа - дæ уæлæ. 
Фыдæбæттæй дæ сæры хил ысурс. 
0 стыр гени! 
Фæкувын дын мæ сæрæй, - 
Ысдзагæфсир, 
ыскæрдинаг дæ хуым. 

7 
Дæ фæдонтæ 
куырыхонæй, 
кæстæрæй 
Æфснайдзыстæм дæ фарны тыллæгуым! 
1963 
ÆВЗÆР, ДАМ, БЫНЫЛ ЗАЙЫ 
Цæуынц мæ хорз хæлæрттæ иугай, - 
Тæрсын - 
куы баззайон быныл... 
Уæд хъуамæ, сæфт цуанонау, ниугæ 
Цæрон, - 
Æвзæр зайы быныл! 
14.07.2011 
МÆРДОНХУР 
Ныззæронд, нывзæр дæн, 
Æрцыдис рæстæг - 
Ныр цардæй æз мæрдтæм 
Лæудзынæн хæстæг. 
Цыппар къулы 
Уазал... Æнæарт хæдзар... 
Æфхæрд уд - сæ уацар, 
Æнæцин - мæ цард. 
Мæ хатæны къултæ 
Фæниуынц мæныл, 
Æнæад - сæ уынд дæр, 
Адджындæр - мæлын. 
Уæддæр ма мæ удæн 
Фæдæтты æнцой 
Мæ зæрдæйы дудаг, - 
Мæ рагуарзты кой. 

8 
Фыдбоны рæсугъд мыл 
Уæд бафтыдта арт... 
(Куыд мæ сыгъта, хурау, 
Мæ рагбонты уарзт!) 
Мæ фидæныл радтæн, - 
(Адджын уыд мæ фын...) 
Æнæнизæй садтæн, - 
Зындæртæй - мæ «рын». 
Мæ зæрдæ йæхимæ 
Нæ уагъта æндæр, 
Нæ мыл цыдис хинæй, - 
Цы ма хъуыд мæн дæр!.. 
Æваст мын мæ хуры 
Æрбахгæдта мигъ; - 
Æртыхстис йæ хурхыл 
Хъæстæ калмы сих. 
Йæ хъармæй фæцух дæн, 
Ысниудта мыл уад, - 
Мæ сæнтты рæсугъддæр 
Мæ хъуыры фæбадт! 
Зæры бонмæ йе ’ндæрг 
Мæ разæй фæцыд... 
Мæ ахаст дæр фендæр... 
Æрхаудта мæ цыт. 
Къæбæда лæппутæн 
Ныр хъазæнхъул дæн, 
Ды, дам, ныр, нæ фыдтæн 
Бæздзынæ фыдæн... 
Дæуæн та дæ фæстæ - 
Нæ саби, нæ кай. 
Зын уарзтæй фæтарстæ, 
Нæ дæфæцисхай 
Дунеты рæсугъдтæй... 

9 
Æвзæр дæ, гъай-гъай! - 
Æнæгъдау чызджытæй 
Мын нал ис æнцой... 
Уырзыйас чысылтæ 
Дæр скæнынц мæ кой. 
Цы зонынц, цы хатынц 
Кæй уыдис мæ уарзт 
Зæринхæтæл уадындз, 
Зæринцæхæр арт. 
Мæ зæрдæйы арфы 
Æвæрду йæхуыз... 
Зæрыбоны арвыл 
Æй сныв кодтон æз. 
Æмæ кæд мæ къуымы 
Фæкæнын æнкъард, 
Уæддæр ын фæуынын 
Йæ рухс фæлгонц дард. 
Æнкъарæнты уæлмонц 
Мæ сисы æваст, - 
Мæ сæфт хуры фæлгонц, - 
Цæф сæгуыты каст... 
Ныззæронд, нывзæр дæн 
Æрцыдис рæстæг: - 
Ныр цардæй æз мæрдтæм 
Лæудзынæн хæстæг. 
Цыппар къулы... 
Уазал... Æнæартхæдзар... 
Æфхæрд уд - сæ уацар, 
Æнæцин - мæ цард. 
Уæддæр мæ мæ рагуарзт 
Нæ уадзы мæлын, - 
Мæрдон хурау ракаст 
Зæрыбон мæныл. 
10.06.1970 

10 
ХОРЗЫ НОМ ЗЫН УАРГЪ У 
Бахæрæд мæ уд дæ рынтæ, 
Бантысæд дын цард, 
Цæрынтæ, 
Равдис уал дæ зонд, 
Дæ хъару, 
Стæй уæд 
хорзы ном дæ бар у. 
Фæлæ кæд дæ зыд, 
дæ хинæй 
Бавзыстай фæллоймæ, 
номмæ, 
Ма-иу ныззын уæд дæхимæ, 
Ма бакæс дæ сæнтты коммæ! 
Хорз лæджы ном уаз, зынаргъ у, 
Фæлæ 
уый хыгъд та 
зын уаргъ у. 
12.08.1992 
ГЪЕ АХÆМ СТЫ НÆ КÆМТТÆ! 
Нæ Иры кæмтты фæндæгтæ 
Фæндаггон цух дæр нæ зайынц. 
Сæ фæрсты къада-тæлтæгтæ, 
Хæлхæлгæнгæйæ, фæуайынц. 
Бæрзонд бæлæстæ æрзайы 
Ам, фæхстыл - мохъо, нæзытæ, 
Цъæх арвы риумæ æххæссынц, - 
Рынчынæн сафынц йæ зынтæ, 
Æнæнизæн дæр - æхцон уынд... 
Ныххиз-иу 
фæсфæд 
уым тарфмæ, - 

11 
Фен 
залмджын къуырфы 
суадон! 
Ныккæс-иу донæн йæ арфмæ, - 
Æвдадзы хос у 
суар-дон. 
У мады ’хсырау уый адджын, 
Фыды рæвдыдау - 
тыхдæттæг. 
Нæ ирон фарнау 
у кадджын. - 
Фыдгулты хъару ныссæттæг. 
Гъе ахæм ысты нæ кæмттæ, 
Гъе ахæм ысты нæ хæхтæ! 
Æвдадз сты удæн, хъæдгæмттæн, - 
Рæвдз уымæн исæм нæ къæхтæ. 
25.07.2011 
ТАБУСКÆНÆГÆН! 
Стыр Хуыцау, дæ тых у бирæ, 
Бирæудæ фарн, 
дæкаддæр. 
Тохты ’ххуысгæнæг дæ Ирæн, - 
Уымæн дæ хонæм 
Нæ Раттæг. 
Æмæ иугæр радтай махæн 
Цард, 
уæд ма дæ ’ндæр цы домæм, - 
Хъуамæ уæм фырнымд, 
æрмахуыр, - 
А зæххыл нæ бынат зонæм, 
Æмæ - 
кувæм дын нæ сæртæй, - 

12 
Уа нын табуйаг дæ уаз зæд. 
Рухс кувæндæтты къæсæртæй 
Хизæм арæхдæр 
дæу уарзæг! 
20.02.2005 
* * * 
Хæлар! 
Æрвадау мæм рæдау цæстæй куы кæсис, 
Æмæ æфхæрд удæн 
æхцондзинад куы хæссис, 
Уæд æз мæ зæрдæйæ 
дæ зæрдæмæ ныххæссин, 
Æмæ мæ ныфсы таг 
уæлæрвты онг æххæссид! 
05.09.2001 
ДЗУАПП 
Сæ националистон политикæмæ мæ хъусæйласæгау 
чи кодта, мæуыцы гуырдзиаг «хæлæрттæн» 
Мæ сæр нæ тъыссын æз цæхæры, - 
Кæнынцуæ бæллицтæ сымаг... 
Синмæ ’ввахс фыд кæй нæ хæрын, - 
Уый хъуамæ зониккат сымах! 
* * * 
Цæйнæфæлтау мысты цардæй фæцæрон 
Æмæ мæ иу бон бахæра гæды, 
Фæлтау зæххыл лæджы цыдæй фæцæуон, 
Ыстæй мæ мыст дæр бахæрæд фæнды! 

(^ь^* 13 <=^щ 
* * * 
Куы скæна сæфты дуг, 
уæддæр 
Æз хъуамæ баззайон сыгъдæгæй! - 
Уыдис мæ уаз бæллиц кæддæр, 
Æмæ дзы 
баззадтæн быгъдæгæй. 
* * * 
Мæ адзалмæ ныфсы цæстæй æз кастæн, - 
Иры бæстыл ыстыр кадджын у мард. 
Куыдз дын - фæлдыст, æгъатыр мæлæт, уастæн! - 
Мæнæн дæр иу бон ралæудзæн мæ рад. 
Стæй уæд бæстон дзуапп разындзæн мæ фарстæн: 
Лæджы цинтæм цы бафтыдта мæ цард? 
* * * 
(Нæ дуджы æууæлтæй) 
Уый, æвæдза, диссаг у, - 
Ныр нæ цин дæр риссаг у! 
23.062003 
Н0ГА30Н САГЪÆСТÆ 
Фыдбылызтæ уадз æмæ 
Дæлимонты хай фæуæнт, 
Махæн та нæ адæммæ 
Царды рухс фæндтæ цæуæнт! 
Фарнæнхъæл нæ ногазты 
Ма смидæг уæм 
ногмасты... 
Хызт уæм знаджы азарæй! 
Райгондта- 
нæ базарæй! 
2002 

0 КÆМ ДÆ, КÆМ ДÆ, НÆ ФÆТÆГ?! 
Хъуысы дуджы риуæй джитæн, - 
Талынг... 
Зæрдæ-æдзæм... 
Ныр нæ байсафæджы ’лгъитæм, 
Æмæ рухсмæ тындзæм. 
0 кæм дæ, 
кæм дæ, 
нæ фæтæг?! - 
Срухс нын кæн нæ магъз! 
Стæй нæ цардгæнæг - нæхæдæг, - 
Фесæфæд фыдаз! 
05.12.1991 
МАСТИСÆГИРОН 
Æнусы фæстæ райста, зæгъ, йæ маст 
Ирон, 
уæддæр æм тагъдгомау фæкаст, 
Æмæ ысдзырдта: 
- Стыр Хуыцау, 
ныббар мын! 
Нæ мын æй хъуыдис афтæ раджы марын. 
11.1965 
ЭПИТАФИИЫ БÆСТЫ 
1993 азы 27 январы, Дзæуджыхъæуæй Цхинвалмæ цæу- 
гæйæ, Нарæй Ручъы тъунелы онг фæндагыл, дæсгай бæлц- 
цæттæ баисты æнæнхъæлæджы ныггуыппласæг æвир- 
хъау стыр зæйты амæттаг. Уыдоны нымæцы фæмард 
сты фыд æмæ фырт Кæркуысты Ислан æмæ йæ фырт 
Жорик дæр. 

Ацы æмдзæвгæйæ сын арыи сæ дзæнæттаг нæмттæ. 
-Баба!- 
Ныхъхъæр ма кодта фырт. 
-Хъæбул! - 
Ысфæрæзта ма фыд. 
Æмæ... 
Кæрæдзийыл тыхстæй, 
Зæй-миты урс фæлмы тыхтæй, 
Уæларвмæ стахтысты сæ удтæ. 
Бæлццæттæ! 
Сисут-иу уæ худтæ, - 
Сæ фæрсты ма ахизут худгæ! 
Фæбадтис Мад-Ирыстон дудгæ, 
Фæлæ йæ макæд фенæм цудгæ! 
05.02.1993 
* * * 
...Дæллаггал он, 
Уæддæр хъæцон, быхсон; - 
Мæ тугæй, уадз, 
нæ зæххы риу ныхсон. 
Цæттæ сты, зон, 
Мæ уарт æмæ мæ кард, 
Цæмæй зæххыл фæстагæттæн 
сæ цард 
Æмæ сæ уаг 
рæсугъдгæнæг ысуон. 
Кæсаджы дон йæ былæрдæм хæссæд, 
Кæндзæнис ленк йæ арфæрдæм уæддæр... 

16 
Мæ тох-зындон... 
(Зындæр мæм, уадз, кæсæд!) 
Мæ фæдыл хин, хъæстæ калмау, лæсæд, 
Уæддæр ын æз 
нæма ратдзынæн ком! 
23.08.1971 
МÆЛÆТЫ ФÆСТÆ ФЫСТ ÆМДЗÆВГÆ 
Мæ хъысмæтау, 
мæлæт дæр райгуырд мемæ, 
Цæрæнбонтау, 
мæ адзал дæр фыст уыд. 
Æрвæрттывдау, фæзындтæн æз дунемæ, 
Æмæ мæ цард 
уысмы фæстæ хуыст уыд. 
0, - иунæг уысм, 
æрцыд æмæ фæцыдæн, 
Æнусон та - 
йæ цин æмæ 
йæ хъыг: 
Куыстон, 
фыстон, 
ызнæгтимæ хæцыдтæн, - 
Быгъдулæгæй цъæх арвмæ калдтон рыг. 
Æмæ фæцис! - 
Æрсабыр ис æппæт дæр, 
Æрбадтис рыг, - 
Ныссыгъдæг та ис арв. 
Нæ баззадис 
зæххы цъарыл 
мæ фæд дæр, 
Мæ бæллицтæй 
мæлæт ыскодта арт. 
Гъе уый дын, гъе, 
мæ хорз хæлар, 
нæ цард! 
30.07.2001 

17 
НÆХИ УАСО 
айты Уасойы райгуырды 100 азы цытæн) 
Нæхи Уасо, 
дæ бæстæн 
Цыты мæсыг ысдæ. 
Ды бафыстай дæ хæстæ 
Лæгдзинадæй, 
куыстæй. 
Ды 
зонæдты зынгуæхстыл 
дæ хъуыдытæ фыхтай, 
Дзырды хæхтæн сæ фæхстыл 
налхъуыт-налмас уыгътай. 
Дзырд-зонæдты дæ ныхмæ 
нæ лæууыдис дæстæг. 
Дуне-Зæххыл 
дæ хуызæн 
куыстхъомтæ нæй дæс лæг. 
Сæдæ азы дыл сæххæст, 
сид: 
- Ноджы дæр цæрон! - 
Уадз, 
Хурты Хурмæ сæххæсс, - 
Бæллицтæн нæй кæрон. 
04.02.2001 
* * * 
Кæмдæрты ахаттæн æз дæр, - 
Цыдысты цардвæндæгтæ дардыл, 
Фæлæ Ирыстонæй хуыздæр 
Нæ федтон иунæг къуым дæр царды. 

18 
Нæ адæм рухс æмæ хæрззонд, 
Домбай сæ бакастæй; сæ асæй, 
Æмæ 
нæ æрдзыгъæд дæр, 
зон; 
У царды удыхос 
æгасæй! 
15.10.2006 
СОЛО 
Иу хъæлæс цас хъуамæ сахада, цæй, - 
Кæд æмæ зарæгæн 
бахъырнæг нæй?! 
Чи ма кæд ысбыдта 
иу михыл 
кау?~ 
Ау!? 
02.12.2006 
(Абоны цæстфæядах демократтæм) 
Уемæ схæцын хатт быцæуыл, - 
Ма сайут уæ фæдыл мæн! 
Æз уæ надвæдтыл нæ цæуын, - 
Ис мæхи фæндаг мæнæн. 
Æмæ хатт та 
кæдуæ разы 
Æз æфсæрмгъуызæй лæууын, 
Гъеуæддæр нæ вæййын разы 
Уемæ, - 
’лгъаг мын у уæ уынд! 
16.05.2001 

19 
Зæронд бæлæстæй амад 
мæстæг быруты фæстæ 
Нæ тохмондаг лæппутæ 
сæ удтæй арт цæгъдынц. 
Зæронд бæлæстæ уыдон 
фæхъахъхъæнынц сæ фæрстæй, 
Ыстæй та сын сæ артæй 
фæстаджы хъарм дæттынц. 
Æвзонг фæсивæд тохты, 
æвзонг бæлæстау - фидар, 
Зæронд бæлæсты фæстæ 
сæ тохмонцтæ сæттынц. 
18.10.1991 
ИУНÆГХОРЗÆХ 
Фыдбон, 
фыддуджы, 
Фыддон, 
фыддуры, 
Кæд иунæг хорзæх 
мæ зæрдæ куры, 
Уæд мын æй бакæн 
хæлар, 
мæ раттæг, - 
Уæд мын фæтагъд кæн 
мæрдтæм мæ рад дæр! 
Зынаргъдæр хорзæх - 
ингæнæн хорз зæхх, - 
мæ ристæ тагъддæр 
кæм кæной къаддæр... 
Ингæн нæу хорзæх, 
Уæддæр мын «хорз» зæгъ! 
26.11.1984 

©^г^ 20 ^^) 
ТЫХÆВЗАРÆНТЫ 
Фыдуаг тыхджын у; 
Фыдлæг - тыхджындæр; 
Тыхджын ныхджын у; 
Хъæздыг - ныхджындæр; 
Зæндджын - дæс хатты тыхджындæр, 
ахæм 
Цæвиттонæн дæр фæбæззы махæн. 
Мæгуыр та цауд у; - 
Йæ тох дæр - худæг. 
Йæ зонд фæлтæры 
Рæстдзырд, 
рæстуаджы. 
Уæлæрвтæм уадздзæн 
цъæх арт йæ удæй; 
Нæ бахъахъхъæндзæн 
уæддæр 
рæстаджы 
Фыдлæджы æмæ 
хъæздыджы судæй. 
26.08.2005 
«АДАМ ÆМÆ ЕВА» 
Ды - мæ Ева; 
Æз-дæАдам... 
Базондзынæ 
Ныр мæ ад ам! 
18.11.2000 

21 
* * * 
(... йæн) 
Дæ фæдыл къах-æмкъах цæуын, - 
Æнхъæлын 
хурау дæ хъæуын... 
Ды та мæ топпы æхстмæ лидзыс 
Æмæ дæ ронмæ дуртæ уидзыс. 
19.09.2000 
УАЛДЗЫГОН НАТЮРМОРТ 
Дидинджытыл уалдзыгон «арт» сирвæзтис, 
Уарди-къутæр тæфхъæдыл ныттыхст. 
Джыджынатæ урс къубæлттæ ивазынц 
Хуры рухсмæ, - 
Цин-уарзт сыл ыстых. 
08.2000 
* * * 
Хæст, 
Ныппырх кодтай æппæт дæр, - 
Царды аппæрстай фæстæмæ. 
Мауал æрцæуæд дæ фæд дæр 
Ацы фарнылхæст бæстæмæ! 
10.2005 
[Мæ чиныг «Ныфсы дзæнгæрæг»-ы 
редактор поэт Плиты Феликсæн) 
Мæ редактор, 
Дæ хæрзиуджытæ - бирæ! 
Æнусы бонмæ амондджынæй цæр! 
Дæ æрмдзæф макæд разынæд гæлирæй, 

22 
Дæ куыствæллæйттæ 
фарнимæ фæхæр! 
Уæлахиз нын - 
дæ курдиат, 
дæ тыхтæ! - 
Рæстылдзурджытæн 
не ’хгæныс сæ дзыхтæ. 
02.07.1990 
* * * 
Фæзты пуртийæ хъазынц адæм, - 
Хъазты н’ арынц æфсис... 
Мах та хырхæй тымбыл хъæдтæ фадæм, - 
Куыст нæ мæтаг ыссис... 
Цæй, фæуадзæм уал цъус нæ куыстаг, - 
Фенут голтæм мæ цæф!.. 
Кæннод зæрдæйы тымыгъ сыстад, - 
Хæцъæф фестадуæцъæф! 
26.04.1991 
* * * 
(М. -йæи) 
Иу маст мын ды скодтай, 
иута 
Скодтон æз мæхицæн... 
Фенхъæлдтон 
цæрæнбонты мын 
Мастæй нæй фæхицæн, 
Мин цинаг мæнæн схай кодтай, 
Иунæг та - дæхицæн... 
А ныр мын 
мæлæты бонмæ 
Цинтæй нæй фæхицæн. 
26-28.08.1993 

ТЪИРАСПОЛЫ 
А ныр алы мадьяры1 
Цинимæ йæ мад ыййары. 
Æмæ саби-гагаузы2 
Мад йæ буц хъæбысы узы... 
Фæлæ 
Иунæг-иу пъересыл3 
Дæр нæ баивин Тъерезы. 
У мæ удлæууæн Тъереза, - 
Я к ней полон интереса. 
ЧИУХЪÆЗНЫГДÆР? 
- Чи у ам хъæзныгдæр, - 
рахат! 
- Уый ды дæ, нæ фысым, ды: 
Дæ хæларзæрдæ, 
парахат, 
Алкæй хорз дæр дæ фæнды. 
Ис æдзух дæ цæхх дæ армы, - 
Никæмæй нæ дарыс хæс, 
Адджын у дæ салам, 
хъарм у, 
Дæ рæсугъд æгъдæуттыл хæст. 
Ды нæ бахæрыс дæ къæбæр 
Къуымы 
сусæгæй 
мыстау, - 
Кæс куыд баихсыд дæ къæсæр, - 
Уым - дæ фарны фæд 
фыстау. 
Уарзынц ахæм лæгты дзыллæ, - 
1> 2' * Мадьяртæ, гагаузтæ, пъерестæ - Приднестровийы 
кæйы цæрæг адæмыхæттытæ. 

24 
Скæнынц сын бæрцыт, 
бæркад. 
Кадджын лæгæн та йæ дзырд дæр 
У лæггад 
æмæ 
бæркад. 
Цæй, цы хъæздыг у Пилхаз та; 
Кæд æхцаджын у, уæддæр? - 
Никæд рахизы Ныхасмæ, 
Никæуыл зоны мæт дæр. 
Лæгтимæ йæ къæбæр адæн 
Никæд бахордта Лæгау. 
Уымæн æй нæ уарзынц адæм, - 
Уымæн æй хонынц 
«Лæгау». 
Уый йæ сыхбæсты 
куывдмæ дæр 
Никæд рацæуы хуындзау... 
Уый нæ сидзæрты куыдмæ дæр 
Райгæ бахъырны: 
«Хуыцау!..» 
Уый йæ фæллæйтæй куыдзæн дæр 
Никæд аппæрста йæ хай. 
Ахæм лæгмæ та нæ уыдзæн 
Бирæгъы хай дæр, 
гъай-гъай! 
Кæд йæхи фæнайы царвы, 
У уæддæр афтид йæ арм. 
Никæй барæвдыдта царды, - 
Никæй батавта йæ хъарм. 
Уæдæ, чи уыдзæн хъæздыгдæр: 

25 
Ды 
Æви Пилхаз-чъынды? 
Ды æппæтæй дæр хъæзныг дæ, - 
Никæмæй дæ хæсджын ды! 
10.08.2002 
КАРДЗЫД 
Азты ма нымай мæнгыл, 
Ма сæм кæс бæрзондæй, - 
Не сфидаудзæнис лæгыл 
Сонт митæ 
зæрондæй. 
Кæд фæхалас и дæ хил, - 
Нал фидауы карз дзырд. 
Худинаг кæны йæхи 
Схъæл ныхасæй 
кардзыд. 
23.02.2004 
НÆХÆДЗКЪОМ 
Ис нæ агъуыстæн хæдзкъом, - 
Рог лæг, 
Хонынц æй Хъуыхъуын. 
У æппынæдзух хæстхъом, - 
Уарзы алкæуыл хъуыр-хъуыр. 
Фæлæ 
иумæйаг хъуыддæгтыл 
Искæд батыхса, 
уый - нæй. 
Баузæлдзæнис æддæгтыл, 
Хи адæмыл та - зынæй. 

26 
Стæй сыгъдæгдзинадыл сыхы 
Мур дæр н’ ауды Хъуыхъуын, 
Æмæ афтæмæй 
йæ дзыхы 
Куы рыг бахауы... 
Куы - хъуын. 
08.01.2005 
Цин æмæ хъыджы цырагъ дæн, 
Уарзт æмæ фыдæхы ’хсидав. 
Уаз лæгтæн ныфсы цырагъ дæн, 
Сау тыхтæн 
сæ сæфтмæ сидæг. 
04.01.2005 
РÆУЧИ 
Ыссис дæ цард æгъуыз æмæ æнæ цин, 
Дæ цардхæтæнты нал зыны дæ нысан. 
Уыдтæ æдзух рæучи æмæ æнæ дин, - 
Æфсæрмы охыл 
не скъуырдтай дæ мысан. 
Дæ бартæ радтай тутт æмæ сæбæккæн, 
Дæ фæндаггæгтæ байуæрстай мæнгудтæн, 
Афтид голлагау 
баззадтæ тæбæккæй, 
Кæддæр та ма 
дæ худы бын лæг уыдтæ. 
14.11.2004 

ЭПИТАФИ 
Гæбæраты С. Е. цыртæн 
Фæкодтон а хæхты бæгуы цард, 
Мæ туг хъазуат куысты æхсыст. 
Хъæубæсты мын уыдис лæджы кад, - 
Фыс дæр мæ никуы зыдта ’схуыст. 
Мæ къухты зарыд фæрæт, хырх, 
Дзæбуг, пъæнæз æмæ лæгъзгæнæн. 
Мæ мигæнæн - æдзухдæр цыргъ... 
Æххуыс мын кодта уæлæ Скæнæг! 
Уыдтæн мæ адæмæн фæдисон. 
Хъæдæрмæгимæ уыд мæ куыст. 
Хæдзарон дзаумæттæ фæлдыстон, - 
Сæ кой сыхаг кæмттæм дæр хъуыст. 
Куыстдзагъд лæг, - бадомдта мæ низ, 
Фæцыдтæн ме ’нусон бæстæмæ... 
Ам нал ис низтæ, куыст, 
Ам нал ис рис, 
Ам ис æнцойдзинад æрмæст. 
* * * 
Де ’фсæрмæй æз афонмæ 
амардтаин саг дæр, 
Фæлæ ды мæн æфсæрмæй 
не ’рцахстай кæсаг дæр. 
Цæй, 
ныр ма цæуыл дзурæм, - 
хон мæ ныр æфсымæр... 
Хорз æфсымæр 
’фсымæрæн 
хъуамæ уа ныфсы мæр. 

©^^ 28 ^^^) 
Ныр цæхх æмæ донимæ 
Бахæрæм афтид дзул, 
'Рмæст 
кæрæдзи ма ’фхæрæм 
зæд æмæ лæджы цур! 
08.01.1990 
БАХУД-ИУДÆХИУЫЛ 
Царды цал хатты фæхиу уай, 
Басæтт уал хатты дæ хиуыл. 
Уадз... 
Лæг дæ, - 
Куы нæ дæ хиуа, - 
Чиуай, 
Бахуд-иу дæхиуыл! 
Фæлæ макæд су тæгъзæгау, 
Мадæр - сайд-ифтыгъд æрвайдæн. 
Дæ сæтæлæджы лæгъзæгау, 
Уæд кæй бахъуыдтæ æрвадæн!? 
Царды цал хатты фæхиу уай, 
Басæтт уал хатты дæхиуыл. 
Уадз... 
Лæг дæ, - 
Куы нæ дæ хиуа, - 
Чиуай, 
Бахуд-иу дæхиуыл! 
06.10.2005 

29 
ДЗÆНХЪАЙАУ СЫГЪДÆГ 
Маст, фыдæхдзинад бирæ нæ хæссынц, 
Дзыллæ цасфæнды ма суой мæсты, - 
Зондджынтæ ма фæстæ фæкæсынц, 
Зондджын не ’фтауы фарны цæсты! 
Бамбардзысты мæ зондджынтæ искæд, - 
С’ аргъ мын кæндзæнис хистæр, кæстæр. 
Æмæ фидæны бодзтæн(м) (?) мæ рыс кад (?) 
Гъеуæд разынид уарзт æмæ къæсæр! 
Мад Ирыстоны тыххæй æвдудау, 
Милмæ ’вæрдтон мæ уды-быгъдæг. 
Искæд знаджы раз систон мæ худ, ау! 
Дæн уæ разы, дзæнхъайау сыгъдæг! 
18.032011 
* * * 
Сом та мын критикæ 
ме стихтæ стигъдзæн, - 
Фараст цармы та сæ ласдзæн, - 
Гъе фæлæ 
мафенон 
ме стихты тъизгæ, - 
Уый мын æгæр уыдзæн мастæн! 
26.01.1985 
* * * 
Мад, 
Хо, 
Æрвадæл сылгоймæгтæ, 
Ус,- 
Хион, 
хæстæджытæй курын: 

[Ис ма сылгоймæгтæ, 
Фæлæ æргоймæгтæ 
не сты, - 
Нæ сыл фæччы дзурын!) 
Ут мын цæсгомджынтæ 
æмæ уæззæндтæ, 
Ут мын уæздан æмæ 
’гъдауджын. 
Макæд уæ бахъæуæд 
царды бæрзæндтæм 
хизгæйæ 
хин æмæ сауджын! 
Искæйты рог цардмæ ма ут хæлæгдзаст, - 
Ма ’руадзут зæхмæ уæ намыс! 
Ма ут рæузонд æмæ 
мауатхæрæгбаст 
хæдзæрттæм, - 
Уат мын æнæмаст! 
11.12.1991 
МАКÆ... 
Макæ, - 
Ма мыл ысу иттæг! 
Де æнæаик хъуыдиттæй 
сфæлмæцыд мæ уд, 
мæ зонд. 
Ацы диссаджы бæстæйы 
Ничи нæ зайы фæстейæ, - 
Алы нацитæ дзы хæрх. 
Ам 
йæ фыдæлты хъæстæйæ 
зилы алкæмæн йæ тæрх: 
Украинæгтæ, 
мадьяртæ, 

31 
Белорустæ, 
гагаузтæ... 
Ис цæсгомджын сылтæ бирæ, 
Фæлæ ды кæй гадза ус дæ?! 
Фæлæ 
ды кæй номыл калыс 
цъыф... 
Цы лæджы номæй кайыс, 
уый лæгу, 
æвихæргæфс!? 
Ау, 
куыд нæ фæуадзы уæфс 
уый æрвылрайсом дæ рагъæй!? 
Гъе, 
дæ дарæсы зынаргъæй 
уый куыд нæ хаты дæ сæфт?! 
Де ’ргъæу быуарæн йæ аргъмæ, 
Ды кæйдæр уырсыты саргъмæ 
Райгæ сæппарыс дæ уаргъ... 
0, уæууай, 
кæд уымæй лæг 
нæй, - 
куыдз дæр ма йæм хæлæг 
никæд бакæндзæнис... 
Гъе ’мæ 
Зæгъ, - 
куыд æмуат кæны демæ!? 
г. Киев 
02.12.1990 

32 
НЫХАС СÆНДОНКУЫСТГÆНÆГИМÆ 
Сæндонкуыстгæнæг, 
райгонд у дæ куыстæй! 
Дæ арфæгонд Зæххæй æмæ Хуыцауæй. 
Сæн чи уæй кæны; 
уый та ма, 
дæуыстæн, 
Сæнæй хуыздæр цы балхæндзæн æхцайæ!? 
11.11.2005 
СУДЗЫ,СУДЗЫ,СУДЗЫ... 
Судзы, 
судзы, 
судзы, 
судзы, 
судзы, - 
А планетæ 
’хсæвæй-бонæй судзы, - 
Арты фæздæг космосмæ рæмудзы... 
Судзы, 
судзы, 
судзы, 
судзы, 
судзы, - 
дурæвзалы, 
суг æмæ 
фæтæген, - 
туаггуыр уа, 
газ уа, 
æви 
атом... 
Судзæн æрмæг нал фаг кæны ’ртагæн, 
Æмæ 
Зæхх 
ныууазалдзыд, 
æруатон. 

^^ 
33 
^^§) 
Адæм! 
Адæм!! 
Мауал судзæм алцы, 
Цалынмæ нæ басыгътам нæхи дæр! 
Рухс фидæнмæ дард фæндагыл балцы 
Судзгæ стъалы не сбæздзæнисхидæн?! 
09.05.1981 
БАХАРДЗ КÆН ДÆ ХУЫНТÆ! 
Цалынмæ зæххыл дæ, 
уалынмæ дзы рацæр. 
Сау сыджыты хорзæй ницыуал ис мурдæр. 
Бахардз кæн дæ хуынтæ, - 
бануаз æмæ бахæр... 
Уыцы бæсты 
Мæй дæр нал фæкæсы, 
Хур дæр. 
19.12.2004 
* * * 
Хæрзиуæг тау 
Дæ цалынмæ дæ тыхыл! 
«Хæрзиуæгтау» - 
Гуырдзæй фысту дæ ныхыл. 
Зæххыл цæрынмæ ’рцыдтæ кæд, 
мæ лымæн, 
Уæд... 
зон æй, 
ды нывондгонд дæ 
мæлынæн! 
05.05.2005. 
з* 

34 
ХИ СТАУДЖЫТÆ 
Уæ бонæй уæ уа, гъе уастæн, 
Ботазтæ æмæ Реуазтæн, 
Кæд фиу нæ тухут æппæлынтæй, - 
Куынæ нæ хызтат æппæт рынтæй: 
Ысбыдтат, кæмдæр, фæйнæ тæсчъы... 
Фæзарыдыстут уæрирæтæ... 
Уæ нывондæгтæ хæдмæлтæ сты, 
Хæлд трактортау та - 
уæ лирæтæ. 
22.072001 
ЗÆРОНД КАВАЛЕРИСТ 
Зæрдæйы цæстæй ма уыны: 
[Цæвиттон æхсæв 
фыны) 
Йæ риуыл ордентæ зыны, 
Йæ зыгъар бæх - йæ быны. 
Хæцы тыгъд быдыры... 
Ызнаг 
Фæчъил, - 
йæ уд фæлыстæг... 
Ныууагъта комыаргъ хæзна, - 
Æфсургъ - 
зæринфæлыстæй! 
Кæй хъуыдис хъаугъатæ, 
хæрам, - 
Зæринтыл дзурæг чи уыд!? 
Зæринтæ хистæрæн - хæлар! 
Æфсургъ?.. 
Æфсургъ йæхи хъуыд! 
Ныр ыл йæ фырты-фырт ысбадт, 
Фæтæхы кæмтты уадау... 

35 
- «Хуыцау, 
мæ хъарутæ йын радт, 
Фæрнджынæй йыл цы бада!» 
15.02.1985 
КЪÆРНЫХ ÆМÆ РÆСТАГ ЛÆГ 
Къæрных 
йæ цæсгом дæр 
ныууæй кæны æхцайыл, 
Æмæ 
нæ тугвæллой хæры... 
Рæстаг, 
æгъдауджын лæг та 
феууæнды Хуыцауыл, 
Æмæ 
цæсгомджынæй цæры. 
20.07.1993 
РÆСУГЪДДЗИНАД 
«Красота спасет мир» 
Рæсугъддзинадæн байтындзæм нæ дуар; 
Рæсугъддзинадæн айгæрдæм фæндаг; 
Рæсугъддзинад - 
нæ зæд æмæ нæ дзуар; 
Рæсугъддзинад - 
нæ царды рухс фæнд, 
уаг. 
Рæсугъд хъуамæ уа не сныхас, нæ худт дæр, 
Рæсугъд хъуамæ уа 
н’ адзал уа, 
нæ цард. 
Рæсугъддзинадæн сисæм-иу нæ худ дæр. 
Рæсугъддзинадæй бахæрæм-иу ард! 
04.08.2002 

36 
КАВКАЗ - ЦÆРГÆС 
Кавказ - цæргæс. 
Йæ систæ ’рттивынц дардмæ. 
Йæ фæрсты Ир - дыууæ базырау тыгъд. 
Кæдæмтындзы: 
Мæлæтмæ 
æви 
Цардмæ, - 
Кæдæм, цымæ, 
йæ тахт æмæ 
йæ лыгъд?! 
29.102002 
КУВЫН 
Кувын Зæххæн, 
Кувын Хурæн, 
Зæдтæй иу хæрзиуæг курын: 
Арв сыгъдæгуа, 
Дон - рæсуг, 
Дуне - дидиндзаст, - 
рæсугъд, 
Дзыллæ 
фарн æмæ куысты ’хсæн 
Фаг кæрæдзийыл куыд тыхсæм! 
Хæсты мауал кæла туг! 
Сабыр, уарзтæмхиц уа дуг! 
24.06.2003 
ТИБАГ БÆХГÆС 
'Ризæр... 
Рæгътыл 
'Ртæры бæхты 
Бæхгæс ныр. 

37 
Стыр уырдыджы 
'Ллыджы рыджы 
Фенкъуыст хуыр. 
Лæсгæ хуырыл 
къах фæбыры, - 
Бæх - мыр-мыр...бауром сæ; 
Баиргъæв сæ 
марадз, ныр! 
-Тпррры! - 
кæны ма бæхгæс, - 
-Тпррры!!. 
Фæлæ рыджы 
хус æллыджы 
Къах быры. 
Бæхты рæгъау 
Комы хъуыры - 
Быртт-быррытт... 
Дойнаг цæндтыл, 
Къæйты цъæлтыл - 
Хыртт-хыррытт... 
Бæхгæсы дæр 
бæхты ...тыл 
сайы къах... 
Æмæ 
уæлæ 
арвы цъæхы 
Цъах-цъах-цъах: 
Сæрсæфæнæй 
бæхты рæгътæм 
атахт лæг... 
А сæрхъæны 
чи баххуырста - 
Нæу бæрæг. 
30.112003 

38 
ХУС РÆСТÆГ 
Дымгæ мигъты нæ арвæй фæсырдта, 
Æмæ сцæнд ысты уартæ æрвгæрон... 
Мæр ныскъуыдтæ, - 
зынг хур æй фæсыгъта, - 
Фæлæ 
нал цæуынц мигътæ æмгæрон. 
20.06.1993 
* * * 
Нæ Цæдис чи фехæлдта, уымæн 
Мæрдты удхæссæг суæд йæ лымæн, 
Цæмæй йын сæппара йæ уд, 
Ыстæй йыл чифæнды кæуæд! 
04.06.1993 
* * * 
Ныр фенын сау диссæгтæ арæх, - 
Уæууай, - 
цытæ уромы а зæхх! 
Хъуымыз нæма басур сæ былтыл, - 
(Фыды бар нал цæуы йæ фыртыл) 
Дзæбæх дæ «’ррæвдаудзысты» афтæ, 
Сæ разæй ма тæхдзынæ «кафгæ»... 
Дæ рагъ дын скæндзысты дæвдæг, 
Хъæр кæн, - 
«нæ фехъусдзæн» дæу лæг... 
Хæцæнгарз нал зоны фæрсын, 
Æмæ 
«фæирвæза» - 
тæрсын! 
05.06.1993 

39 
ЭПИТАФИ 
(К. В. ингæны цыртыл бафыссынæн) 
Гыццийы зæрдæ, мауал риз, 
æгъгъæд у! 
Баба, ныууадз дæ сагъæстæ мæ сæфтыл! 
Мæ хивæнд зæрдæ сау фыдтæй æлгъæд у, 
Фæлæ хъæцын мæ рыст æмæ 
мæ цæфтыл... 
Æнгузæн, дам, йæ сæттæг у йæ апп... 
Уæззау фарстæн 
уæззау вæййы йæ дзуапп. 
09.08.1993 
ФЕСÆФТОН МÆ ЦАРД-ХИОНЫ 
Фесæфтон мæ цард-хионы, - 
Бандзæрстон ыл авдсионы. 
Бадардтон ын ронг-бæгæны, 
Гъеуæдæй æрвонг нæ кæны. 
Бафтыд, зæгъынц, карз нуæзтыл, 
Систа къух йæ царднывæстыл. 
А ныр, дам, цъæх нозтæй хуыздæр 
Ницы хоны ацы бæстыл... 
Фесæфтон мæ цард-хионы, - 
Бандзæрстон ыл авдсионы! 
10.06.2008 
БАЙТАУ ФАРН ÆМÆ ÆГЪДАУ! 
Хъулæттæ у, зебрæйау, нæ цард, - 
Сау æмæ дзы урс кæрæдзи ивы. 
Фæлæ тар нæ хæссы, мæ бон, дард, - 
Фарны хуызты арвырон æрттивы. 

©^^ 40 ^^§) 
Уæдæ байтау фарн æмæ æгъдау; - 
Фарн æмæ æгъдаугæнæггаг фидынц, 
Кæд нæ дуне нал зынид сыгъдау, 
Кæд нæ уаджы ’рбынат кæнид фидыц! 
07.06.2008 
* * * 
Цæй, ма ’фхæрæм нæ фыдæлты! - 
Сæ тохы калд туджы ’рхæмты 
Нæ тырыса ныссырх. 
Дымысдæрты къæрццæмдзæгъдæй, 
Фæлитойты 
мæнгæппæлдæй 
Ыстыр Цæдис ныппырх. 
01.10.2007 
РÆНХЪОН ЛÆДЖЫ ГАКК 
Цæй, цы ма дæ ’фхæрон дардыл? 
Стæй, куыд раппæлон Зæххонæй? - 
Сразы лæг рæнхъоны цардыл, 
Уæд 
ныммæлдзæнис 
рæнхъонæй. 
23.11.2009 
МАХÆРДЫГОН ПОЭТЫ САГЪÆСТÆ 
Зæгъынц, 
дæ цард дæр, дам, у цард, 
Дæ куыст дæр, дам, у куыст... 
Хæлцы фаг дæр, - 
хæрын уын ард, - 

*1 
Нæма кæны мæ мызд! 
Æппынæдзух мыл сагъуынд хæс, - 
Мæ хъуырмæ дæн хæсты.,. 
Мæгуыры цард дæ сæрмæ хæсс, 
Хъæздыгмæ кæн мæсты... 
- Æххормаг лæг хуыздæр кусы! - 
Æмбисонд мын - сæ хуын. 
- Къуырма лæг та 
хуыздæр хъусы! - 
Рæтъузæгау зæгъын. 
Поэт куы дæ, 
Дæ гонорар цы фæкæныс уæдта?! - 
- Мæ го-норар? 
Мæ гоно-рар... 
Мæ го-но-рар... 
Мæ гъа! 
Субсидитæй, дам, цух ыстæм, - 
Æнæаргъæй, дам, кус! 
Нæй сомы аргъ нæ зын куыстæн, - 
Кæнæм, цыма, лæх-мус! 
Цæй гонорар?! 
Дæ хæстæ дзы 
кæд бафидай - Хуыцау! 
Нæ бауырндзæн дæ хæстæджы 
Кæй нал дæм ис æхца. 
Куыд нæ дæ ис нæ мæт?! - 
Мæ ног чиныг гуырахстджындæр 
фæуыдзæнис, бæллын, - 
Мæ ныфсы хох, 
Мæ ахсджиаг, - 
Дæумæ бæлгæ мæлын! 
Фæлæ та мын, 
чъырттым цъиуау, 
Куы разындтæ чысыл... 
Фæджихта дæн: 
-Æппын 
циу, ау!.. 
Цы сыл æрцыд, 
цы сыл... 

42 
Куы нæ та сдæ мæ дарынхъом, - 
(нæ дын бантыст рæзын!) 
Мæ гонорар мæ арыхъхъ у, - 
Ыссæдз аз та мæ - зын! 
Ныффæраз та, 
Мæ уд-хæстæг! 
Хæс хæсы фæдыл ис!.. 
Цъыззыкъуылых - мæ удхæссæг, - 
Кæмæ ’вдисыс дæ рис!.. 
Зæгъынц, 
кæмдæр 
фæсарæнты 
Ыспонсортæ дæр ис... 
Нæу ахæм бæстæ ссарын зын, - 
Уым акалис дæ хъис. 
Дæхи зæххыл æгонор дæ, - 
Дæ зæрдæ йыл ысив! 
Фæлидз æмæ гонорартæ 
Милуангæйттæй ыссив! 
Мæнг фынтæ сты дæ хъал фынтæ, - 
Нæ хорз поэт, Гæгуыдз! 
Ирон поэт кæм бахъуыдис? - 
Фæлдыст ын уæт мæ куыдз! 
15-18.03.2001 
* * * 
Ма схъау дæ фындзæй цъæх арвы, - 
Рог куысты ма акæн фæд. 
Ма ленк кæн сой æмæ царвы, 
Хидæй сæ не ссардтай, уæд. 
13.12.2004 

43 
ДУДЖЫ ФÆЛИВÆНТÆЙ 
Тутсæр, сау тæппуд, хъæбæр тыл 
Бафсæст, - 
Нал зилы къæбæртыл. 
Фæлæ карз тохты хъæбатыр 
Басаст, - 
Нал дзуры йæ бартыл. 
08.01.2005 
ФÆДОН-ФЫДÆЛ 
Æз сæ фæдон дæн фыдæлтæн, - 
Хорз фæдонæн хъуамæ сбæззон! 
Æз 
фæстагæттæн 
фыдæл дæн, - 
Хорз фыдæлæн хъуамæ сбæззон! 
02.05.1990 
* * * 
Хъуыды цин-къуыбылойы тухы, 
Райы, - 
уд нæ зоны рис, 
Æмæ 
уæлбылмæ æнтъухы 
Сагъæсты уæрдоны сис. 
30.12.2003 

44 
ЦÆСТМÆДАРÆН ИУ КÆМÆНДÆР 
Фыдзæрдæ лæг, 
куыд æвзæр дæ, - 
Куы дын уаид куыдзы зæрдæ, 
Тæхуды дæм дæ фыдзæрдæ дæр 
бакодтаид, уæд. 
Дзæнгæрджытæ ныццагътаис, - 
«Хæлар лæг дæн!» - нын загътаис, 
Æмæ 
зæххыл ныууагътаис 
Дæ кады ном, - 
дæ фæд. 
26.11.2005 
НЫХАС СЫЛГОЙМАГИМÆ 
Цы диссагдæ! 
Цы дæ сфæлдыста ахæм?! - 
Уырзыйас дæр дæм фау æрхæссæн нæй. 
Дæ æрдзы сконд фырдисæн баззад махæн, 
Дæ бакастмæ 
ныффæлурс вæййы мæй. 
Дæ цæстæнгас - 
зæххон цардæн йæ фидыц. 
Ды æмæ хур æмсæртæ ыстут, 
зон! 
Зæххон цардæн æдзухон хъалон фидыс. 
Сылгоймагхуру, 
У нæлгоймаг дон. 
Мæру сылгоймаг, 
Лæг - тауинаг, æрдон... 
Æнæ дон мæр ныххус уыдзæнис цадæг, 
Æнæ мæр та нæ сывзæрдзæнис тау. 
Æнæ хур 
цардæн 
атæхдзæн йæ уадæг... 

45 
Гъе уымæн дæм нæ хæссæм мур дæр фау. 
Фæлæ уæддæр, 
лæг тауинаг у - 
зон æй! 
Æмæ, зæгъгæ, нæ равдыста йæ ард, 
Уæд а зæххыл, 
Æнæ Хур æмæ Донæй 
Нæ сывзæрдаид 
никæдбонты 
цард. 
08.10.2002 
ЗЫМÆГОНХЪÆД 
Æвæдза, диссæгтæй дæ хъæд, 
Фæззæг, - 
фынæй куы ’рвæййыс, уæд! 
Чызгау дæ акæны бæгънæг 
цъæхирдгæ. 
Митын хъæццул дæу 
æрныуæрды, 
æмæ зымæг 
дæ хъармы, 
Афтæмæй дæ равг 
Ысвæййы тар 
æмæ 
тызмæг. 
05.12.1990 
МÆГУЫРЫ БÆЛЛИЦ 
Экспромт 
Ма ’нхъæлмæ кæс фарны дугмæ, ■ 
Ма-иу бафæзм мæн. 
Уый фæлтау дæ мæгуыр цардæн 
Исты фæрæз кæн! 

©^^ 46 ^^ИЗ) 
Нæй ыссарæн а фыд-дуджы 
Амондæмæ кад. 
Бирæгъты дугæн ма цъус дæр 
Бафæразæм кæд, 
Уæд ныссæтдзыстæм йæ астæу 
Сау залымæн мах, 
Æмæ та æмзондæй размæ 
Исдзыстæм нæ къах. 
Разæй та Сæрибары дуг 
Рарттивдзæнис ног, 
Æмæта 
Нæ ирд нысанмæ 
Атындздзыстæм рог. 
16.10.2005 
(Рохæфсымæры ингæныуæлхъус) 
Ничи самадта цыртдзæвæн 
Знаджы зæххыл, - 
ам, 
сымахæн, 
Æмæ та уæ абон хъуамæ 
Ног базæты тыххæй скъахæм... 
ГДР 
05.1964 
* * * 
Хæххон цæргæс нæ фидауы æнæ тых, 
Хæххон лæгау... 
Хæххон лæг та - 
æнæ сых. 

47 
МА ЗÆГЪ 
Мазæгъ: 
- Никæмæ бахъардзæн 
никæдбон дæ рис!.. 
Ис зылынгæнæг, 
фæлæ дзы 
растгæнæг дæр ис. 
18.062011 
ХИ КАД НЫГÆНÆГ 
Исты сфæлдыстай, 
уæд, 
каркау, 
Дис,- 
хъуыдитт-хъахъа цы кæныс?! 
Гени фест... 
уæддæр дæ намыс 
удæгасæй ды ныгæныс! 
Дæ поэт, 
æви нывгæнæг 
Ма су 
хи кадæн ныгæнæг! 
03.04.2011 
ДЗÆНГÆРÆГ ЦÆГЪДÆГ 
Хъæуы аргъуаны дзæнгæрæг 
Цагъта бонрæфты 
цæгæр лæг, - 
Уарыд зæгъ, æви 
дзæгæрæг 
Кодта хур, 
Уæддæр æй цагъта. 

©^г^ 48 ^^) 
Фæлæ дзæнгæрæджы хъæрмæ 
Комæй ничи лыгъд фæдисы, - 
Мæнæ раст, цыма, æдзæрæг 
фæцис ком, - 
Æфтыдта дисы! 
Дзуары лæг мыййаг, нæ уыдис, - 
Уæд- 
хæлæгæй дæр æм кæс, - 
Фæлæ ахæстæй лыгъд лæг. 
Ам, Хуыцауы раз 
йæхæс 
Кодта 
алыбон æххæст. 
Иста иунæг сом цæгъдæггаг, 
Гъеуæддæр ма йæм сæ цæст 
хаудта бирæтæн, - 
Дзырдтой: 
- «Уркæ амондыл фæхæст?!» 
01.03.2011 
АТАХТИС МÆ ИВГЪУЫД 
Атахтис мæ ивгъуыд, - 
Зæддоны йæ бадæн! 
Уыд йæ хъыг ызнагæн, 
Уыд йæ цин æрвадæн. 
Фидæны тыгъдады 
Агурын æрвайдæн, 
Гъе, фæлæ ма уый дæр 
Ц’ агурын, - 
Æрра дæн! 
'Нæ ивгъуыд къæбæр дæр 
Нал хæрын ныр адæн. 
30.07.1993 

(СТ^ 
49 
>^© 
СÆРДЫГОНÆХСÆВ 
ЦАДЫ БЫЛЫЛ 
Уæлдæф байдзагис озонæй, - 
Дон цæппузыртæ кæны... 
Лидза^м цады былтыл 
гомæй. 
Худыс, 
хингондау, 
мæныл. 
Ныр цæуыл худыс - куы зонин!? 
Æз - бæгънæг, 
Ды дæр - бæгъæгуыр... 
Цæй, 
æгъгъæдхудту!.. 
Мæ боныл! - 
Загътай: 
- Худынæн дæн гуырд! - 
'Васт нæхи нывзылдтам доны, 
Дон-уæлцъарæй схаудта уæфс... 
Ды-уæлдонты... 
Æз -уæлдонты... 
Ды - кæсаг, 
Æз - мæнæ хæфс. 
Хатын - 
Нал у ленк дæ бон дæр, - 
Д’ аууон уылæнтыл нытътъæфс. 
Стæй, 
цыма, 
фæуазал дон дæр... 
Кæс, - 
цæстæнгасæй мæ фæрс! 
- Фаг дын... 
Мауал ленк кæн! - 
курын. 
Нæй, 
нæ дæм хъары мæ дзырд. 

Загътай: 
- Нал мæ хъæуы сурын, - 
Ленккæнынæн дæн æз гуырд. 
Бацъелф та кодтон æмбойны 
цырд-цырд; - 
скодтон дæм сæнт гæпп... 
ног та ’рбайсæфтæ дæлдоны, 
мæнæ 
раст, цыма, - сæмсгæф. 
Старстæн... 
Ныр ды мæн куы фенис!.. 
Былмæ сарæзтон мæ ных... 
Уæртæ донгæрон ысхъен ис 
Де ’ндæрг, - 
аргъæутты къæйных! 
Рахызтæн æмæ дæ сурын. 
Лидзыс - 
раст цыма сæгуыт... 
- Малидз!.. 
Мауал-ма лидз! - 
курын. 
Дзурыс: 
- Лидзынæн дæн гуырд! 
Сур мæ! 
Раййаф мæ! 
Æрцахс мæ 
Æмæ ацы ’хсæв дæу дæн! 
Æтт! - 
Цæргæсау стахтæн фахсмæ... 
Ныр дæ разæй дæр фæдæн! 
24.07.1985 
МÆ ИР, ДÆ УАРЗТ МÆ ТУДЖЫ ИС 
Мæ чысыл, фæлæ хуры къæртт, 
Мæ уарзон къуым, мæ Ир! 
Дæуыйас цин, дæуыйас мæт 
Зæххы цъарыл кæм и?! 

51 
Мæ риу дæ хурæй хурджын у, 
Мæ арм, дæ зæххау - тæвд. 
Мæ Ир, дæ уарзт мæ туджы ис, - 
Мæ цард æнæ дæу - сæфт! 
ГДВ1965 
* * * 
Ех! Мыййаг, куы нæ дæн Моцарт, - 
Зæлтæй уын ыскæнон монц’ арт! 
Фæлæ байхъусут мæ дзырдтæм, - 
Бадгæ м’ алывæрсты цырддæр! 
Цардæй уын æрхæссон «аргъау», - 
Тахт мæ сæнтты фæстæ маргъау. 
Ахæм диссаг уын зæгъдзынæн, 
Уа ыстыр цинаг зæндджынæн, 
Уа æнæсæртæн хъыджы хос, - 
Уадз, рæхойæнт сæ мæ ныхас! - 
ДИАЛОГ ХУЫЦАУИМÆ, ГЪЕ ТА - 
МÆГУЫР ФЫНТÆЙ ХЪАЛ У 
1. Фыны. (Диалог Хуыцауимæ) 
- Хуыцау, радт æхца! 
-Цас? 
- Цас фылдæр, 
уыйас-хуыздæр! 
-Айс!.. 
(Мæгуыр, дам, фынтæй хъал у.) 
-Уас... 

2. Æрдæг фынæйæ. (Диалог, хæс дзы чи дары, уыцы лæги- 
мæ). 
- Гъей, Хыдыр, 
райхъал у! 
Кæсыс - хуыссæг дыл куыд нал хæцы 
дæ хæсты мастæй!.. 
- Гъыы?!. 
Фынæй кæнын дæр мæ нал уадзут 
мæуды растæй?!.. 
- Мæ хæстæ мын бафид, 
æгъгъæд дын у расай-басай!!. 
- Цыыы?!.. 
Ме ’хцатæ мын хъуамæ байсай?!. 
(Фæгæпп ласы æмæ хъæр кæны тарстгъуызæй:) 
- Гъей, адæм, 
стигъынцмæ... - 
Баххуыс мын кæнут!!! 
11.11.1982 
СТЫРДОН 
Арв, ныхъхъус-ма! - 
Зары Стыр дон, 
Алы ’хсæв дæр, 
Алы бон дæр. 
Тымыгъты нæ дары мурмæ, - 
Бафæзмæд æй алы дон дæр! 
14.12.1964 
ГДР, пос. Кохштедт 
МАДЫ КАДÆН 
Бæгуы, 
тæхудыйаг дæ, Мад, 
Зæххыл дæуæй фылдæр кæй уарзынц! 

53 
Дзыллæтæн алкæм дæр 
дæкад 
дæ номыл 
гаджидаутæ уадзынц. 
17.12.1964 
ГДР, пос. Кохштедт 
ФАРСТ ÆВИ УАЙДЗÆФ? 
(Ирыстоиæи) 
Æндæр мæ цы домыс? 
Хъæстаг нæ кæмæ ц’ ис? 
Гуырдзиаг лæппуйæн, - 
Дæхæдæг æй зоныс, - 
Дæ дзидзи, йæ тугау, 
Хæрзадджын кæй фæцис! 
25.11.1974 
ФÆЛÆУУÆМРÆВДЗ! 
(Г.И.) 
Сыл бирæгъимæ тохкæнын зын у 
Фæлæ дæм иугæр сусæг-æргом хъавы 
хæрынмæ, - 
йе знæт фезмæлдыл зыны, 
Уæд не ’мбæлы рæстæг æдзæлгъæд сафын: 
Иæ гадза сæр ын æндзарæнæй нæм, 
Йæ цæстыты йын судзгæ цæхæр бакал! - 
Кæд аласид йæ сау бырынкъ мæрдтæм 
æмæ ныссæфидхинтимæ, 
æнаккаг!! 
28.06.2005 

©^^ 54 ^^ 
СÆФТЫ ДУГ 
Нæ дзыллæ бафтыд фыдмастыл, - 
Нæ зæдты æмсих - фыдбылыз; 
Нæ зондамонæг - фыдуаг сыл; 
Нæ ныфсы кæстæр - фыдцъылыс; 
Нæ ахуыргонд лæг - фыргæвзыкк, 
Нæ абырæг та - фырбонджын... 
Кæрæдзийы хурх æргæвдынц 
Æмзонд æмæ фыдзæндджын. 
Нæ тæрхы дæсны - куыстагур, - 
Йæ фæндаг алкæм æхгæд у... 
Заводу, 
фабрик, 
куыстуат у 
Нæ хъæзныджытæн æлхæд у. 
Фæсхуым «ело»-йау нæ сæртæ 
Тымбыл къухæй-ма фæхойæм, - 
Дæнгæл у мастæй нæ зæрдæ, 
Нæ дуг - цыргъ хъама, 
æхойæн. 
Уыдис мæ музæ цыкура, - 
Мæ хъуыдытæ мын фæлыста. 
Лæг ма дзы а ныр цы кура, - 
Кæйдæрты уый дæр фæзмыдта... 
Ныр ма нын царды цы баззад, - 
Кæй ма бахъуыдис мæ худ дæр!? 
Фæлæ уæ фидæн цы бæзза, 
Æуый уын фестæд мæ уд дæр! 
08.01.1997 

55 
МÆ ХЪАХЪХЪÆНÆГ ЗÆДМÆ 
Базон мын Хуыцауы фæнд мæ бæсты: 
Стъæлдзынæн цы галуаны, цы къæсы? 
Царды рухс кæм ахуысдзæн мæ цæсты? 
Стæй мæм уым- 
Мæрдтыбæсты - 
цы кæсы? 
06.04.2008 
Мæ фыдгул, 
фæцин кæ, - 
Мæ уаг мыл кæуы: 
Фæлмæцыд дæн цардæн йæ циркæй. 
Æз нал хъæуын никæй, 
Æрмæст ма хъæуы 
мæн табæт - 
Хъæдæй, 
кæнæ 
цинкъæй. 
08.082009 
УÆЛХОХТЫРСЫИЫ 
Кæс!- 
Лæгæрды мигъты мæй. 
Æрдзу тарф... 
Уæлхох - 
Тырсы. 
Къæс... 
Зæххыл нын амонд нæй, 
æмæ 
лæг хæрдмæ бырсы. 
08.2002 

©^=^ 56 ^^) 
* * * 
(Ме ’рвадæятæн) 
Дуне мах хъæуы, - 
гормæттæ, - 
Сагъуыд ыстæм хæстыл! 
Рацæрыны фадат раттæм 
Ирæн дæр йæ бæстыл! 
25.09.2002 
* * * 
С.. æн) 
Æтт! - 
Дæ цины хъæр хъуыстаин! 
Бантыстаид дын цæрын... 
Уддзæфæй дæр дæ хызтаин. 
Туджы хъалон дын фыстаин, - 
Ард Хуыцауы раз хæрын! 
11.2002 
* * * 
Ног, Къоста, дæ гуырæнбонмæ ’рцыдтæн, 
Фæлæ не скодтон цухъхъа, 
бæрцытæ... 
Æз ныффыстон æмдзæвгæ дæ номы бæр-цытæн, 
Æмæ кувын мæ сæрæй ам Нары сыджытæн, 
Стæй уæд пъа кæнын, гени, 
дæ цыртæн! 
2009 

57 
* * * 
(Мæ редакцигæнæг коллегæтæм) 
Табу - не скæнæг Хуыцауæн! 
Ма сайут уæ фæдыл мæн. 
Æз уæ надвæдтыл нæ цæуын, 
Ис мæхи фæндаг мæнæн! 
ДОНИВЫЛД ДЗАУЫ КОМЫ 
Саха къæвдатæ уарыдис; - 
Кæмтты нал цыдис Леуахи. 
Доныл ахизæн нал уыдис, 
Ласта сау лакъон йеуал хид. 
25.04.1996 
Хохæн цахæм у йæ уырдыг, 
Ахæм у йæ хæрд. 
Арф, уæзгæдæр у кæй хъуыды, 
Арфдæруйæфæд. 
Лæг, хорз-æвзæр куы нæ фæлгъауа царды, 
Уыдзæнисуæд 
йæ раст дзыллæйæ 
тарды. 
Йæ цаудыл ма куы даутæ кæна дардыл, 
Уæд ын æрвад дæр 
не скæудзæн йæ мардыл. 

©^> 58 ^^) 
Куыд ма дæм бакувон, Хуыцау?! - 
Цæуын дын алы бон хуындзау, 
Уæддæр мæ лæггæдтæ нæ уыныс, - 
Цæрын дæ фæскъæсæр куыдзау. 
ÆМБÆХСТ УАРЗТЫ МИНИУÆГ 
Цас арфдæр бамбæхсай дæ уарзт, 
Кæндзæнис уыйбæрц уый тыхджындæр, 
Æмæ дæ нал домдзæнис фарст: 
«Лæппу 
цæуылнæ дæ ныхджындæр?» 
09.02.1993 
* * * 
Скодтой мын мæ алывæрсты сау быру 
Гъеуæддæр 
мæ зæрдæйы уаг 
сабыр у. 
Чи хъавы мæ фесафынмæ, 
уыдонæн 
Хæрамæй сæ масты дзæкъул 
сау быр у. 
13.03.2009 
* * * 
Мадзура у стыр маст. 
Мадзура у стыр уарзт. 
Сабыр вæййы стыр дон 
быдыры, - 
нæ Сырдон. 
12.03.2009 

59 
Æз Мæлæтимæ хъазыдтæн хъулæй 
арæх, 
æмæ йыл кодтон тых дæр, - 
Истон цавæрдæр хъарутæ Хурæй, 
Хур мæ ’фсæста 
мæнæу æмæ хорæй. 
03.08.2009 
СТÆГ-КАУ ÆМÆ ÆНÆСТÆГ 
(Уыци-уыци) 
Талынг кæртæн - Ыстæг-кау. 
фæскау бады Æнæстæг. 
Кау, хæлцæгты, 
лыстæггай 
æууæрдынæй ныммæстæг. 
Æнæстæг дæр кæм сафы 
зæфцыфыдæй йæ рæстæг, - 
Нæ хæлцаг нын фæхафы 
нæ ахсæнтæм 
æууæрстæй. 
Куы бакæны Æнæстæг 
йæ бæрны куыст æххæстæй, 
уæд нын нæ цин, 
нæ хъæстаг 
фæныв кæны 
ныхæстæй. 
12.12.2009 

©^^ 60 ^^) 
ЦЪУС, ДАМ, У - НЫХЪХЪУЫДЫ 
КОДТАÆМÆ... 
(Фелъетоны бæсты) 
Куысты фæлмæн къæлæтджыны бадт, 
Гауызтæй фæлыстуыдис йæ астæрд... 
Къæсæрыл - гæртамдæтджыты рад... 
Цъус, дам; у - 
ныхъхъуыды кодта æмæ... 
Диссаг нæу! - 
æгæр хъыг æм фæкаст. 
Иу «Волгæ» йын куысты уыдис, 
иута 
Хæдзары уыд, - 
стыр магнатау раст. 
Цъус; дам; у - 
ныхъхъуыды кодта æмæ; 
Диссаг нæу! - 
æгæр хъыг æм фæкаст. 
Галуанау хæдзар ныззылдта дардыл; 
Царæй йæм дзæнхъацæст люстрæ каст. 
[Махтау дын кæм архайдтаид раст!..) 
Цъус; дам; у - 
ныхъхъуыды кодта æмæ... 
Диссаг нæу! - 
æгæр хъыг æм фæкаст. 
Дачæтæ йын денджызты был аст уыд, 
С’ аразынæй н’ асастис йæ астæу! 
Цъагъуерæй йæм арвы айдæн разынд... 
Цъус,дам,у- 
ныхъхъуыды кодта æмæ... 
Закъоны лæг балæууыд йæ разы. 
Бады ныр йæ зылынджыны бандоныл, 
Азтæй, дам, дын авæрдзыстæм аст!.. 
- «Уанцон нæу!» - 
ныббогъ кодта ’мæ адоныл 
Не сразы ис- 
бирæ йæм фæкаст. 

61 
Куыстуарзаг лæг фæцæры бирæ, - 
Йæ расты Скæнæгæн - бæркад! 
Цæгъды æмæ 
цæгъддзæн мæ лирæ, - 
Кæндзæнис кусæгæн бæр-кад. 
15.10.2005 
* * * 
Цард нæ иувæрсты лæууыдис, 
Кастæн æм, - 
мæ цард нæ уыдис... 
Кæд дæ цард уыдис, мæ лымæн, 
Уæд... 
æвгъау куы дæ мæлынæн! 
14.10.2005 
МÆЛÆТ - ТЕРРОРИСТТÆН! 
Нæй террористтæн бадт зондæй æмбарæн, - 
Мæлæты тæрхон - 
абырæг, 
лæгмарæн! 
Хæрзиуæгимæ сси фыдæх æмарæн, 
Æмæ йæ иугæр марынц, 
Уæд-иу сæ 
мах дæр 
марæм!! 
11.2005 

@^^ 62 ^^) 
НÆ ИУÆЙ-ИУ ÆМВЫНГОНТÆМ 
Уарзут фынг, 
фæлæ 
нæ хъæуы 
Матаутхæрам! 
Мæн 
æмвынгонтæ 
нæ хъæуы, 
Мæн хъæуы 
хæлар! 
2004 
Сарабукъ 
НЫМАЙМÆНДЫ! 
(Иу кæмæндæр) 
Дæхи хуызæн куы нал дæ ды; - 
Сылгоймаг дæ, 
æви 
гæды?! 
Уæддæр ма мæн 
зæгъын фæнды: 
- Нымай мæн ды! 
- Нымай мæн ды!! 
Цавæрдæр маргъ хæры кæндыс 
æмæ йынтайы... 
Ма кæн дис, - 
нæууымæн марг. 
Мæнта дæуæн 
зæгъын фæнды: 
- Нæма дæн мард, - 
нымаймæнды! 
Нымай мæн ды!! 
05.03.1982 

63 
ЭКСПРОМТ 
Мæнæ ацы хорз лæппуты æз 
Уарзын 
æмæ 
уарзынц уыдон мæн, 
Сты Ирыстонæн 
йæ кад, 
йæ хуыз, 
Нард хæрынц æмæ 
ныуазынц сæн. 
Тонын фырмæстæй 
æз 
сæ ныхæстæм, 
Фæлæ сæ уарзын, 
æмæ фæразын. 
Цхинвал. Кафе «Райсом» 
16.11.1977 
ХÆЛАР ДЫН НАЛ ДÆН ÆЗ 
«Хæлар», 
дæхимæхиз! - 
Хæлар дын нал дæн æз... 
Рæузондæй судзгæ уарзт 
мæн раууатмæ æркодта; 
Æз уарзтон дзыллæты, 
Æз уарзтон дуне, 
цард; 
Æз уарзтон дæу, 
фæлæ 
Фæсайд дæн уарзты æз. 
Зæгъ-ма: 
Кæд чи уарзта, дæуау, мæн та?!.. 
Зæгъ-ма: 
Кæд чи ссардта 
зæххыл мæ ном та?!.. 

64 
Ды??! - 
Нæ! 
Нæ мæ уырны; 
Ды сайыс, - 
дзурыс мæнг!.. 
Мæн уарзта а зæххыл 
Æрмæстдæр сагъæс, 
мæт... 
Мæн мысыд а зæххыл 
æрмæстдæр талынг мæр, 
Æмæ ма, 
чизоны, 
мæ номы стъалы дæр. 
Фæлæ ды никæд нæ!.. 
Æргомæй дзурæн ис: 
Хæлар дын нал дæн æз, - 
Дæхи мæхиз!.. 
«Хæлар»... 
Дæхи мæхиз!! 
24.08.1962 
Сарабукь 
ЦХИНВАЙЛАГ ТАЛЫНГ УЫНГТЫ 
Уый мæ фæрсты чи ахызт нæ уынджы? - 
Къаблукты сæртæг къæрцц-къæрцц мыл хъуысы. 
Духийы тæф ауадис мæ фындзыл. 
Адард кæны... 
Духийы тæф сысы. 
Машинæ йæ фæрсты цадæг хилы, - 
Уарзты Амур агуры йæ милы. 
Фарæты рухс чызджы синтыл зилы... 

65 
Цæй, цы зæгъон! - 
Атахтис мæ рæстæг, 
Нал акæсын зæдтæн дæр сæ фæстæ. 
Уарзты бардуаг, 
Бакуырм дын уон, кæд æз 
Азты ’фсæрмæй 
бахæрон дæ «кæндыс»! 
05.01.2002 
* * * 
Мæхицæн бадтæн, 
Сæн нуæзтон 
Æмæ 
æмдзæвгæтæ нывæстон. 
Æваст мæм чидæр дуар хойы, - 
Мæ магъз мын, судзинау, рæхойы: 
Цæй, гъа, - 
цы мæрдтаг у нуæзт та... 
Фæлæ 
æмдзæвгæты нывæстта?! 
15.12.2001 
МАКÆ!.. 
(Æвзонг Амурмæ) 
Макæ, 
ма мыл æхс дæ фаттæ, 
Нæй мæм бархъомыс, 
тæфаг... 
Ды, джынассуйау, тæлфаг дæ, 
Æз куыд ыскомон дæ фаг?! 
21.04.1983 

66 
РАГУАЛДЗÆГ 
(Ныв) 
Хуры тынтæ 
сисрæбынтæм 
Зæрæдты нылхъывтой... 
Хæдзæртты сæр 
митхъæпæнты 
ихдзидзитæ ’рдыгътой. 
1963 
* * * 
Балæгъстæ кæнут хорз усæн - 
Ахсæв йæ моймæ ма хæца... 
Фæлæ, 
хаттæй-хатт, 
хорз у сæн, - 
0, мæ цæсгом уæм бахъæца. 
20.01.1987 
* * * 
Абон цард йæхицæн арфæ 
домы... 
Маххуыздæрмæ сидæм: 
А ’вæдты ныууадзгæ арф фæд 
Фидæнмæ ысбæздзæн хидæн!? 
05.02.1987 

67 
* * * 
Нæууыл байтыгътай стдæс нымæт, - 
Кафыс... 
Сæры дæ ныфс-алдзæн... 
[Тути цасфæнды сдæсны уæд, 
Булæмæргъау нæ ныззардзæн!) 
16.01.1987 
* * * 
(Ныв) 
Рагъæй раскъуыдис дурты зæй, 
Фæхстæ ракодта дасæгау... 
Уалдзæг... 
Цым-къутæр, бургъуызæй, 
Рабадт цæнды сæр, 
уасæгау. 
1987 
* * * 
Æмдзæвгæ цард у 
æмæ цард 
Нæ фæкæнынц æлхæнгæ... 
Поэт куы нæ фæзары, уæд 
Хъуынтъыз вæййы, 
æрхæндæг. 
07.03.1974 

©^^ 68 *<^® 
* * * 
Цы ма кæнæм? 
Куыд ма цæрæм? 
Æххуысмæ ма кæмæ ’рсидæм? - 
Нæ зынгуыстæй мах кас хæрæм, 
Къæрных лæг та цæрвæхсидæн! 
1987 
ХИСТ НÆ БАСАСТА ’НÆ ХÆСТÆЙ 
Хист нæ басаста ’нæ хæстæй, - 
Систæм цагъартæ ингæнæн... 
Мард кæм фæтых ис удгæстыл, 
Уым нæ цардæн цы ми кæнæм!? 
1988 
САУ ДЕНДЖЫЗЫ УЫЛÆН 
(0. Н. -йæн) 
Хай - йæ сау фыдæх фыдгулæн!.. 
(Цыма фыны уыдис, фыны...) 
'Рымыс- 
Сау денджызы уылæн 
Мах куыд ассæста йæ быны. 
1986 
* * * 
Æз æнæ тæригъæдтæ нæ уыдтæн, 
Мачи дæр мæ банхъæлæд сыгъдæг уд. 
Табугонд фæндæгтыл-иу нæ цыдтæн, 
Фæлæ 
зæрдæ сау хъыгтæй æлгъæд у. 
03.1987 

69 
МÆЙРУХС ÆХСÆВ ТЛИЙЫ 
Хæхты тигътæ уадсистыл ныдзæвынц... 
Хилы кæмтты сосæфæндаг, 
калмау... 
Тлийы дон йæ зарджытæ нывæнды... 
Арвы кæттаг 
хæхтыл байтыгъд 
залмау. 
06.1968 
Бадзыгатæ 
РАСТ АХÆМ 
Цыдтæн дæ бæллицтæм хуындзау, - 
Хъуыдтæ мæ 
усæмæ... 
паддзахæн; 
Æмæ дæ сфæлдыста Хуыцау 
Мæн цахæм фæндыдис, 
раст ахæм. 
1967 
ФÆЛТАУ 
Фæлтау æххормаг бирæгъ уон, - 
Хъæддаг... 
Сæрибарæй цæрон, 
Цæйнæфæлтау мын уа æлдар; 
Цæгбастæй 
фæлхортæ хæрон. 
1985 

70 
Чызг, дæ цæстыты узæлдæй 
Афтæ бандавыс мæ удыл, 
Цыма тæвд ызмисыл бадæм, 
Арвæй нæм зæрин хур худы, 
Æмæ хъал сæмгæф1 - 
мæ хъуыды 
Хъазы уылæнтимæ фурды. 
1972 
Арф кæмтты уынгæг хъæбысы 
Леуахи нæргæ кæм бырсы, 
Уым, - 
цъæх айнæджы сæр, 
бырцыл 
Баззад дидины мæ уд... 
1987 
Æз нæ зыдтон цахæм уыдзæн фидæн, - 
Сагъæстæй мæ сонтзæрдæ сыгъдис... 
Уыд мæ зарæг рухс бæллицтæм хидæн, 
Размæ йыл нæртон дзыллæ цыдис. 
(Т.П.Д.-йæн) 
Нæ,- 
Нæсæрра дæн!.. 
Æз пысыра дæн, - 
Уый мæ рыну, 
мæ сон... 
1 Сæмгæф-дельфип 

71 
Макæ, 
ма мæ ’ртон 
Ды бæгънæг къухæй, - 
Басудздзынæн дæ, 
зон! 
1963 
Уары тæрккъæвда... 
Дон, 
къæртайæ калæгау, 
кæны сæх-сæх. 
Кæрты, 
йæ хъустæ тилгæ, 
ризгæ, 
Уазийы къуыбыртæ хæры цъæх сæгъ... 
Уары æнæрынцайгæ, - 
Къæртайæ калæгау 
уары зæгъ. 
05.10.1987 
* * * 
(Цхуырбаты Фенямæ) 
Мæ уарзт мын дидинджытæ байстой 
Æмæ йæ айстой семæ Ирмæ... 
Мæ цард æнустæм демæ баст у, - 
Нæ цин, нæ хъыг 
кæндзыстæм иумæ. 
ГДР 
15.01.1963 

* * * 
Ме ’нкъарæнтæй арæхстджынæй 
Царды дуæрттæ бакæндзынæн, 
Æмæ 
тагъд 
мæ рухс бæллицæн 
Урсхæхты ныпъпъа кæндзынæн! 
ГДР 
15.01.1964 
* * * 
Тот не солдат, кто не стремится стать генераяом». 
А. Суворов 
Хæлар, 
æуый дын м’ амынд уæд: 
(Нæ дæм сидын мыггагæй) 
Фыццаг куынæ уай царды, 
уæд 
зынуцæрын 
дыккагæй! 
ГДР 
1965 
* * * 
Ысхицау дуг мæ хъуыдытæн, 
Ныббаста мæн йæ рæхыстæй... 
Ех, 
ныр дæ маст ныххуыдуг кæн, 
Æмæ ныззар бæрæг хуызтæй! 
Г.Вале 
09.1963 

73 
(Скъифиронмæ) 
Дæ фыстæгæй мæ цæссыгтæ сæрфын, 
Мæхинымæр фæлхат кæнын дæ дзырдтæ: 
«- Мæ Ир, мæ Ир, 
Фæсайдта дæ дæ фын, - 
Дæ сæргъ та сбадтысты лæгсырдтæ!» 
ГДР, пос. Алътенгабов, 
01.1964 
* * * 
Фурды смидæг ис мæ хъуыды, 
Бацыдуылæнтимæ тохы... 
Арвмæ стæхын æй кæй хъуыдис, 
Уый дзы аззадис фыдрохы. 
ГДР, 
1964 
* * * 
Дæдтæй, 
уæдта ирайнаг Шахи Зиндау 
Æппæт низтæн куы ыссарин сæ бос, 
Фыццагдæр уæд 
хæрам адæмтæн, 
хинтау, 
Ыскодтаин 
хæлардзинады хос! 
ГДВ 
1964 

©^^ 74 ^^> 
* * * 
Ног та сифвтыгътон мæ дзырддон 
Æз 
фыдæхæй сæрст нæмгуытæй, 
Æмæта 
цæгъдын лæгсырдты, 
Мæнæ аргъæутты уæйгуытау. 
1985 
* * * 
Адæмы зонды тых, цардау, æнусон у, 
Адæмы зонды тых - 
рухс цырагъ дугтæн. 
Хуры цыллæ тынтау 
уый дæр æлутон у. 
Зонды тых скъæры нæ дадзинты туг дæр. 
1967 
КУЫРЫХОН ЛÆГ 
Куырыхон лæг уæздан вæййы, 
хъæцынхъом, 
Фидауы йыл 
Лæджы худ уа, 
Лæджы ном. 
Йæ хъуыдытæ - 
фæстагæттæн тырыса, 
Йæ фæндтæ йын 
нæ зондгуырой цы ’рысса! 
20.05.1976 

75 
УДÆНЦОЙ МА АГУР УАРЗТЫ 
Удæнцой ма агур уарзты, 
Фæлæ 
æнæуарзт дæр - сæфт: 
'Нæуарзтлæг- 
а зæххыл хасты, 
Уарзтæмхиц - 
цардæй æфсæст. 
05.04.1985 
* * * 
Оххай, 
куы мын уаид базыртæ - 
систæ, 
Дæрддзæг цæлхдур уæд нæ уаид. 
'Ртæхин дæм 
æмæ 
мæ фæндыры хъистæй 
'Рцæгъдин... 
Дæ зæрдæ та раид! 
21.12.1988 
* * * 
Æрдымдта уазал дымгæ кæмттæй, 
Хæссæм та къодæхтæ æргъæмттæй, 
Æмæ та зымæджы пырхæндæг 
Нæ удтыл бафтыдта æрхæндæг. 
10.12.1992 

76 
* * * 
Хиуыл феввæрсæг тутсæр лæг 
Зондджын лæгты дæр нал фæрсы... 
Лидзынмæ фæуæг бирæгъæй 
Фатеры куыдз дæр нал тæрсы. 
1992 
НУАЗАГ УАЗÆГ 
Сыхæгтæм æрцыдисуазæг, - 
йе ’гъдауæй - бæрæг... 
Махуазæгта... 
Ахæм нуазаг 
никуы федта лæг! 
1992 
* * * 
0 стыр Хуыцау - Чырысти, 
Царды раст фæндæгтыл бафтау!.. 
Ам зæххон лæгæн цы рыст и, 
Уый нæ фыдæзнæгтыл бафтау! 
09.05.1990 

77 
* * * 
Куы кодтой нæмгуытæ гуыр-гуыр, 
Уæд удæнцой нæ зыдта гуырд. 
Æмæ куы æрсабыр и бæстæ, 
Фыста уæд фарнæн дæр йæ хæстæ. 
1992 
Удæгæстæ мæрдтæн сæ цæстытæ бахгæнынц, 
Мæрдтæ та удæгæстæн 
сæ цæстытæ бакæнынц. 
05.09.1991 
Стыр уарзт мидбылхудты раргом. 
Сау маст мидбылхудты бадон... 
Хæрзиуæгкæнынмæ цъæт дæ, - 
Дар дæ мидбылхудт - цæттæ! 
1992 
* * * 
Уыдис поэт лæг цыты лæг, 
Ныр ма та уый дæр цæй лæг у! 
Цы, дам, нын ратдзæн, 
цы тыллæг? ■ 
Сæ зондамонæг хæйрæг у. 

78 
* * * 
Кæй ма бахъуыдис зондджын, 
Кæй ма бахъуыдХуыцау... 
Æрмæст сын ратт бæрзонд чин 
Æрмæст сын ратт æхца. 
* * * 
Нал ис зондмæ тырнындзинад, - 
Сар, кæуинаг фестæм мæнæ... 
Сæфт - фыдæлты уырнындзинад, - 
Бафхæрдта нæ кæд Ыскæнæг?! 
06.022002 
ИРЫСТОНÆН 
Ды куынæ уаис а бæстыл, 
Уæд фæлурс уаид а цард дæр, 
Ды мæ ныфс дæ, мæ сагъæсты 
Æз, мæлæтмæ, дæ уацар дæн! 
19.03.1974 
* * * 
Цыма стур куы фены туг, 
уæд цæмæн фæкæны богъ? 
Æви дзы нæ вæййы рох, 
зæгъгæ, ралæудзæнис дуг 
æмæ иуафон 
кæмдæр 
афтæ ’ргæвддзысты мæн дæр. 

79 
* * * 
(Хъобайнаг зынгæ богал Хъаныхъуаты Болайы 
ингæны къæйдурыл бафыссинаг) 
- Нæ мын уыдис Зæххы цъарыл тыхгæнæг, 
Уæддæр мыл ды, - 
æлгъаг Мæлæт, - 
фæтых дæ, 
Æрныгæдтай мæ сау мæры 
æмæ мын 
мæ зæрдæйы нытътъыстай арф дæ ныхтæ... 
Ныр, 
зулчъыты ныхмæ дæр, 
ам æдых дæн. 
* * * 
Намысмæ сидæг ныхасæй 
Никæд басаста къæйныхы... 
Къæрныхы цæмæй æрцахсай, 
Баххуырсуый тыххæй къæрныхы! 
03.12.1992 
* * * 
Фысым, кæддæрид, æппæлы йæ уазæгæй. 
Уазæг, кæддæрид, æппæлы йæ фысымæй. 
Зæгъгæ нæ зыдтам сæ иуы дæр уаз лæгæй, 
Гъе, уæддæр сласынц кæрæдзийы 
Цъыссымæй. 

©^^ 80 ^^^) 
КУЫДЗ 
Æппæрст- къæсæрмæ, къахсæрфæн бызгъуырау, 
Хуыссы æмæ кæны «Ай циу!..» «Ай циу!..» 
Йæ разы - стæг... 
Æфсæн рæхыс - йæ хъуырыл... 
Йæ куыдзы цардæй цыма тухы фиу. 
31.07.1978 
* * * 
Океан куы сызнæт вæййы, уæд 
Денджызтæ дæр атонынц сæ хызтæ, 
Фæлæ денджыз цасфæнды хъызæд, - 
Океан нæ фæивдзæн йæ хуыз дæр. 
Арв, дунеты бахиз фыдбылызæй! 
Лæг, ма рауадз Зæххыл фыдбоны зæй! 
Хæст, мауал стон цардæн йæ цинты таг! 
У а дуне минты, æрдзæты фаг. 
Нæу бумеранджы атахт фатау, - 
Лæгыл йæ фехстæй у фæдзæхст! 
Фæстæмæ фездæхдзæнис уайтагъд 
Æмæ дæхи тæрныхæн - дзæхст! 
* * * 
Дзурынц чидæртæ Дзахæй, 
Фидæрттæ, дам, у къахæй. 
Фæлæ 
«зондæй у фидар» - 
Ничима загъта махæй. 

* * * 
Сæрæй цæвынц сæрхъæнтæ, - 
Нæ ауæрдынц сæ мæгъзтыл. 
Лæджы фыдæй 
«сæрæнтæн» - 
Физонджытæ сæ уæхстыл. 
23.09.2002 
Фыдæхы тауинæгтæ ма тау 
дæ хуымы, - 
’ркæрддзынæ фыдæх! 
Нæдæр фыдæх фæцæуы фатау - 
Йæ цыргъ 
дæхимæ у æздæхт. 
МАСТ - ЗÆРДÆХАЛÆН 
Йæ ныхтæ садзы, халонау, 
мæ риуы 
Маст - зæрдæхалæн, - 
Мæ тых мын исы, 
хъалонау, 
Ныздыхта, кæс, 
уæрдæхау мæн. 
22.01.2002 
* * * 
Инфляци сираг бæхыл бабадт, 
Æмæ йæ дугъы уадзы мафи... 
Нæ абон - сæфт, 
Нæ фидæн - раууат, - 
Нæ къуымты зилгæдымгæ кафы. 
е+ 
28.07.1993 

ÆВЗОНГ ÆМКЪÆЙТТÆ 
Кодтой ’дзух кæрæдзийыл æнæууæнк, 
Афтæмæй сæ уарзты мæсыг хæлд... 
Ахицæнмæ ’рцæудзысты æнæмæнг 
Уый сæ никуы ничи уыд æнхъæл. 
09.07.1993 
ÆХСÆВ ЧЫСАН-ДОНЫ БЫЛЫЛ 
Дысон та мыл ног ыстых и 
Музæ, нал дæдта æрынцой. 
Æмæ сыстадтæн ыстыр Хур 
Арвы фæджджитыл куы сынцад. 
Ме ’фсургъ диссаг у - мæ сираг, 
Кæмтты расирдта рыгкалгæ... 
Æз фыстон æмæ фырцинæй 
Сис куыдта йæхимид райгæ. 
1979 
АРД 
Стыр хæхтæ, бæрзонддæр уыл хæцдзынæн, 
Сау зынты мæ хъысмæтыл хъæцдзынæн, - 
Рухстаугæйæ басудздзынæн иууыл: 
Уæд мæ фæнык хосæн калд уæ риуыл! 
1970 
* * * 
Дысон дæр та ракодта сæлфынæг, 
Фæлæ, зымæг, мауал хæсс дæ тых, 
Уалдзæг дæ нынкъусдзæнис рæбынæй, 
Цадæг дын ныссæтдзæнис дæ ных! 
20.03.1976 

83 
Ыстыр лæгæй, 
Чысыл лæгæй,- 
Чи нæ уарза йæ бæстæ, 
Куы амæла, 
Цъæх хæрæг ын 
Ныффæлдисут йæ фæстæ! 
1963 
* * * 
Тæхуды, дæ хуызæн рæсугъд чызг 
Йæ мидбыл цы гуырдмæ фæхуды! 
Тæхуды, 
Тæхуды, 
Тæхуды, 
Тæхуды! 
Тæхуды, 
тæхуды, 
тæхуды!! 
10.1979 
Цхинвал 
ХЪЫСМÆТЫ КЪУХТЫ 
Сты не ’взæгтæ, хъуытæзты ’взæгтау, баст, 
Сæ бæттæнтæ хъысмæты къухты сты, - 
Куыд æй бафæнды, афтæ нæ æваст 
Ысдзурын кæны, - цины уа, тыхсты. 
21.03.1979 

©^^ 84 ^^И3> 
* * * 
Аргъæутты ’нæфыд, æнæстæг æвзагæй цы зыдтон, 
Уымæй мæ бæллиц 
нæ батыхта фиу... 
Космосмæ, - 
арвы æгæрон тыгъдадмæ, 
тырныдтон, 
Тымыгътæм дардтон мæ риу. 
05.1972 
* * * 
Бирæфенæгæй хъыджы бон 
нал хауы цæссыг дæр. 
Ницыфенæгта, 
фыркуыдæй, 
нал хæцы зæххыл дæр. 
15.09.1985 
* * * 
Мит куы ссæлæф, куы сдонджын уа, - 
Коммæ фессæнддзæн рагъ-рындзæй... 
Сæфт лæг цасфæнды сбонджын уа, - 
Уды хæлц æм нæ разындзæн. 
17.01.1987 

85 
РАСТÆРЦАВД 
«Чи нæ кусы, - уый нæ хæры!» - 
Уыд нæ цардамынд æдзух... 
(Дуг кæд баззадис сæлхæры 
Демагогитæй та цух!) 
Тох, хъазуат куысты цæхæры 
Лæг æнæрайæ ысурс... 
«Чи нæ кусы, - уый нæ хæры!» - 
'Рцахста раст æрцавд йæ хъус. 
* * * 
(П.-йæи) 
Нырмæ ды куыд ныуæзтай, афтæ 
Нæ кодта иу лæг дæр ныуæзт. 
Уæддæр ма ноджы Голиаф1 дæ, 
Æмæ дæ ных дæр нæу ныуæс. 
РИССАГДÆР ЦÆФ 
Фæрссаг лæгæн йæ рацæф дæр, 
Æнæ бындурæй, 
диссаг у. 
Æрвадæн та 
йæ уайдзæф дæр, 
Дыдыны хæстау, 
риссагу. 
04.12.2004 
1 Голиаф - (рагоп грекъаг миф). Тыхгæнæг тых кæмæп пæ ар 
уæмыг-лæг. 

©^^ 86 ^^^) 
ХАХУЫР 
Дам-думау ныддымст æмæ ныддæнгæл, 
Нал цæуы йæ цармы мидæг Хахуыр. 
Аскъæрут ын йе ’лгъаг хурхы уæнгæл, 
Гъеуæддæр нæ фехæлдзæн йæ ахуыр! 
11.12.1981 
АУУОН 
Аууонау ауадис мæ къæхтыл, - 
Арвмæ скастæн: 
-Уæлæ - цæргæс! 
Цæр, кæс, цæргæс, 
Цæр, кæс; цæр, кæс! - 
Зил-иу барджынæй нæ хæхтыл! 
16.01.2008 
МАРТЫ АНОМАЛОН ТÆВД 
Хур фырзынгæй судзы бæстæ, 
Æрдз дæр нал кæны сæрæн... 
Мартъи, 
райс-ма, райс 
дæ хæстæ, - 
Нал ис а тæвды цæрæн! 
2008 

87 
«БÆСТЫБИЧЪЫ» МÆЛÆТ 
Йæ царды никуы кодта тагъд, 
Бынтæ нæ ныууагъта йæ бæстæн, 
Фæлæ мæлæты размæ загъта 
Ыстыр бæстыбичъы ныхæстæ: 
- Кæсут, мæлын, - 
æрцыд мæ рæстæг... 
Ныр ма куыд цæрдзыстут мæ фæстæ!? 
17.08.1964 
* * * 
Æз цæуын уæззау къахдзæфтæй хæхты. 
Цыма рæстæг бацахстис мæ къæхты. 
Сбастой мæ, æруæз мыл кодтой азтæ, 
Цадæггай æртасы зæхмæ м’ астæу... 
Ницы ис дæуæй уæззаудæр, рæстæг! - 
Гъе та мæм зæрыбон кæд æрхæстæг? 
Нал фезмæлын, сонт лæппуйау, рогæй, - 
Уæнгты цыма зды ныччындис тъонгай. 
Хатын, хатын - ралæудзæн фæстаг уысм, - 
Нал стондзынæн а Зæххæй мæ къах дæр, 
Дуджы фарн мын хъахъхъæндзæн мæ намыс. 
Рæстæг та мын сау ингæн ыскъахдзæн. 
16.06.1982 

88 
* * * 
Ирыстоныл рыстæн цæрæнбонты æз, 
Мæ ристыл нæ рыстис Ирыстон. 
Уæд дæр ын, мæ Гыццийау, уарзтон йæ хуыз, 
Поэты зын хæс ын фæфыстон! 
16.10.1982 
(Б. Н. -йæн) 
Сæрæй къæхтæм нын хин куы дæ, 
Уæд ма куыд фыссыс чингуытæ? 
Кæд сæ фæкæсыс дзинкъуыртæн, 
Æндæр цы хæссынц цин-гуырдтæн?! 
15.022002 
Æххуыс кæн дзыллæтæн сæ зынты 
Дæ исæй, дæ хидæй... 
Гæвзыкк дæ? 
Мæгуыр дæ? - 
Æххуысæн 
ныууæй кæн дæхи дæр! 
25.01.2002 

89 
* * * 
Стыр Хуыцау! 
Дæумæ рæсттæрхон ис, - 
Ирмæ та дæ фарны цæстæй ракæс: 
Дзыллæты фыддуджы фыдтæй хиз, 
Сау тыхтæн 
Мæлæты тæрхон рахæсс! 
30.05.2005 
РАЙХЪАЛУÆМ! 
(Ме ’рвадæлтæн) 
Райхъалуæм! - 
Нæ Фыдыбæстæ 
байдзаг фыдбылызтæй иууыл... 
Базмæлæм, - 
Кæдмæ хъуамæ уæм 
мардау дурæвæрд йæ риуыл! 
25.062005 
* * * 
Хилæг агуры хилæджы... 
Хин-лæг агуры хин-лæджы. 
07.2001 

90 
Лæппу 
чызджы уарзтæй судз! 
Сахъ лæг, 
рай дæ фырттæй! 
- Уалдзæг дидинтæй у буц, 
Фæззæгта- 
йæ дыргътæй. 
31.05.1991 
* * * 
(Æнæпайда цæвиттонтæ хæссæгæн) 
Фарон, кæмдæр, Руры1 
Хорз æрзадис нуры, 
Фæлæ ууыл Гуры 
Иу лæг дæр нæ дзуры. 
14.11.1993 
СУСÆНЫ РАЙСОМ 
Бур мæнæуы хуым, кæрдæнау 
'Ртыхта йе уæхсчытыл хъæу... 
Зокъодзæст æрдуз - кæрдæгнад... 
Айдæнау æрттивы нæуу. 
21.04.1982 
* * * 
Политиктæ 
ысразы ут уæ сæфтыл, - 
Цæмæй та 
ногæй 
ма кæуатуæ цæфтыл! 
1 Рур - область Германы 

91 
* * * 
-«Фæцис»... 
(кæнынц нæ сыхы чъис-хъус) 
- Нæзонын цас... 
Нæ зонын цас... 
Фæлæ ма баззад иу бон, - 
иу цъус... 
Гæнæн ис-мæй, 
Гæнæн ис- аз. 
ХЪÆУУОН ЛÆДЖЫ САГЪÆС 
Циу нæ дунейы Сæрибар, - 
ничи ’вæры фарст?.. 
Стæм нæ паспорттæй 
нæ хъæутæм 
цагъайрагтау баст. 
04.07.1980 
* * * 
Тымыгъ уæлмæрдæй хъарджытæ хаста... 
Уды, 
сидзæрау 
баззад дæ уарзт. 
0, 
адзал мын дæ 
’нафоны байста, 
Æмæ алыги 
уарзтæн йæ фарст. 
16.12.1990 

92 
ГАЛМАРÆГГАГ-ХЪУГ 
Мыст кæны йæ куыст, - 
Къахы, ’хсыны мыст. 
Иу мæнæн мæ куыст 
Не ’нхъæлы æнтыст. 
Бакодта мын дысон 
Ме стихты гæныстон, - 
Маринаг!.. 
Æз та йыл 
Одæтæ фæфыстон. 
12.02.2001 
МÆЛÆТ 
Æвзонгæй нæ цæрын куы хъуыдис, уæд 
Мæлæты тас нæ зыдта махæй ничи. 
Ныр иугæр цардмæ слæмæгъ ис нæ фæнд, 
Адзалы тас ныл писийау ныйичъи. 
16.09.2001 
Хуры цæстæй фарны рухс кæлы, 
Цины хъыллист стъалытæм рæмудзы, 
Уарзты ардæй сау фыдæх хæлы, 
Зонды цырагъ гъеуæд дæр нæ судзы. 
09.2001 

93 
* * * 
Мигътæ сæ цæссыгтæй рауагътой гаджидау, 
Æмæ цæгатæрдæм скодтой сæ балц... 
Дымгæ ныпъпъа кодта мæйæн, 
æрра чызгау... 
Мæйта 
рæгъæд цымы къалиуыл бадт. 
Цæгаттаг урс æрсытæ дысон 
Нæ хæхтæм рацыдысты стæры, 
Æмæ, цæгаттаг ихты æфсон, 
Нæ айнæг къæдзæхты ысдæрынц. 
ЦÆЙ-МА!.. 
Цæй-ма, чызгай, цалхивгæ, 
Абалц кæнæм иумæ! 
Чизоны мæ балхъивай 
Иуафон дæ риумæ. 
Ды мæнæн мæ диссаг дæ, 
Æз дæуæн - дæ риссаг... 
Ды мæнæн мæ риссаг дæ, 
Æз дæуæн - дæ диссаг. 
Ма мæ бафæрс, ма, мæ бон, - 
Хорз дæн æви æвзæр дæн. 
Æмæ ма кæ, ма мæ дом - 
Равдисон мæ зæрдæ. 
Ды мæнæн мæ риссаг дæ, 
Æз дæуæн - дæ диссаг. 
Ды мæнæн мæ диссаг дæ, 
Æз дæуæн - дæ риссаг... 

94 
Абалц кæнæм цæй уæдæ 
Цалхивгæйæ иумæ!.. 
Чизоны дæ балхъивон 
Иуафон мæ риумæ. 
12.102003. 
* * * 
0 мæ фæрныг фысым, Зæхх, 
Цæй, куыннæ дæ уарзон, зæгъ?! 
Ды нæ дæ мæ мад, мæ раттæг. 
Фæлæ быдыр дары цъæх, 
Фæлæ уæлдæф у хæрз сатæг, 
'Рттивы урс-урсид къæдзæх, 
Ленк кæнын дзæмдзæмы цады, 
Хъуысы ’хсæрдзæнты сæх-сæх... 
Æмæ зæрдæ хурварс бады... 
Цæй, куыннæ дæ уарзон, зæгъ!? 
27.04.1983 
ЗАРÆГ 
Зарæг!... 
Йе ’хцон зæлтæй удыл 
Сусæг цин-сагъæс æфтауы. 
Хур нæм арвы риуæй худы, - 
Дуне дидинæг æфтауы. 
Зарæг зæлы æмæ зæлы, - 
Зарæг- 
Зарджыты бæрзонддæр, 
Æмæ зарæгимæ сæры 
Адæмæн сæ тых, сæ зонд дæр. 

©*^ 95 ^^© 
* * * 
Уарзы дæ поэт-лæг кæд, 
Бауарзта дæ уæд Хуыцау дæр. 
Музæ дын кæндзæн лæггад, 
Музæ дын цæудзæн хуындзау дæр. 
Хуртæ... Судздзысты дын буд. 
Мæйтæ... Кувдзысты дæ номæн. 
Лæгтæ исдзысты сæ худ 
Æмæ сын кæндзысты «Оммен!..» 
Бауарзтай поэты кæд, - 
Бауарзта дæ уæд Хуыцау дæр. 
Сæххæст уыдзæнис дæ фæнд, - 
Кад дæр дын уыдзæн, æхца дæр!.. 
Исмæ ма бабæлл уæддæр, - 
Ис поэт-лæгтæм нæ лæууы, 
Фæлæ искæдбон дæу дæр 
Стихтау мысдзысты уæлæуыл. 
21.09.1997 
* * * 
(Мæ бииоитæн) 
Мæн уæ цурæй мæрдтæм дæр нæ хæссы мæ къах, - 
Уæ ристæй æлгъæд дæн, уæ цинтæй - сæрыстыр... 
Уæддæр мæ нæ сирвæзы «Ох!» æмæ «Ах!» 
Мæхи рыстæй къаддæр нæ риссын уæ рыстыл. 
01.12.1997 

©^^ 96 ^<^ш 
КЪУЛБАДÆДЖЫ СÆНЫКК 
(Æрæджийау æмдзæвгæ) 
(Ф. -йæн) 
Уыгæрдæны цæвæгæй 
Ракарстон хъæрнывтæ, 
Рауадис дзы Феничка, - 
Уарзон чызг, дæ ном. 
Райсом та уæ къуылдымæй 
Хъугоммæ кæсдзынæ, 
Фæлæ нæй нæ фендзынæ 
Ацы хатт мæн ды уым. 
Уый бæсты дæ рæсугъд ном 
Бакæсдзынæ кæрдæгыл 
Æмæ сонтуд банкъардзæн 
Сонтудæн йæ рис: 
«Къулбадæджы сæныкк» дæм 
Нал кæсдзæн æрхæндæгæй, - 
«Уарзын дæ!» - зæгъынæн ын 
Рог амал фæцис! 
«Уарзы мæ? 
Нæ мæ уарзы?» - 
Мауал фæрс дæсны уæдæ, 
Цалынмæ нæ уыгæрдæн 
Не ’рцыдис бындаст... 
Афон у дæ сагъæс мын 
Заргæйæ ыснывæндай, - 
«Къулбадæджы сæныккæн» 
Райхалай дæ уарзт. 
16.02.1992 

97 
ЦХИНВАЙЛАГ ЗÆРОНД ДАДАЙЫ ТАС 
У æмбисæхсæв. 
Нæ горæт у фынæй. 
Чидæр та гæрæхтæ систа уым - бынæй... 
- Акæс-ма, лæппу 
Бырсы та кæд ызнаг... 
Уал азы сын мах туг нуазын нал у фаг?! 
Лæппу акаст æмæ уатмæ фездæхт рог: 
-Ницы... Дада... 
Бег фæлвары уым йæ цонг. 
- Ахауæд йæ цонг рæбыныл, 
кæд-цафон!.. 
- Фале йын йæ хъузонтæ дæр 
радтой ком... 
- Уыдонæн - дæр!.. 
Зон, хъæстмæ сыл цæуын сом!.. 
Цæй, цы чындæуа?.. 
Фæскъул уал балæуу цырд,- 
Махæрдæм æй ма фездаха 
уыцы сырд! 
Стæй-иу уæд дæ уаты фæрсаг 
ма дар гом, - 
'Хсæвдзу лæгæн йе ’рдæг фæнд дæр 
нæу æргом! 
16.072008 
АФТÆМÆЙ ФИДИССАГ ФЕСТÆМ 
Адæмы хотау, æфсымæртау уарзын[?], 
Фæлæ, 
Хуыцауыстæн 
уый аккаг не сты! 
Алчи сæ иннæйы хурхмæ 
фæдары туггæрзтæ, - 
афтæмæй фидиссаг фесты. 
(д^ 
7* 

98 
Адæймаг, Зæххыл цы равзæрдисуымæй. 
Алкæмдæр дзыллæтæ цагътой кæрæдзи, 
Æмæ... 
Ныр дæр ма. 
Туггопп, 
æрхуымæй, 
Иу наци иннæмæй хуыздæр нæ фæци. 
2011 
ÆМБÆХСТ РАНМÆ НÆ БÆСТÆЙ 
Зæдты ’хсæн дæ уæд æз дæр ыстаудзынæн, - 
Скæнæджы раз дын кæндзынæн цыт. 
Афæдзмæ дын ногдæр бынат ссардзынæн. 
Стыр Хуыцаумæ хъуысдзæнис дæ дзырд! 
Де стыр къам тырысайæн ысдардзынæн, 
Зындоны дын самайдзынæн цырт! 
- Арв дæ ’рцæвæд!.. 
Бафхæрæд дæ ме Скæнæг! 
Къахсæрфæнæн у къæсæрмæ баст! 
Сауджыны ’лгъыст фехъуыстис Ыскæнæгмæ, - 
Лæджы фæндон сæххæст кодта ’васт: 
Сау тъæпæн дур фестадис нæ сау хæйрæг 
Рухс аргъуанмæ бахизæны раст... 
Уыцы мæгуыр, сабыр зæды бафхæрæг, 
Нал хæсдзæнис аргъуанмæ йæ хъаст! 
16.07.2011 
ДÆЛИМОН ХУЫЦАУЫ КУВÆНДОНЫ 
Иу дæлимон кувæндонмæ баирвæзт, 
Чъизи фæдджи бандоныл æруагъта. 
Сабыр зæды базыртæ ысрæдывта 
Æмæ сæ йæ фæсонтыл æрсагъта. 

99 
Адæм ын куывтой,- 
Сыгътой йын уаз цырагъ. 
Æмæ хæйрæг феввæрсыд йæ гуырыл. 
Бадгæ баззад зæдты фарсмæ уыцы ран, 
Сауыгъта зæрин дзуар йæ хъуырыл. 
Фæлæ иу бон сауджын зæдтыл разылдис... 
Базыртынд зæд бадт æнкъардæй. 
Зæдты ’хсæнæй уыцы налат рахылдис, 
Сауджынмæ дын февзыста йæ кардæй: 
- Ма мæ схъæр кæн, кæннод дæ ныммардзынæн, 
Æмæ дзыллæ ’рбаддзысты дæ хисты! 
Зæдты ’хсæн мæ уаздæрыл нымайдзынæ!.. 
Амæн та... 
æрымысдзынæ исты! - 
Кувæдуал!.. 
Уый фервæзтис йæ хæстæй... 
(Ацамыдта ’фхæрд зæдмæ йæ цæстæй) 
Искæм æй нымбæхс, 
гъе та йæ 
’ххæстæй 
Фесаф дардмæ. 
УАЛДЗЫГОН КÆРДÆГ 
Кæрдæг дæн, - уалдзыгон æнæрцæф, 
Ыстыдтон дурастæрд мæ уæнтæй 
Æмæ зæрин хурмæ тындзын. 
Æрхастон а-зæхмæ æндæр тæф, 
Æндæр фидыц, æндæр кæлæнтæ... 
Мæ цинæй Хуры цалх ныззынг. 
22.01.1984 

100 ч*^ 
* * * 
(Налат...) 
Налат, 
Æдылы 
æмæ 
Бонджын 
Æппæлгæ арвмæ дæр æххæссынц. 
Зæндджын, 
Джелбетт(?) 
æмæ 
Цæсгомджын 
Сæ сæрмæ схъæлдзинад нæ хæссынц. 
03.06.2011 
МАЗÆГЪ! 
Ма зæгъ: 
- Никæмæ бахъардзæн 
никæдбон дæ рис!.. 
Ис зылынгæнæг, 
фæлæ дзы 
растгæнæг дæр ис. 
18.062011 
ГÆДЫЙЫ НОМ ÆГАДГÆНÆГ ГÆДЫ 
Мадæл гæды йæ лæппыны 
æппындзух æфхæры: 
Дæ сæрмæ, зæгъ, куыд бахастай 
Къæппæджы ахст мыст хæрын... 

101 
Гæдыйы ном æгадгæнæг, 
Фæкодтай мæ кæуинаг... 
Фæлтау дæ мард куы федтаин 
Нæ сау куыдзау 
мæ иунæг! 
15.05.2011 
УАРЗТЗÆРЫБОНМÆ 
Йæ былтæй калдис уарзты монц сæнау... 
Дзæмзæмы доны кодта ленк сæ нау... 
Фæцис ныр уыцы уарзты сæн нуæзт, 
Уæддæр ма баззад уарзты зынг ныуæрст. 
Кæрæдзимæ ма уыцы зынгæй давынц... 
Кæрæдзийы ма батавынмæ хъавынц... 
Фæлæ кæдмæ? - 
Рæхджы хуысдзæн сæ артдзæст,- 
Уæлейæ сиды, 
арвы риумæ, 
Дарддзæст. 
18.062011 
ГЕОРГЭМИН 
(Сомихы адæмон поэт) 
Мæ гыццылмæ мын 
ма кæс ды. 
Хуымæтæг дæн,- 
æфтын цæсты. 
Фæлæ сфæлдыстады зынгæй 
куы судзын æз 
Уæд мæймæ, 
стъалытæм æххæссын. 
Мæ мустучъийы 
бакæнын бæсты рис, 

©^ь^ ,02 ^и*^ 
Мæ адæмæй йæ 
афтæмæй æмбæхсын. 
Мæ мустучъийау 
учысыл мæзæрдæ, 
Дунетымæтдзы 
афтæмæй фæхæссын. 
(Раивтон æй 28.06.2011) 
ГЕРМАНÆЙ - СЫБЫРМÆ 
(Фыстæг Хацырты Никъаламæ 
æмæ Гæбæраты Толикмæ) 
Сыгъдæг ирон салæмттæ 
Сыгъдæг ирон лæппутæн, 
Сыгъдæг ирон зæрдæйæ, - 
Дард дæрддзæгæй цыбырмæ, - 
Германийæ Сыбырмæ. 
...Никъо, райстон дын дæ фыстæг, 
Бирæ цæр! 
Æхсын куысыфтæг! 
Арæх фысс, цæмæй дын æз 
Ма ферох кæнон дæ хуыз. 
Кæд лæг дæ, уæд мын - дæ ныв дæр, 
Кæннод мауал кæн сыбыртт дæр! 
Ахæм сау маст дын ыскæнон, 
Ферох дæ уыдзæн Сыбыр дæр. 
- Тагъд, дам, фендзыстæм кæрæдзи, - 
(Махæй та пайда кæмæй ц’ и?!] 
Фæлæ а ’ртæ азы ам 
Скъуыдыркалм уыдзæн нæ царм. 

103 
Гъей, хæлар, гæнæн кæд ис, 
Уæд ныхъхъæр кæнæм фæдис!.. 
Хъуамæ атонæм нæ гæрзтæ 
Æмæ алидзæм æд гæрзтæ; 
Дар дæ хæдтæхæг цæттæ!.. 
Кæд мæн не ’ййафай, уæд дæ 
Сæвæрдзынæн æз мæ танкыл, 
Сбадын дæ кæндзынæн трактыл, 
Æмæ фидæн фæззæг уæд 
Хæхты агурæд нæ фæд! 
Дедтæ Толикæн дæр зæгъ. 
Ма, зæгъ, кæн дæ мастыл цæхх, - 
Зæхх тымбыл у æмæ, зæгъ, 
Уадз йæхицæн зилæд Зæхх! 
Ралидз, зæгъ, ды дæр, уадз, немæ, 
Афицерæй цом дунемæ... 
Запасы уыдзыстæм мах, 
Æмæ шахуыдзæнис, шах! 
Ацы дзырдты тыххæй мæн 
Арв æрцъыкк кæнæд фæлмæн, 
Фæлæ ма райсон уæ хъыг, - 
Уымæй уæ тæрсын æз тынг. 
Бахатыр мын кæнут, цæй ’мæ 
(Цуанон, дам, фæрæйы мæймæ!) 
Цæй, цы уæм фыссон æндæр та? - 
Цард нæ, дзудтæгтау, æнтъæрдта, 
Æмæ рынцадыстæм ам... 
Дардмæ хаст лæгтау нæ сæртæ 
Сты æрдæгæлвыд, гæрæмтæ... 
Цъус сыл рахæцыдис хъуын, 
Уæд зæгъынц - «кæны лæгуын!»- 
Æмæ та сæ ногæй алвын,- 
Ногæй та фæкалæм ал’выд... 

104 
Цæй, цы ма уæм фыссон ныр? 
- Немыцæгты зæххухуыр, 
Фæлæ йыл тыллæг куы ’ркæнынц, 
Æмæ дзы мæнæу куы ’ркæрдынц, 
Уæд фæкæны дуне дис, - 
Уый фæлтæрддзинад сæм ис. 
Арийæгтæ сты куыстуарзон, 
Фæлæ дзы чызджы куыд уарзон?- 
Хайæ ахизæн нын нæй, 
Дæ сæрибар уæд - фынæй. 
«Уволненитæ» нæ исæм, - 
Исчи дæ ныммардзæн искæм. 
Стæй уæд ацу æмæ ды 
Агур - чи уыдис гæды. 
Сныхасы бар нын нæ дæттынц, - 
Немыцæгтæ, дам, нæ сæттынц, 
Тынг, дам, агурынц мадзал 
Скæной нын цæмæй адзал... 
Цæй мæхи тыххæй цы дзурон, 
Стæй уæ уæд хатыр цы курон? 
Иу мæгуыр тъанкист лæг дæн, - 
Афæдз нал банызтон сæн... 
Афæдз нал уыдтæн нæ хæхты, 
Азымджын кæнын мæ къæхты... 
Фæлæ ау, сæрхъæн, дурак! - 
Къах дзы аххосджын у дзаг, - 
Уадæг нæ æрласта ардæм, 
Саутæ йыл ыскæной адæм! 
Лопъосæрæн дзы йæ мард 
Кремылæй фæласой дард!.. 

105 
Цæй уал.. 
Афыссут-иу исты... 
Знæгтæн абадæм сæ хисты. 
Хъаймæты ’рцыдмæ цæрæм! 
Цины хистытæ хæрæм! 
22.05.1964 
ГДР, п. Алтенграбов 
НЫФСЫТÆ 
Ис мæнæн ныфсытæ бирæ, - 
Знаг сын бахæрæд сæ рынтæ! 
Уыдонæн цæгъды мæ лирæ, 
Бантысæд сын 
цард, 
цæрынтæ! 
Адæм сегас дæр ныфс ысты, - 
Нæй æмбал хæлар; 
æрвадæн. 
Фæлæ 
хи хъæбулты ныфсæй 
Риуы айтыгъдис æрвайдæн. 
Уас мын рацæрой æнустæ, 
Уас сын бавзарон сæ цинтæ! 
Судзæд цины цæссыг рустæ, - 
Дард-фыдæх 
æмæ фыдхинтæ! 
07.04.2006 

106 
СÆРЫСТЫРУÆМ! 
Адæмæн сæ цинтыл радтæн, 
Адæмæн рыстæн сæ рыстыл... 
Скæнæг ахæм амонд радтæд, 
Уæм нæ хъуыддæгтæй сæрыстыр! 
Уадз, нæ бар цæуа нæ хæхтыл, 
Кæмттæ ма фæуой æдзæрæг. 
Слæууой дзыллæтæ сæ къæхтыл, - 
Кувой а бæстæн æмзæлланг! 
Нафы куывдты-иу цы ’рбадæм, - 
Арвмæ цæлхъ цы кæна зарæг. 
Стыр ныфс нæ цы уа æрвадæй, 
Знагæй хионы цы ’взарæм! 
Афтæ 
не стыр уарзт, 
нæ цинæй 
Хинты бамур кæнæм риуыл. 
Хох - ыстырзæрдæ йæ динæй 
Ссудзæд фарны рухс Хъæриуыл! 
Дзыллæты цинтыл ныззарæм, 
Риссæм дзыллæтæн сæ рыстыл. 
Скæнæджы зæрдæ ыссарæм, - 
Уæм нæ фидæнæй сæрыстыр! 
30.05.2006 
МÆН АХУЫССЫН КÆНЫНЦ 
Лыскъзæрдæтыхинтæй, кæлæнтæй 
Нæ бавзæрстон сау фыдтæ цъус: 
Мæн ахуыссын кæнынц, - 
кæмæндæр 
Йæ цæстытæ къахы 
мæ рухс. 

107 
Уæддæр та нырттивын... 
Æрвайдæн 
тæмæнтæ ыскалы æваст, - 
Æнцойад æрхæссын æрвадæн, 
Мæ удæн та 
судзын йæ маст. 
Мæ хъуыдыты рухсмæ æрбафты 
Æрвайдæны ферттывд 
’мæ 
уæд 
Хæлæгæй кæй цæсты рухс рафты, 
Гъеуыдонау 
уе знаг кæуæд! 
01.07.2006 
СУСÆГ БАДЗЫРД 
Музæ, 
Сæн 
æмæ 
Сылгоймаг 
бахордтой мæ ныхмæ ард: 
Нал сын у мæ ном æргоймаг, - 
Дæн сын удæгасæй мард... 
Сыл 
(Йæ бон ныччифа, уастæн!) - 
Уымæн чи сбарста йæ дин: 
Уыд сæ цырв нæ цин, нæ мастæн, 
Фæлæ цард йæ уды зин. 
Скодта-иу йæхи лæбурæг 
Сæнмæ, Музæмæ, - 
тыхсыл. 
Уæд æз та, - 
нырма лæппу-лæг, 
Ницæуыл зыдтон тыхсын. 

(^^ 108 ^^^) 
Æмæ сусæг фæндтæ хаста, - 
Иубон мæ цæмæй йæхи 
Бакæна бæстон, 
æххæстæй, - 
'Вдыста цадæггай йæ хин. 
Скарста: 
- Ма хæрæм кæрæдзи... 
Фæлæ ’ндæр фæрæз дæр нæй, 
Уæд фæуадзæм æй, 
æмæ дзы 
Иумæ фервæзæм фæрнæй... 
Музæ фенкъард, 
фæлæ сразы... 
Сæн дæр: 
«Ралæууыд рæстæг - 
Ард хæрæм, нæ хо, дæ разы, 
Нал æм цæудзыстæм хæстæг!» 
Байрад сыл, - 
Ныббуц йæхимид, - 
Афтæ æнцонæй нырма 
Никæд акарста йæ хин ми, - 
Фестад куырм æмæ къуырма. 
-Уæдæхорз! 
Æз дæруæ разы 
ардхæрын - 
тæфтыл æм ныр 
нал æрцæудзынæн... 
фæразон 
уæм... 
Нæ сомы та - æмыр!. 
Се ’ртæ дæр сæ къухтæ радтой 
Ам кæрæдзимæ, лæгау: 
Уадз æмæ æрвдзæф, дзыхъмард фой, 
Ард басæттыны фæлтау!.. 

109 
Фæлæ сомыйæ тыхджындæр 
Разынд не ’мыджиртæм уарзт, - 
Чи сæ куыд уыдис ныхджындæр; 
Афтæ ачъепп кодта фарст. 
Сæн,- 
фæлмæнзæрдæ, 
хæрзарæзт, 
Сусæг-æргомæй уæддæр 
Мæн фæрæвдауы, - 
мæ арæхст 
Уымæн цинаг уыд кæддæр. 
Музæ дæр фæзыны ’вастæй, - 
Уый дæр мæ нæ уадзы рох: 
Иннæтæй фылдæр мæ уарзта, 
Хъаугъатæ нæ кодтам, тох... 
Сыл 
(Йæ бон ныччифа, уастæн, -) 
Уымæн чи сбарста йæ дин: 
Уыд йæ цырв мæ цин, мæ мастæн 
Фæлæ цард йæ уды зин. 
Сусæг-æргомæй фæзыны, - 
Хурау акалы тæмæн - 
Ферттивы мæ цин, мæ зыны 
Гиса, - 
хъарм æмæ фæлмæн. 
* * * 
Ардхалтæ... 
Æнцой нæ зонынц, - 
Мемæ раздæрау цæрынц, 
Фæлæ хи мæнгдзырд нæ хонынц, - 
Ард кæрæдзийæ хæрынц. 
25.06.2006 

АВГУСТЫ КÆРОН 
Сæрддæргъы нал æрхауд æртах, - 
Ныссыгъдис зæхх æмæ 
ныууырыд... 
Кæс, ныр 
Майрæмы цъиу æртахт, 
Æмæ къæвдатæ дæр ныууарыд. 
Фæцис чысыл пайда - сæ дон: 
Нæ рыг нын ахсадта æмырæй... 
Æрмæст дзы байради сæндон, 
Ыстæй та уазал тæртты сбырыд. 
0, «Майрæмы куадзæн» нын зæгъ, 
Æмæ дын «зымæг» дæр зæгъдзыстæм. 
Тагъд сыфтæр бамбæрздзæни зæхх. 
Æмæ 
зымæджы гимн 
цæгъддзыстæм. 
19.08.2006 
БАМБУЧА1 
Цард ыстыр уидыгæй хордтай, 
Иннæты мæт дæ нæ уыд. 
А ныр, уагæры, цы кодтай, - 
Хур дын фестадис мæ уынд?! 
Нал дын ад кæны æнæ мæн 
Налдæр минас, 
Налдæр куыст. 
Бадыс, хаст лæгау æдзæмæй. 
У мæ уарзт дæ ныхыл фыст. 
07.06.2006 
1 Бамбуча - зулусаг дзырд у. Иысан кæны, комкоммæдæр, цард стыр 
уидыгæй хæрын. 

111 
БЫНЫСТЪÆР 
- Фæстæмæ фæкæсын нæ зоныс! - 
Ныххуырста мыл уайдзæф мæ мад. 
- «Фæстæмæ фæкæсын» цы хоныс? - 
Нæ ацахста хъуыды мæ магъз. 
- Æрмæст дæ дæ абон цы ’ндавы, - 
Дæ сомыл дæр акæн хъуыды! 
- Уæд ма дзы «фæстæмæ» цы давы; 
«Сом» разæй ис, 
зонысуый ды. 
- Дæ зыд дын фæхæсдзысты дисæн, - 
Дæ фæстæ ма чидæртæ ис... 
- Нæ дæ ’мбарын... 
ме ’гуыдзæг - ’вдисæн, - 
Æндæрты кæд домдта мæ рис?! 
- Мæ уайдзæф мын бамбарид фыс дæр, - 
Цæрын хъæуы сом дæр дæхи... 
Æргомдæр: 
цæмæн дæ быныстъæр!? 
- Гъе, афтæ мын загътаис, гъи! 
28.10.2006 
ГРАФОМАНÆН 
Цы кæнæм, 
Музæты бæстæмæ 
нывдыстай де ’гуыдзæгтæ кæд!.. 
Ныр нал ис раздæхæн фæстæмæ, - 
Фæстæмæ рацæуæнтæ - ’хгæд. 
Ныр иунæгæй кæндзынæ дæ фæндаг, 
Ныр иунæгæй кæндзынæ дæ цард. 
Æнкъардæй ’фтаудзынæ дæ дæндаг, - 
Иппæрд æцæг поэттæй - дард. 
17.11.2006 

ДЫ МÆН КУЫ УАИС, УÆД... 
Ды мæн куы уаис, уæд, 
Мæ цин кæйфæнды уæд. 
Мæ хъыг кæйфæнды уæд, 
Ды мæн куы уаис, уæд. 
Ды мæн куы уаис, уæд 
Дæ фæнд уаид мæ фæнд. 
Дæ фæд уаид мæ фæд, 
Ды мæн куы уаис, уæд. 
Ды мæн куы уаис, уæд, 
Дæу буц кæнын - мæ мæт. 
Дæу рæвдауын - мæ мæт, 
Ды мæн куы уаис, уæд. 
Ды мæн куы уаис, уæд 
Дæ низтæ дæр мæн уæд; 
Цы куыдз мын у мæлæт 
Ды мæн куы уаис, уæд! 
28.112006 
ЗЫМÆГОНСАГЪÆСТÆ 
(Хъазгæ ’мхасæнтæй] 
Экспромт 
Пец ныссæрфдзынæн, 
Суг ныссæтдзынæн, 
Æмæ адджынæн 
Хъармы баддзынæн! 
Зымæг, маацу 
Сурæй, - саузымæй, - 
Усæн фервæзин 
Уæд йæ азымæй! 

Кæннод, - уалдзæгау, - 
Сау зæххы куыстæй 
Нæй ысулæфæн, - 
Усмæ хъус ды стæй!.. 
Фæлæ хъæбултыл 
Сты мæ сагъæстæ; 
Зæгъгæ миты бын 
Бацис а бæстæ. 
Уæд мæ хъарм къæсы - 
Райгонд бинонтæ, 
Хур сыл ракæсдзæн, - 
Теле... кинотæ!.. 
Стæй нæ Ног азмæ 
Хуы ныргæвддзыстæм, 
Æмæ нард фыдæй 
Хорз æфсæддзыстæм! 
30.12.1996 
БАХЪÆЦ 
(Поэтессæтæ Кокойты Эльзæ 
æмæ Годжыцаты Неллийæн) 
Стих дæ удлæууæны арфæй стыдта, ■ 
Райгуырд æмæ мæнæ 
Ноггуырд сабийау ыскуыдта 
Цикъæ-гæххæттыл, æдзæмæй. 
У, лæппын цæргæсау, хомдзых. 
Сис æй, барæвдау æй, схæсс æй... 
Ма йын бавгъау кæн дæ комдзаг,- 
Ма тæрс - баззайа дын хæсæй! 
Суæд ын царды хос дæ фæллой,- 
Кæн æхсæвбадæн йæ фарсмæ... 
Уадз, дæ æмсисонтæ ’ппæлой,- 
Райгуырдис та, зæгъ нын уаз мæй!... 

114 
Бахъæц, - схъомыл уа дæ цæргæс, 
Исгæд басгуыхдзæнис пакъуындз,- 
Уа йæм дзыллæтæн сæ фæлгæст, 
Мæйтæн ацæгъда сæ пакъуы! 
27.08.1985 
НОГУАРД МИТ... ИЗÆРГÆРÆТТÆ 
Ногуард мит... 
Изæргæрæттæ... 
Айнæджы фахс... 
Дæттæ... 
Лæг тындзы, йæ фæстæ зайынц 
Урс митыл йæ фæдтæ. 
Талынджы маргъ 
Фæдты, цæдты 
Акæны ахстæттæ. 
19.06.1985 
ДАРГЪ ÆХСÆВЫ ЦЫБЫР САГЪÆС 
Бои у скаст æмæ ныккаст, - 
Зымæг бацыдис йæ тыхы... 
Кæн æрдзы закъæттæй хъаст, 
Фæлæ хæц уæддæр дæ дзыхыл! 
Бон та баизæрис ног... 
Ехх, 
кæд та сбон уыдзæн ахсæв!.. 
Цæй, уæдта нынныуаз ронг 
Æмæ сау фыдфынты ахсæд! 
04.01.1997 

^^ 115 ^и^ 
САЙДЫСКЪÆФТ 
«Если любимая неулыбнуласъ, - 
плохи дела... 
Еслиувидела и отвернуласъ, - плохи дела... 
Если при встрече с тобой 
не споткнуласъ, - 
плохи дела...» 
Р. Гамзатов 
Рамбæлдтæн мæ уарзон чызгыл райсом, 
Батындзыдтон, - 
цæй йæ къух ын райсон! 
Къухнæ дæтты... 
«Ау! Цыма мæ нал зоны?!.» 
Гъе, рæдийын - 
кæд, мыййаг, йæ фаззон уыд?! 
Нæ, кæсут ма - 
рахиз къухыл къухдарæн... 
Чизоны йæ бакодта мæ удхарæн?! 
Афтæ хъæуы гъе, 
мæ хуызæн «сухарЬ^-æн, 
Царды тæппуд, - 
Судзгæ уарзты цъутхалæн!.. 
Чызджытæ дын систой сусу-бусутæ, - 
Уый мæнмæ æрвиты хатæг, 
хъусут æм! 
Йе ’мбæлттæй сæ иу мæ цурмæ 
’рбахæстæг, - 
Уарзонæй æвирхъау дзуапп æрбахæссæг. 
Загъта: 
«- Стæм йæ ходыгъдæгтæ ацы ’ртæ. 
Уый дæу нал у... 
1 Сухар (уырыс.) - хус дзулы кæрдих. 

116 
У сæ чындзаг Хацыртæн! 
Лæппу- сахъгуырд... 
Йе ’мбæлттæ дæр сахъ тыртæ... 
Айсдæ къоппа, - 
мах нæ зонæм хатыртæ!» 
Топпы цæфау, фесхъиудтон мæ бынаты, - 
Пуртийау мæ тъæпп фæцыдис цъынаты... 
Басыгътон мæ цæссыгтæй мæ цæстытæ, - 
Сусæг куыдæй суагътон уым мæ мæстытæ. 
Стæй мæхицæн загътон: 
«- Æз цы лæппу дæн, 
Кæд нæ байсон дæу æз ацы тæппудтæй!.. 
Чызджы фæрсты хæдтулгæтæ раскъæрдтон, 
Æмæ йæ Цæгат бæстæмæ аскъæфтон. 
Райæнт ныр сæ сусæгвæндыл Хацыртæ, - 
Сайынæн мын кодтой ахæм «хъал дзырдтæ». 
Разынд чызг сæ цардхæрæфырт, - 
уарзонхо... 
Фæлæ йын цы рахай кодтой уанцон хорз?! 
А ныр зонын, - 
бакуыста сæ сусæг фæнд 
Æз фæсайд дæн æмæ чызджы фескъæфтон... 
Каистæ дæр нал ардтой мæ сусæг фæд, 
Фæлæ - бузныг! - 
Мур дæр дзы нæ фесæфтон! 
НАР. КЪОСТАЙЫ ХÆДЗАРЫ 
Зæрдæ ’нцой нæ ары 
'Нæ дæу, Къоста, Нары. 
Удыл арт æндзары 
Æмæ уæнгты хъары 

117 
Сидзæргæсы хъарæг: 
«Дудгæ фæбада!.. 
Зæйы бын - нæ дарæг 
Мах чи фæсайдта!.. 
Фондзæй уæ ныууагъта 
Иу ныййарæгæн. 
Мады зæрдæ скъахта, - 
Царæфтыд фæдæн...» 
Зæрдæ ’нцой нæ ары 
’нæ дæу Къоста, 
Нары... 
Сидзæргæсы хъарæг 
Удыл арт æндзары. 
19.12.1989 
ПОЭЗИЙЫ БÆРЗÆНДТÆМ 
Дæ армы мын фидар нылхъывтай 
мæ зæрдæ, 
Йæ куыстæй нæ лæууы рæмудзы 
уæддæр, 
Мæ хуылфмæ ныттæдзынц йæ хъарм 
туджы ’ртæхтæ, 
Гъе аргъау ма фехъуыстон ахæм 
кæддæр! 
Фын уынæгау афтæмæй кæмтты фæзилын, 
Æрлæууын дæ айнæг къæдзæхты рæбын, 
Фæлваргæйæ алхатт сæ цъупмæ фæхилын, 
Фæлæ мæ æвирхъау фæсайы мæ фын... 
Уæд хохæн йæ рæбын æнкъардæй æрлæууын, 
Дæ айнæг къæдзæхтæм фæкæсын хæрдмæ, 
Тæхуды Къостайæ! - мæхицæн фæзæгъын 
Йæ ном ’мæ йæ зæрдæ кæмæн ис дæумæ! - 

118 
Фæлæ дын мæ ныхас куынæ ма фæвæййын, 
Гъе афтæ мæм рындзæй æркæсы Къоста, 
Йæ ауындæй зæрдæ цæхæр зынг свæййы... 
- 0 дзыллæ, дæу тыххæй куы судзин уæдта!!! 
05.01.1960 
МÆНГ РЫНЧЫН 
Фынгыл куынæ фæнозы лæг, 
Уæд 
цасфæнды йæ фæрстæ тонæд 
хæрдæй, - 
Ысхонынц æй мæллæг, - 
Ома: 
рынчын кæд нæу 
уæд ма 
Кæд нæ нуæзта фынгыл нæртон лæг?! 
Кæмæдæр ацы хъуыды, ’цæг, 
Фæкæса, чизоны 
фыдæхау... 
Фæлæ 
рынчыны хабар 
мæнг 
вæййы фылдæр хатт. 
04.03.2007 
УАРЗТЫ РУХС 
Дæу, мæ хур, æз ахæм уарзтæй уарзтон, 
Кодтой дæм æрвон зæдтæ хæлæг. 
Райгæ дын мæ уарзты хуынтæ хастон, - 
Уаргъæн сæ нæ фæрæзта хæрæг. 

119 
Дунетыл æз ахæм сыл нæ зыдтон, 
Ме ’нкъарæнтæм чи ’рхастаид фау, 
Космикон рæсугъдтæ дæр хъæрзыдтой 
фырхæлæгæй: 
«Цавæруарзту, 
Ау!!» 
Гъе, уæддæр æгъуыстаджы зынг уарзтæй 
Кодтон æз хæлæггæнджыты хус. 
Фаззæттау, нæ кæрæдзимæ бастой, 
Ныр хæссæм Иры бæстæйæн рухс. 
11.08.2000 
ЛÆГЫСКЪÆФЧЫЗГ 
Мæй нæма рацыдис хæстæй, - 
Мызт нырма дæр туг нæ цæстæй, 
Афтæ, 
сыхбæсты, 
нæ уынджы, 
Чындзæхсæв уыдис йæ тынджы. 
Уыцы бон æрцыдтæн хъæуæй 
Æмæ... 
Диссаг дæ нæ хъæуы! - 
Фынгмæ бахаудтæн æваст. 
Уыд йæ тæмæны гуыпп-хъазт. 
Адардтой мын фондз фæд-фæдыл. 
Ноджы... 
Сразы дæн сæ фæндыл, - 
Æхсæзæм нæ разынд уа-зын, 
Æмæ 
бацайдагъ ис нуазын. 

120 
Схъæлдзæг, 
сæнæфсæрм мæ хæврæг, 
Феуæгъд кафынмæ мæ хæлæг. 
Дардыл ме уæнгтæ фæхастон, 
Æмæ... 
Иу рæсугъды ’рцахстон. 
Байрох мæ ис хæст - 
фыдбылыз. 
Чызг та - 
разынди фыдцъылыз, - 
М’ алывæрсты цъилау зилы, 
Сиры, 
къухтæ дардыл тилы... 
Исдуг фергъуыйау, ныфсæрм дæн: 
«Ницæйаг, 
сæфтдзаг, 
æвзæр дæн, 
Æндæра йæм а ныр баххæсс, 
Æмæ йæ, цæргæсау, ахæсс! 
Басырдтон æй рæвдз, - 
тыхсын ыл... 
Апъа йын кæнон фæнды мæ. 
Фæлæ 
а зæдгъуыз тыхсылы 
Йе ’мбал аскъæфта йæ дымæй. 
Аиуварс æй кодта хъазтæй 
Æмæ ме ’рдæм фездæхт растæй: 
- Цом, 
фæйнæ уал дзы æркъахæм, 
Стæй уæд «Лекъури» æркафæм. 
Загътауый 
æмæ та мæнæ 
Фынгыл фестадтæн фæстæмæ. 
Анызтон та иу-æртæ ’мæ 
Фынгæй рахызтæн æддæмæ. 

121 
Фæстаг банызтон лæугæйæ 
Стæй йын 
[кафынмæ цæугæйæ) 
Сонт пъа акодтон йæ былтæн. 
[Уарзтон пъатæкæнын сылтæн). 
Ферох нæ ис кафын пъаты... 
Исдуг 
февзæрдыстæм уаты. 
- Иунæг дæн, - 
чызгай мæм дзуры, - 
Баззай ахсæв дæр мæ цуры!.. 
Зонын 
у дæ хæдзар сыгъд... 
Ус дын нæй... 
Дæ уарзон лыгъд... 
Нал дын ис æрвад, хæстæг дæр... 
Мæнæ ’рбабырыд хæстæгдæр! 
Хæйрæг рацыдис йæ хуызы, 
Æмæ бахаудтæн йæ хызы!.. 
Ныр - йæ лæг дæн, 
Уый - мæ ус у. 
Схыпп ластон, уæд, дам, 
ныхъхъусу! 
Ам дæу ысты ’ппæтдæр, 
зон æй: 
Ус, фæллой, дыргъдон, сæндонæй... 
Цæр æвæлмонæй дæхицæн, - 
Нал дын ис мæнæй фæхицæн. 
Басæтт! - 
Мауал мыс дæ хæлц, цар! 
А галуан уыдзæн дæ хæдзар! - 
Сойбыл, уарзтæфсæстæй цæр, 
Æмæ дзул мыдимæ хæр! 

122 
Цæй, цы мæ бон уыд, - 
æцæгдæр. 
Баззадтæн 
æмæ йын слæг дæн. 
Амондæн цы зæгъон, уастæн, - 
Не ’хсæн нæй йæ кой дæр 
уарзтæн. 
Дзул дæр - фаг 
æмæ мыддæр, 
Фæлæ 
бонæй-бон - фыддæр 
сыл кæны, - 
хъæлæба, загъд, - 
Не ’хсæн фыдбылыз ныссагъд. 
Бакæс иунæг бон нæ тохмæ, 
Загъд-заманамæ, фыдохмæ, 
Уæд зæгъис: 
«Цы ссардтай ам?! 
Ай сыл зину 
æви калм?!» 
Эх! 
Цы ма кæнон - нæ зонын 
Æз бæргæ сæттын нæ комын, 
Фæлæ 
цас суыдзæн мæ бон дæр? 
Мастæй батайдзæн æндон дæр. 
Цон! - 
Мæ балц фæсхохмæ дарон, 
Уым мæ лыгъдон хуры ссарон! 
17.01.2010 

123 
СЫЛГОЙМАДЖЫ ÆВЗАДЖЫ ТЫХ 
Хорз ус, 
ма та слас дæ хъама - 
де ’взаг, - 
(зоны уый тых саг дæр!) 
Ды сылгоймаг дæ, 
ды хъуамæ 
Уай нæлгоймагæй 
быхсагдæр! 
2006 
* * * 
(Ф. -йæи) 
Куыдзындзард, 
Куыдтарф дæ! - 
Кæныс мæ дæрæн... 
Нæ дæм хъары ме ’лгъыст, 
Нæдæр дæм - мæ арфæ. 
Кæсагæн æнæ дон 
Куыд нæ ис цæрæн, 
Дæуæн дæр, 
æнæмæн, 
фæцæрæн нæй, афтæ! 
19.02.2008 
# * * 
Иумæ нал хизынц абон нæ фыстæ, 
Иумæ нал у нæ куыстаг, нæ базар. 
Раст мæнæй уый, 
дæ мæлгъæвзаг бавзар! - 
Зæгъ рæстдзинад дæ ныхас, дæ фыстæй. 
Знæгты фыдæнæн хъæлдзæгæй базар! 

124 
Уадз, æвдадзы хос басгуыха д’ азар! 
Се ’хсæн байтындз дæ базгуытæ хидæн, 
Сдар цырагъæн 
Данкойау, 
дæ зæрдæ, - 
'Ргомæй равдис цы поэт, 
цы «’взæр» дæ! 
Зæгъ, кæддæрау: 
«Уæ туг дæн, 
уæхи дæн!» - 
Зон, æххуыс дын кæндзысты уæд зæдтæ 
Дæу нæ бамбардзæн иунæг 
фыдзæрдæ. 
05.04.2008 
КУЫВДЫСКÆНÆГМÆ 
...Æз мæхицæн ницы курын мурдæр, - 
Алкæуыл нæ аххæсдзæнис 
дондæр, 
Фæлæ радт мæ фарнылхæст 
хъæбултæн 
Цард дæр æмæ 
Бон дæр! 
08.052008 

125 
ПАРНАСЫЛ НÆЙ УÆ БЫНАТ! 
1 
«Поэт нæ дæн, - 
Æмдзæвгæтæй нæ хъазын». - 
Дзырдта Къоста, - 
Нæ уыд йæ зардæй разы. 
Ныр махмæ чидæртæ 
Дзырдарæхсты ронг нуазынц, 
Фыссынц ыстихгæндтæ, - 
Поэтуæвынтæй хъазынц: 
Нæ дзырды дæснытæн 
Сæ дзырды фидыц сафынц, - 
Сæпп-сæппæй расимынц 
Æмæ æнхъæлынц 
кафынц. 
Сæ фыст нæ дзыллæтæн 
Æхцайы фæрцы хъарынц, 
Æмæ нæ кæсджытæн 
Сæ адæнкъарæн халынц. 
Ысты дæлæсинтæ, - 
Бæгуыдæр æй æмбарынц, 
Уæддæр, 
цъæх хæрджытау, 
Хъыллист - хъи-хъа-йæ зарынц 
Æмæ, 
Матросовтау, 
Сæхи Парнасмæ ’ппарынц, 
Фæлæ 
йæ сисынæн 
Аккаг амал нæ арынц. 
2 
Зæгъ-ма, Ыстыр Хуыцау: 
Цы дын кодта нæ розæ?! 
Уыныс- 
йæ хæрздæф ын 

(^ь^ ,26 ^^) 
Гуылмыз бындзытæ сафынц! 
Бырсынц поэзимæ, - 
Уæззау сæм кæсы прозæ, 
Æмæ нæ розæтыл 
Сæ чъизи къæхтæ хафынц. 
Зæгъынц, 
Къостайæ, дам, 
Мах не стæм мурдæр къаддæр. 
Ыстæй 
æхцайæ дæр 
Ис балхæнæн курдиат: 
Æхца æппæтдæр у, 
сой дæр... 
Рæхджы йæ фендзыстут, 
Парнас кæй у куырмиат, 
Æмæ курдиатæн 
Уым нал уыдзæн йæ кой дæр! 
3 
Нæй, нæй! 
Парнас-хохмæ 
Нæ баххæсдзæн уæ къах дæр! - 
Æнæкурдиатæн Парнасыл нæй 
йæ бынат. 
Нæ уын ратдзыстæм бар - 
Хуыцаудæр æмæ 
мах дæр 
Æхца нæ кæрды, 
уым. 
Курдиат у 
рæбынаг! 
04.08.2002 

127 
ÆРДЗЫ ÆВЗАГ ÆМБАРГÆЙÆ 
Æрдзы ’взаг æмбаргæ махыл 
Царды мин хæрзиуæг бафтид, - 
Низтимæ тохы паддзахы 
Стыр хæзнадон дæр у афтид. 
Адæймаджы, - 
æрдзы шахы, - 
Низ йæ дæлныхты куы ’рисы, 
Уæд уавæр хæс вæййы махæн? 
Уайтæккæ ныббырсæм рисы! 
Уæдæ, 
æрдзы ’взаг æмбаргæ, 
Мин хæрзиуæг бафтид махыл... 
Зайæгойты дæттæй, 
маргæй 
Мард лæг дæр ыслæууид къахыл. 
КУЫВД 
Джеры Уастырджи, 
сауд ныл, - 
Ды рæстылдзу дæ, 
Уаз зæд дæ. 
Рауадз арты зæй сау удтыл! 
Уæнт уæлахиздзау 
уарзæттæ! 
13.082008 
УАРЗТЫ МЫД 
Хъуыды цинты рагъыл бадæд, 
Бирæ нæм цы кæса цъус. 
Удмæ уыйбæрц хæрзтæ бадæтт, 
Цæстытæй куыд кæла рухс. 

©^^ ,28 ^^^ 
Дуг ныл уарзты фæттæ фехсæд, - 
Ног тæ сæндидзæд нæ тау! 
Уадз, 
мæ урс сæры кæхц 
фестæд 
Мыдыбындзытæн къæрта! 
Алчи уарзты мыд ысдæрæд, - 
Знаг дæр, 
хион дæр, - 
фæрнæй. 
Размæ фарны нау ыскъæрæнт 
иумæ, - 
уымæй хуыздæр нæй!! 
19.03.2004 
ФАРНЫ АРФÆ 
Ногбоны нæ адæмæн 
Уæд хæлар нæ фæллой! 
Зæдтæ æмæ Дауджытæй 
Арфæгонд цы фæуой! 
Фарны арфæ: 
Ногаз сын 
Ног амонд цы ’рхæсса! 
Алчи дæр сæ райгæ, йæ 
Хъуыддæгтыл цы ’ххæсса! 
26.12.2008 

129 
ХÆСТЫ НЫХМÆ 
Мах - адæм - хæсты ныхмæ стæм, - 
Нæ зæххыл фарны цырттæ садзæм. 
Рæвдз ыстæм фарны ныхæстæм, 
Фæлæ та 
хæст уæддæр æруадзæм. 
Нæхæдæг бандзарæм цъæх арт 
Нæхиуыл, - 
стæм цæвиттон сугæй. 
Ыстæй - 
фæдисыхъæр... 
цъæхахст... 
Хуыссын та йæ фæкæнæм 
тугæй. 
19.10.1999 
МÆНÆТА-ЗЫМÆГ 
Мæнæ та ралæууыд зымæг, 
Æрдз та нырхæндæг, 
ныттызмæг. 
Хурыл та бачынди сахсæн. 
Фынгтыл та сæгади сау сæн. 
Арахъхъæн домынц йæ карздæр... 
Лæгæтмæ балæстис арс дæр... 
Тæрхъус та скодта йæ урс кæрц... 
Райхъуысы къалиуты хус къæрцц... 
Мæргътæн сæ цины зард бамыр... 
Цу æмæ 
ма ’нкъард кæ аныр! 
Фæлæ... 
кæсут ма сæм 
уæртæ 
Рыг митæй сдардтой сæ сæртæ 

130 
Сабитæ, - 
хъæлдзæг худынц. 
Арф миты 
пингвинтау 
цудынц. 
Чи сæ - æнæхуд, 
чи - худджын, 
Уадултæ - уазалæй тугдзыд. 
Æрмкъухтæ андæдзынц 
фындзыл. 
Фæлæ хæдзармæ нæ тындзынц. 
Сабитæм систон 
тæхуды, - 
Зæрдæ йæ зын карыл худы. 
18,12.2008 
МÆ ГУЫРÆНБОНОН АРФÆТÆ 
МÆЧЫЗГЛАЛИЙÆН 
(1998азы21апре/1ь) 
Дæу, 
дидинау, 
ыслæвар кодта æрдз 
Цъæх уалдзæджы 
мæнæн æмæ дæ мадæн. 
Æрдхæрæн фод, 
Сатанайау, 
дæ гуырд. 
Уадз, лæгтæн-иу 
сæ зарæг уæд дæ кадæн. 
Дæ царды равг - 
цъæх уалдзæгау рæсугъд, 
Гуырæнбонтæ, цæрæнбонтæ дын - бирæ! 
Цы нын басгуыхай уаз æмæ Рæстуд, 
Дæ кады ном дæрдтыл цы хъуыса Ирæй! 
20.04.1998 

1з] ^^ш 
АМОНДЫХЪУЛ 
Федтон йе стыр зынтæ цардæн: 
Донивылд, 
Зæххæнкъуыст, 
Хæст... 
Тæвды, 
уазалы дæр, 
мардтæн, 
Хауд æрвады къухæй цæст. 
Уыд æххормаг дуг, - 
Фыд рæстæг. 
Сугау, арты дæр сыгътæн. 
Ничи мæм уыдис фæкæсæг, 
Сагау 
цуанонтæй лыгътæн. 
Нæмыг мæ сырдта фæстейæ, 
Кард мын агуырдта мæ риу. 
Арæх, 
рыст æмæ мæстыйæ, 
Хъуыст 
зыдбирæгъау, 
мæ ниуд. 
Дардмæ Райгуырæн бæстæйæ 
Æз нæ разындтæн уæндаг. 
Тары баззадтæн фæстейæ, 
Рухсмæ нал зыдтон фæндаг. 
Алкæуыл дæр уæ фæрыстæн, 
Ничи фæрыстис мæныл. 
Фæлæ 
ма банхъæл, 
дæуыстæн, 
Æз фæсмонгæнгæ мæлын... 

132 
Алкæмæй дæр уæ хæсджын дæн; 
Хæсджын ничи у мæнæй... 
Заргæ ингæнмæ фæцыдтæн; - 
Рухс-иу мын зæгъут сæнæй! 
15.11.2008 
УАРЗТЫ ДУГ 
(Ф. -йæи) 
Уалдзæджы худтытæ... 
Онджыты футтытæ... 
Хъомрæгъау - пырх; 
цыма - тарст. 
Зæрдæйы хур куы дæ; 
Уæд 
афтæ дур куыд дæ; - 
Равдис-ма; равдис 
дæ уарзт! 
07.042008 
ФАРНЫÆФСИН 
Хорз æфсин; 
йæ мойы 'фсæрмæй; 
Хъайла сфыцдзæнис йæ армы. 
Нуазæны кадæн æвдисдзæн 
мидбылхудт лæгæн. 
Хъарм æнгас, цæхæр уарзт та йын - 
Сæн æмæ бæгæны. 
Йе ’мкъайæн поэты Пегас 
Фестдзæнис йæ бæх. 
Фарны дзырд та йын йæ фæндаг 
Срухс кæны дзæбæх. 
11.2002 

133 
УАРЗОНЫ АУУОНЫ 
Ды мæ аууоны куы цæрай, 
Афтæмæй мæ ард куы хæрай, 
Уæд цæй цард уыдзæнис уый?! 
Уæд цæй ард уыдзæнис уый?! 
Ахæм царды ад нæ уыдзæн, 
Ахæм арды фæнд нæ уыдзæн. 
Уый фæлтау мæ бафсад хурæй, - 
- Уарзын дæ, о уарзын! - 
Дзур æй! 
'Ндæрмæ ма фæлидз мæ цурæй! 
Иугъæдон куы уай дæ царды, 
Уæд уыдзæнис фарн дæ арды... 
Æз дæ аууоны куы цæрон, 
Афтæмæй дæ ард куы хæрон, 
Уæд цæй цард уыдзæнис уый!? 
Уæд цæй ард уыдзæнис уый!? 
07.03.2009 
ДЫВÆР ЛÆГ 
Ис гуырдзиаг туг мæ уæнгты, 
Ис алайнаг туг мæ уæнгты, - 
Ис сæ зæндты тых мæ зонды, 
Ис сæ цæнгты тых мæ цæнгты. 
Æз гуырдзиаг дæн мæ удæй, 
Æз алайнаг дæн мæ зондæй... 
Æз дывæр лæг дæн, мæ хуртæ, - 
Мачи мæм кæсæд бæрзондæй! 
02.06.1989 

КÆД ТА ÆРХАУИД ЦИНТЫ РАГЪÆЙ ДУР 
Ныххæлд нæ хорз цард не ’гуыдзæг, 
нæ сонтæй, - 
Хæрзæг æнхъæл 
нæ удты зин æрцард... 
Цæсгом, 
Лæгдзинад, 
Уарзт 
Æмæ нæм 
зондæн 
Ысси сæ барæн 
мулк æмæ æхца. 
Кæй ма хъæуынц 
æмдзæвгæтæ, поэттæ, 
Кæй ма хъæуы 
ныр ахуыр æмæ зонд!? - 
Уæздан лæг нæм цы зыдта, 
уый дæр феддæ 
йæ сæрæй. 
Исы уагхалынæй «фондз». 
Йæ намыс дæр ныууæй кодта 
æхцайыл, 
Цæсгомæй йын зынаргъдæр сси 
йæ дзыпп. 
Нæ тæрсы уый 
рæсттæрхонæй 
Хуыцауæй... 
Æмæ-ма сдзур, - 
Ыскæн ма йæм хъыпп-сыпп! 
Цæй, кæд нæ фидæн афтæ 
сæфт нæ уаид, - 
Кæд та æрхауид 
цинты рагъæй дур, 
Æмæ та кæд 
нæ сафæг 
саусыгъд бауид... 
Æмæ та кæд 
нæ удты скæсид хур! 
13-16.02.1994 

135 
УАЛДЗÆДЖЫ КЪÆСÆРЫЛ 
Дидинджытæй байдзагис 
хъугомæн йæ хъæбыс... 
Хъазынц та нæ цъæх нæууыл 
гоко æмæ къæбыс. 
Леуахи-дон абухгæ 
ласы их йæ сæрыл... 
Фарны дуг та ралæууыд 
фæрныджы къæсæрыл. 
Æрдзы цинтыл зарынæй 
садджын ис æвзаг дæр... 
Уалдзæджы къæсæрыл-иу 
ма амæлæд знаг дæр! 
07.03.1994 
ХУССАЙРАГ ИРОНЫ НЫСТУАН 
НÆ ЦÆГАТАГ ИРОНМÆ 
Иу адæм куы стæм, - 
иу куы стæм, 
Иумæ гуырд куы стæм 
иу куыстæн. 
Цæй, дæ хъыгтæ мын рахал кæн; - 
Цæй 
мæ ристæ мын райхъал кæн... 
Иумæ иу фарныл бакусæм, 
Иумæ 
иу зондмæ байхъусæм, 
Иумæ иу мæсыг самайæм, - 
Топпæй нæ, 
кæнæ хъамайæ, 

136 
Хинæй нæ, 
кæнæ сай-майæ, 
Фæлæ 
«0!»æмæ 
«Гъа-ма!»-йæ. 
ÆНÆМÆЛÆТ 
Цыу нæбон?- 
Ыскаст æмæ ныккаст. 
Нæ азтæ дæр 
нæ бонтау 
сты цыбыртæ. 
Нæ цæрæнбонтыл нал цæуы ныхас, - 
Цæрæнбонтæ дæр - 
иу бонау 
цъыбырттæг. 
Фæлæ нæм кæд фæзыны хатт 
бæзгæ, 
Æнæмæлгæ, 
уæлвонг хъуыдытæ, 
Уæд фарны зæдтæ, 
Бынтæ разынынц бæзгæ, 
Æмæ 
уæд царды баззайынц 
Нæ фæдтæ. 
13.10.1994 
ЕХ,ТÆХУДЫ! 
Ис нæ быдырæн йæхи фарн, 
Хохæн дæр йæхи фарн ис; 
Ис нæ горæтæн йæхи фарн, 
Хъæуæн дæр йæхи фарн ис, 
Фæлæ фехæлдтам нæ ахуыр, - 
Иумæ нал кæнæм Цæдис... 

©^^ 37 <^> 
Ех, тæхуды æмæ уыдон 
Сиу кæн, - 
басид сæм фæдис! 
Уæд фылдæр уаид нæ ис-бон, 
Æмæ къаддæр та - нæ рис; 
Уæд фæрныг уаид цард дæр, 
Æмæ ’нцондæр та - цæрын; 
Уæд æхцондæр уаид 
дарддæр 
Иумæ амондмæ цæуын! 
18.06.1993 
ЗÆРДÆЙЫ ФÆНДЫЛ 
Зæрдæ, ’рбад дæ зæрдæдоны! - 
Афтæ ма ’нхъæл - 
’взæр дæ зонын. 
Æз иттæг хорз зонын дæу, 
Ды иттæг хорз зоныс уый. 
Æз дæ фæндæй уыцы чызджы 
Не ’ркæндзынæн сæфт, мæгуырмæ. 
Æз йæ хивæндтæй, 
йæ бустæй 
Дæн, æнæуыйдæр, мæ хъуырмæ. 
Фæлæ кæд... 
дæ фæнды ныхмæ 
Хатгай не слæууын хъазуатæй, 
Уæд... 
Уыдзынæн дæм къæйныхдæр: 
Цауддæр æз нæ дæн Хазратæй! 

138 
Уый йæ зæрдæйæн йæ коммæ 
Кæд нæ бакастис, - 
цы сайы?! 
Афонмæ йæ фæрныг къуыммæ 
Рыскъæфтаид зæд - 
Дысайы, 
Фæлæ зæрдæмæ нæ хъуыста, 
Не сразы ис... 
æмæ уæртæ 
Чызгыл цавæрдæр низ сыстад, 
У хæстæгдæр цæрдтæй - мæрдтæм... 
0, фæлæ... 
мыййаг Цъæчъи дæр 
Маст, фыднизы хай куы бауа... 
Амардзынæн >æд мæхи дæр... 
Лæг уæд хъуамæ 
цауд, къуырма уа! 
Уый рæсугъд куы у, 
фæрдыгау 
Уæд... 
Цæмæй йæ фауын на ’мæ?!. 
У нæ хæдзар та 
хæндыгау... 
Цон, 
хæрзæгкурæг, Æнамæ!.. 
Ех!- 
Фæцæуын та дæ фæдыл, - 
'Рвитын æм чындзхонтæ а зæр... 
Стæй... 
Кæд мæ фæндыр, - 
Хъæдгæмттыл та мын цæхх ды ма зæр! 
Бад сабыр дæ зæрдæдоны, - 
Афтæ ма ’нхъæл ’взæр дæ зонын: 
Æз иттæг хорз зонын дæу, 
Ды иттæг хорз зоныс уый. 
06.07.1994 

139 
БАЙРАЙ, ФАРНЫ РУХС - НÆ ДАРÆГ! 
Электроны рухс рауадзджытæн 
Дзомагъгомæй, Цæгат Ирыстонæй. 
Бирæ нын фæцæрат, бирæ, - 
Рухс та чи ныккодта дардыл! 
Суыдтам та йæ фæндаг Ирæн, 
Дарæм та нæ зæрдæ цардыл. 
Стахтис та нæ арвмæ зарæг: 
0, уæрæйдæ!.. 
0, уæрирæ!.. 
Байрай, 
фарны рухс, - 
нæ дарæг! - 
Бахъæлдзæг та ис мæ лирæ. 
09.08.1994 
МАДЫМАЙРÆМ, РАКÆС СÆМ!.. 
Ацы дуджы бирæтæ 
фестадысты бирæгътæ, - 
Нал ауæрдынц давыныл, 
стигъын æмæ 
марыныл. 
Не схъæлтæ 
сæхиадыл 
Нал сты, - 
стых сыл хин хъуыды: 
Аргæвдиккой хи мады, 
Бастигъиккой хи фыды... 
Мадымайрæм, 
ракæссæм! 

140 
Зонды коммæ бакæсæм: 
Цардхалджытæн 
хаст æмæ 
Сæфты тæрхон рахæссæм! 
25.06.1994 
ГÆБÆРАТЫ ОМАРЫ ФÆСТАГ КУЫРДИАТ 
Гыццийы зæрдæ, 
мауал риз, - 
æгъгъæду! 
Баба, 
ныууадз дæ сагъæстæ сæ сæфтыл! 
Мæ хивæнд зæрдæ 
сау фыдæй æлгъæд у 
Фæлæ хъæцын мæ рыст 
æмæ мæ цæфтыл... 
Мæ идæдзыл мын ма бауадзут 
худын... 
Мæ сидзæрты мын 
ма бауадзут цудын... 
Мæ номыл уæ 
ыстыр кæндтæ нæ хъæуы, 
Æрхонут-иу 
мæ хæлæртты, нæ хъæуы. 
Гъе, уый фæстæ ма 
иунæг хорзæх курын: 
Æрæвæрут-иу нозтæй йедзаг, 
дурын 
Мæ риуыл хатт, 
о, 
рухс-иу дзы зæгъут 
Мæнау нæ хæхты чи нæ 
бафсæст цардæй, 

Нæ Иры зæххыл чи бафтыд 
’дзæммардæй... 
Æмæ æз дæр 
мæрдты бæстæй 
уæд семæ 
Ыздæхдзынæн бæллиццаджы 
дунемæ. 
1992 
МÆДЗЫРД-МÆХОТЫХ 
Кæд тохы быдырмæ æд хотых нæ 
цыдтæн, 
Уæддæр æз Ирыстоны сæрыл 
хæцыдтæн. 
Нæмгуыты бынæй-иу куы 
растад фыдызнаг 
дзæбæхæй, 
Уæддæр ын ирвæзæн нæ уыдис 
мæ дзырдты фыдæхæй. 
15.08.1994 
СИДЗÆР СÆНЫККАУ 
Сау æхсæвы тарæй 
бахуыдтон костюмтæ, 
Боны рухсæй, хъалæй, 
скодтон æз хæдон. 
Бафтыдтон мæ риуыл 
стъалытæ ’мæ хуртæ, - 
Раст, цыма, мæ номдзыд 
фыдæлтæн - фæдон. 

142 
Гъе мардзæ, сæрæн гуырд - 
рацæуын ысхъæлæй, 
Æмæ ’нхъæлын дуне 
ме ’рттывдмæ ныккаст. 
Фæлæ зæрдæ баззад 
тутт æмæ хуыскъæлæй; 
Æмæ у мæ хъæлæс 
сидзæр сæныккау. 
15.08.1994 
* * * 
(Экспромтæй) 
У зæрдæ ’хгæд, - 
зынтæй ма ссарын 
Æз уымæ 
нозтæй дæр 
дæгъæл. 
Кæддæрау 
хъæлдзæгæй нæ зарын; 
Кæнын мæ сагъæсты дзæгъæл. 
Ныббырстон дæлимонтæ зæдты; 
Хох судзы; 
арт ирвæзы хъæдтыл. 
Бынат дзы нал арын мæхицæн, 
Мæ зонд мæ зæрдæйæ фæхицæн; 
Æмæ ма стыр Хуыцау дæумæ 
Æз кувын: 
Иры сыгъд хъæумæ 
æркæс; 
дæ бæрзæндæй 
æркæс 
Æмæ нын цардамонд æрхæсс; 
Цæмæй фаронæй уæм æххæст; 

143 
Цæмæй та хурæй уæм æфсæст, 
Æмæ та, 
ивгъуыдау, дæуæн 
Нæ куывдтæн 
макæдуафæуæн! 
10.1994 
ЦАРД У ВАГЗАЛ 
Иутæ ’рцæуынц, 
Иннæтæ фæцæуынц, - 
А дуне нын цыма у вагзал. 
Рæстæг - уадæг. 
Царды бонтæ растдæр 
вагæттау 
кæрæдзи фæстæ 
Иутæ схизынц, 
Иннæтæ æрхизынц, 
Иу-дæлдзиныг, 
Иннæ - цардæй хъал. 
04.1994 
ФАТАУДУРÆРДÆМ... 
Сабыр денджызы лæгъз уæлцъар 
Сиды мæйæрдæм фæдис... 
Ныр уæларв æмæ дæлденджыз 
Скодтой стъалытæ цæдис. 
Судзгæ, 
космикон æрфæнты 
Уды атæхын æрфæндыд, 
Æмæ 
базырджын цъæх науы 

©^^ 144 ^=^ 
Дымгæ 
ме змæст бецыкк дауы... 
Магъз нæ агуры æфсæнттæ, - 
Уарзтæй дзаджджын у мæ хуын. 
Æмæ 
стъалыты æхсæнты, 
Фатау 
Хурæрдæм тæхын. 
20.10.1994 
(Афганы фæмардуæвæг Тыджыты Гуливерæн) 
1. 
Уæ сомбоныл æз афтæ тынг 
хæцыдтæн, 
Æмæ-иу кæд 
мæ сау туджы мæцыдтæн, 
Уæддæр мæ цæфтыл 
удавдæй хъæцыдтæн, 
Æмæ 
дæлæмæ не ’руагътон 
мæ цытдæр. 
Уæу-уа! - 
фæстæмæ 
сауфыдгул фæцырддæр, 
Æмæ 
сæрсастæй 
ингæнмæ фæцыдтæн. 

©^^ ,45 ^^) 
2. 
Ныр ам 
мæ æнусон хæдзары 
Сабыр, æвæлмон у мæ цард. 
Сымах ма уазæгуаты дары 
Ыскæнæг, - 
хъуамæ йыл хъæцат! 
Ыстæй уæ алчидæр, 
йæ радыл 
Мæ фарсмæ катæйттæ кæнæд 
Кæугæ-иу ма кæнут 
уæ мардыл, - 
Ам ис, æцæгæйдæр, Дзæнæт. 
01.06.-14.09.1994 
«АЗЫМ» 
Иу сырддон цъиу иннæмæн 
Афтæ дзырдта дысон, - 
Хъуамæ, дам, мæ сыхагыл 
Туджы хъаст ныффыссон. 
Комкоммæдæр цæргæсмæ... 
Уадз æмæ йæ зонæд: 
Нал быхсдзынæн абонæй 
Уый рын æмæ сонæн! 
Иу бон мын мæ бæдулæн 
Й’ адджын комдзаг байста, 
Знон дæр та нæ сисрæбын 
Нард къогъотæ ахста... 
Акæс ныр, - цуаны та 
Мах сыхырдæм рацыд... 
Ацу ’мæ йæм ма ысдзур 
Макуы æмæ мацы!. 

146 
Сырддон хъуыста сырддонмæ, 
«Къæрныхмæ» нымдзастис, 
«Къæрных» та йæ сыхаджы 
Бæдулы цур сбадтис. 
Бадардта йæм иу стыр 
Нард хъæндил хъæддыхæй 
Дæлæ, зæгъ æй дыргъдоны 
рацахстон дæу тыххæй! 
- Бузныг, алæ... Атон ын 
Йе ’мбис, цæй, мæ дзыхæй! 
Нæ дæу мын цы ад скæндзæн... 
Ма-иу тыхс мæн тыххæй! - 
- Æз дæу тыххæй - алцы дæр 
Ды - мæ уарзт, мæ - базыр!.. 
Цæй фæуæд дæхи ныхас... 
- цом, æрбадæм назыл! 
Стахтысты тæмæнкалгæ 
Базыр - баз - æмбазыр... 
Æмæ сыхаг бамбæрста 
«Къæрныхæн» йæ «азым». 
1985 
* * * 
Арвы тасмачъи дуæрттæ 
æз тымбыл къухæй фæхойын, 
Æмæ стыр Хуыцауæй домын: 
- Радт, зæххон цардæн сабыр зæд, 
Ма ’руадз а зæххыл дывыдон 
Хæст!.. 
Æнусон цард дзы абузæд... 
Оммен! 
10.08.1986 

147 
МÆЛÆТЫ ТАС 
0, тыхджын у 
мæлæты тас 
царды, - 
У зæры бонта 
йе ской дæр 
зын. 
Арæх фехъусæм: 
- Чидæр фæмард 
Æмæ адæргæй кæрзын 
байдайы зæрдæ. 
Табæт фенкъуысы... 
Адæм йæ фæстæ: - 
Мардæн дзурæм 
фæстаджы 
хæрзбон... 
Нал æй фендзыстæм 
никæд 
нæ цæстæй, 
Æмæ табæтыл схæцæм бæрзонд... 
Фынг, - 
хæрнæджы фынг, - 
зæрдæ дзыназы... 
Тасынц фынгтæ хæрд æмæ 
нуæзтæй. 
Адæм 
кувынц, 
хæрынц æмæ нуазынц, 
Æмæ судзынц 
сæхинымæр 
мæстæй. 

148 
Иу бон, цадæг, мæ хъару дæр рафтдзæн, 
Чидæр хиуæттæм сиддзæн: 
- Фæцис! 
Æмæ а ныр 
æз куыд хæрын, 
афтæ, 
Адæм 
«райгæ» 
хæрдзысты мæ хист. 
18.02.1969 
29.08.1986 
* * * 
Рæстæгæн йæ алы минут дæр бахынц, - 
Алы бон дæр дзы бабæззы хидæн... 
Де знаг дæ иугæр туджы хыл къахы, 
Уæд цæттæ хъæуы тохмæ дæхи дæр. 
Ахъуыдыйæн дын исдзæн дæ рæстæг, 
Змæнтдзæн, - 
де сæфтыл архайдзæн иугъæд 
Быхс, 
ныггæдзæ кæн, 
бахъæц, - æрмæст æм 
Макæд ма бахат: 
- Бакæн тæригъæд! 
Тас, 
мæлæты æнахъинон зивæг 
Удмæ ма бауадз... 
хин -æнæбону... 
Суай цæйнæфæлтау царды ныфс ивæг, 
Уый фæлтау знагæн 
фестæнæуынон! 

©^^ ,49 ^^> 
Де знаг тугмондаг басгуыхт бирæгъау 
Гъе йын схай кодта æрдз Балсæджы тых, 
Ма дæ банхъæлæд уый тæригъæддаг, 
Раст! - 
сæрбахъуыды, 
Скæн Батрадзы тох! 
28.10.1986 
ХУДДЗÆН ДЫЛ САТИР ДÆР 
(Мæ «хæлар» А. Р. -мæ) 
Амы хъаст, дам, хъастцух у, 
Амы раст та - растцух; 
Амы маст, дам, мастцух у, 
Амы уарзт та - уарзтцух... 
Амы зæхх, дам, у зæхцух, 
Амы дон та - донцух; 
Амы цæхх, дам, у цæхцух, 
Амы бон та - сбонцух... 
Амы хур, дам, хурцух у, 
Амы дин та - динцух; 
Амы дзул, дам, дзулцух у, 
Амы Ир та - Ирцух... 
Афтæ... 
Мæнæ диссæгтæ! - 
'Фхæры нæ «мæ хæлар». 
Дзуры мын «нæ риссæгтæ»... 
'Фхæр æмæ нæ ’фхæр «А. Р.»! 

150 
Фæлæ... 
Зонуæсæлхæры! - 
Зон уæ сæфт, уæ рыгъд дæр! - 
Иры знаг йæ сæр хæры, - 
Къодахау - йæ сыгъд дæр. 
Æмæ а ныр хъус уæдæ 
Сабырæй 
мæ дзуапмæ: 
Стыр лæгуæвгæ 
хуслæг дæ! 
(Не ’вналыс дæ апмæ...): 
Амы зæххæй нæй зæххдæр! 
Амы донæй - дондæр! 
Амы арвæй нæй цъæхдæр! 
Амы бонæй - бондæр!.. 
Амы уарзтæй уарзтдæр нæй! 
Амы мастæй - мастдæр! 
Амы хъастæй хъастдæр нæй! 
Амы растæй - растдæр!.. 
Не сбадтис дæ фау бæхыл! - 
Худдзæн дыл Сатир дæр, 
Уымæн æмæ 
нæй Зæххыл 
Хуссар Ирæй 
Ирдæр! 
30.09.2006 

151 
БАНАЛОН ÆЦÆГДЗИНАД 
Диссаг, сæфтдзаг у нæ æрдз, 
Фæлæ ахæм у нæ гуырдз: 
Лæг цæры, - цæмæй хæра, 
Лæгхæры- 
цæмæй цæра. 
Зæххыл бирæ ис фыдтæ, - 
Иу сæ - иннæмæй фыддæр. 
Фæлæ... 
ассæндæм сæ мах, 
Æмæ цин фæбады сах. 
Куысты сау зынтæ сæттæм, 
Цард нæ сабитæн дæттæм: 
Кусæм хорз - цæмæй хæрæм; 
Хорз хæрæм - 
цæмæй цæрæм. 
Тохты бавзарæм зынтæ 
Призтæ фембулæм, 
хуынтæ... 
Тох кæнæм - 
цæмæйхæрæм, 
Стæй хæрæм- 
цæмæй цæрæм. 
06.02.2007 

152 
СОМ ХУЫЗДÆР УЫДЗÆН 
ÆрдЗ; куыд рæсугъд, куыд фæлыст дæ; - 
Дæу цы сфæлдыста, зæгъ! 
Иу бон хур куы уа, 
иннæ бон 
Уары их; кæнæ зæгъ... 
Царды диссагæй ницы ис; - 
Ис æппæтæн бындур: 
Абон мигъ куы уа, 
райсом та 
Зæххыл атулдзæн хур. 
Уæдæ 
де стыр ныфс ма асæтт; 
Лæг, 
дæ сагъæстæ сур! - 
Дзур: 
- Нæ фидæн хуыздæр уыдзæн; 
Сом хуыздæр уыдзæн! - 
дзур! 
2006 
* * * 
Куыд диссаг стæм; - 
Куыд тынг уарзæм кæрæдзи! 
Фæлæ нæм ахæм сæфтдзинад дæр ис: 
Зынтæй фембарæм 
хорзæй нæ кæмæ ц’ и; - 
Дæ рис кæй у мæ рис; 
Мæ рис-дæ рис. 
30.11.2006 

153 
ХИОНЫ ÆНТЫСТЫЛ НÆ РАДТÆ... 
Кодтай ысчъилдысæй 
урс куыст уа, сау куыст, - 
Царды дын бирæтæй 
къаддæр нæ бантыст. 
Фæлæ... 
Куыд дын скæна 
Стыр аргъ 
дæ Раттæг, 
Кæд æмæ хионы ’нтыстытыл 
нæ радтæ!? 
02.122006 
ХÆРЫН ДЫН АРД, ГЫЦЦИ! 
(Мæ дзæнæттаг мад Æлборонæн) 
Ызмæст дымгæ дымы... 
Уадз, ноджыдæр дымæд! 
Дымæд, 
дымæд, 
дымæд, 
Дымæд, 
дымæд, 
дымæд!.. 
Мæ мард мын фен ды уæд, 
Куы кæнай мæт 
ды, мæт!.. 
Уадз, ноджыдæр дымæд 
Ызмæст дымгæ, 

©=*§^ ,54 ^^ИЗ) 
Ызнæт! - 
Дымæд, 
Дымæд; 
Дымæд!.. 
Ды ма кæн мæт, - 
ды... мæт! 
Мæ ныфсытæ - æфсад, - 
Ис адæмтæ 
ныфсаг. 
Дæн цардгæнæг нырма, 
Дæн сау низтæм къуырма. 
Мæ хъыгтæ сурын дард, - 
Нæ зонын маст, 
зындзард. 
Гыцци, ды фен мæ мард - 
Куы кæнай мæт, æнкъард! 
Хæрын дын, Гыцци, ард, - 
Хæрын дын ард, 
æз ард. 
Кæрды нырма мæ кард, 
Нæры нырма 
мæ зард! 
Дæ фæндиаг - мæ уарт, 
Дæ фæндиаг - мæ цард! 
13.05.2006 
НÆ, ЛИДЗГÆЙÆ ДЗЫ - НАЛ У! 
- Зымæгон арв нæры, - 
Цыдæр æрцыд нæ æрдзыл! 
-Уæд... 
бахæрой нæ рын, - 
Ысбырынц та нæм гуырдзы. 

155 
- Кæдæм ма лидзæм ныр, 
Куы сбæгънæг ис нæ хъæд дæр?! 
Хъуысдзæнис сæм дзæм-мыр, 
Зындзысты сæм нæ фæдтæ... 
-Нæ, 
лидзгæйæ дзы - нал! 
У алы къæй нæ мæсыг. 
Уадз, калæнт уал сæ хъал, - 
Нæ фендзысты нæ цæссыг. 
Зæронд æмæ æвзонг, 
Сылгоймаг æмæ саби 
Ысмæстæг кæн дæ цонг, - 
Æнцойы фæндтæ ма би! 
Сæрибар, гъе мæлæт, - 
Æндæр фæндаг дзы нал и. 
Нæ буррондз дæр кæлæд, - 
Æвдисдзыстæм нæ галиу! 
Нæ, лидзгæйæ дзы - нал! 
У алы ком нæ мæсыг. 
Уадз, калæнт уал сæ хъал, - 
Нæ фендзысты нæ цæссыг! 
Арв айтындздзæн йæ рон, - 
Нæ тырыса фæйлаудзæн! 
Уæлахиздзау ирон 
Йæ туджы аргъ фæлгъаудзæн1! 
14.11.2007 
1 Фæлгьаудзæн - ам, домып, агурьгн, æрдомып. 

156 
МАСТИСÆГ ПОЭТ 
Иухатт поэт дæр мæсты кæнын зоны, - 
Иу бон мæ ныхас зæгъдзынæн æз дæр: 
Ме знæгты тугæй мæнæн дæр у дойны, - 
Тохгæнæг чи уыд поэтæй хуыздæр!.. 
Раджы мæ ныхæстæм иу сыл фæхæрам, - 
Сдзурын мæ нал суагъта, - уый уын хъуыст уыд. 
А ныр йæ тутт лымæн уымæн, сæлхæрау, 
'Хгæны мæ фæндæгтæ царды, куысты. 
Фæлæ поэт дæр мæсты кæнын зоны, - 
Иу бон мæ ныхас зæгъдзынæн æз дæр... 
Ме знæгты тугæй мæнæн дæр у дойны, - 
Мастисæг чи уыд Къостайæ хуыздæр! 
20.062007 
ПОЭТЫ ХЪÆЛÆС 
Поэтгæндтæ нæм - хæрх, 
Поэттæ нæм хæрзцъус ис. 
Зæгъгæ - сæ дзырдæн уæрх, 
Уæд сын сæ хъæлæс хъусис. 
Къостайау нæ йæ хид 
Кæд чи уагъта 
фыдхъызтмæ? 
Къостайау нæ йæхи 
Кæд чи скодта 
фыдхъысмæт, - 
Цæмæй йæ дзыллæ уой 
Æппынæдзух сæ бæхыл, 
Цæмæй 
ныхстæй лæууой 
Антейау арф, сæ зæххыл? 

157 
Æлгъыстæн нæу мæ дзырд, - 
Дæ зард дæ хъуамæ ’нтыса! 
Ныссадздзысты дын цырт - 
Дæ цард куы суа 
Тырыса! 
04.042007 
ЦАРД-ЦЫРАГЪ 
Адæм кæм худой, кæм зарой, 
Уырдыгæй кæуын дæр хъуысдзæнис. 
Царды зынг норстæй кæм дарой, 
Иу цырагъ уым дæр хуысдзæнис. 
08.04.2006 
ДЗЫЛЛÆТЫ ХÆРЗÆГÆН 
Нæ дардтон даритæ, 
Бызгъуырты дæр нæ цыдтæн. 
Уыдтæн кæддæриддæр 
Сыгъдæг æмæ хæрзконд. 
Фыдæлты æгъдæуттыл, 
нæртон лæгау, 
хæцыдтæн, 
Уыдис мын Скæнæгæй 
сæрныллæгуын 
хæсгонд. 
Дзыллæты хæрзæгæн 
куыстон æмæ 
фæлдыстон, 
Дзыллæты хæрзæгæн 
мæ хъæлæс уыд бæрзонд. 

158 
Кæд искæд ме ’мбæстаг 
ысаргъ кæна мæ куыстæн, 
Уæд ын мæ кувинаг, 
Хуыцау 
уæд бæззон! 
07.04.2006 
ДÆ УАРЗТ 
(Цхуырбаты Ф. -йæн) 
Дæ уарзты дын 
цæргæ бонтæм 
Мæ зæрдæйы нывæрдтон, 
Æмæ йыл никæд 
не схæцдзæнисхъуына. 
Фæлæ... 
мæрдтæм куы ралæууа 
мæ рад дæр 
Уæд æй мæ зæрдæ 
ме ’мдзæвгæтæн ратдзæн, - 
Цæмæй йæ диссаджы тых 
макуы фæуа къаддæр... 
Мæ уарзт, мæ фæстæ дæр, 
нæ Иры хæхты хитдзæн, 
Æмæ дын ал’ райсом 
сырх дидинджытæ 
’рвитдзæн. 
Дæ уарзт, мæ фæстæ дæр, 
нæ Иры хæхты зилдзæн 
Æмæ дæм фæрсагæй 
Сырх дидинтæ æвзилдзæн. 
18.08.1963 

159 
НЕ ЗНÆГТЫ ФЫДÆНÆН 
(Хъæу. Абадгæусгуры мæтæгтæ) 
Майы мæйы цъиутæ 
рауагъта нæ къуырттон, - 
Сæрдмæ ма нымадæй 
фараст боны хъуыд. 
Родбæттæн цыргъ къæбæл 
цъæх нæууы ныкъкъуырдтон... 
Чындзæхсæвæн скодтон 
фæззæгмæ æмгъуыд. 
Скаркуыдзысты цъиутæ... 
Сбогъ уыдзæнис род дæр... 
Фыркъатæй дæр иутæм 
базилдзынæн хорз. 
Не знæгты фыдæнæн 
кæд фæзынид цот дæр. 
Афтæмæй 
мæ цардæн скæндзынæн сæрбос! 
22.052007 
НАУРУ г 
Океанийы чысыл зæхх - 
Аргъæутты къуым Науру 
Удæн афтæ тынг æрæввахс, 
Мæнæ цыма Знауыр у. 
Чи зоны нæ рагфыдæлтæ 
Скифтæ кæнæ Алантæ 
'Мбæлдысты сæ дард ыстæрты 
Науруйаг адæмтыл, 
Барæвдыдтой сæ æмæ сын 
Бацайдагъ лымæндзинад... 
Хатт мæм афтæ дæр фæкæсы 
Ис ма нæм цыдæр «дзинад». 
03.01.2010 
1 Науру - Сакъадах Океанийы. 2009 азы банымадта Республикæ 
сар Ирыстоны хæдбардзипад. 

!60 
ДАСДЖЫТЫ ДИНАСТИ 
Хилдасæгæй фыд куыста, 
'Нæхъæн Хуссары фæдаста: 
Даста аргъыл, 
Даста ’фстау, 
Хатт фæззæгхорыл дæр даста. 
Фæлæ никæдбон уæлдай 
Иунæг капекк дæр нæ райста. 
Фырт фыды фарнæй фæцух, 
Гъе уæддæр нæ сурæй дасы: 
Ис æм иу ахуыр - 
æдзух, - 
Къух кæйдæр дзыппырдæм тасы. 
Паддзахады банк ын - фыс, - 
Фаг дзы ралвыдта купюртæ. 
Къух кæйдæр дзыппы нытътъыста... 
Æмæ та æрдаста уркæ... 
'Хца - йæ дзул æмæ йæ цæхх, 
'Хцалвынгæ цæуы ’мæ дасы алкæй дæр... 
Йæ ном - дæлдзæх! - 
'Взаг йæ зæгъынмæ нæ тасы. 
21.05.2007 
АХÆМЛÆГНÆМÆЛЫ 
Кæд 
цы нæма уыдис, 
ахæм 
Исты сфæлдыстай хъуыддаджы, 
Уæд чысыл Хуыцау дæ махæн, - 
Гъе Хуыцауы фарнæй хайджын. 

^^ 161 ^^ 
Ахæм лæгмæ та, 
хуыцау, 
Кувинæгтæ дæр æмбæлы: 
Карз арахъхъ, 
цырагъ, 
æхца уа, 
Физонæг- 
æхсырфæмбалы... 
Ахæмæн йæ ном нæ сæфы, - 
Сты йæ лæггæдтæ нымады. 
Уарзт æй амондмæ ыскъæфы, 
Æмæ фарны бæхыл бады, 
Æмæ зæдты ’хсæн æрбады. 
18.06.2007 
СФÆЛДЫСТАДОН КРИЗИС 
0 Парнасы стыр зæд, Музæ, 
Зæгъ, цы бакодтон, - 
цы фыд?! 
Сдæ мæ рухс сæнттæн æрдузæг, 
Сæфын, - 
уа бафхæрд цы уыд?! 
Сис дæр нал кæсы мæ коммæ, 
Туг мæ дадзинты сæлы... 
Ма хæсс уа фыдæх зæххонтæм, - 
Зæрдæ сагъæстæй кæлы. 
0 Парнасы уаз зæд, Музæ! 
Салд удæн æнкъарæн радт! 
Уадз, фыдтымыгътæ мæ узæнт, 
Сæфтмæ ралæууæд мæ рад, 

Фæлæ... 
Иухаттма... 
æвзонгау, - 
Скалæд ме ’нкъарæн цæхæр! 
Ма ’нхъæл сæрра ис дæ зонгæ, 
Сси зæрондæрдæм - 
сæлхæр! 
12.09.2007 
ФÆДОН 
Йæ хорз фыдæлты чи уарзы, 
Уый хъуамæ зона зарын дæр, 
Уый хъуамæ зона кафын дæр, 
Æмæ 
Фыдæлты рухс нæмттæ 
Хъыджы уа цины арын дæр. 
2006 
ДЗÆБИДЫРДЗУАНЫ 
Арвгæрон куыддæр фæцъæх ис райсом, 
Хохрæбынмæ бахæццæ дæн афтæ. 
Ме уæхскæй ифтыгъд къæрæбин райстон, 
Ракодтон Æфсати-дуагæн арфæ, 
Æмæ дагъы хъузоны æрбадтæн. 
Хохаг æрдз нæма райхъал йæ фынæй, 
Джоджора кæны уæддæр сæрсæртæ. 
Уалынджы, 
ыстыр къæйты рæбынæй, 
Радардтой дзæбидыртæ сæ сæртæ... 

163 
Аджихдæн... 
Дзагъырдзæст сæм æрбадæн. 
Ме Скæнæг, - 
Куыд рæсугъд у дзæбидыр! 
Дондзæстмæ æрхызтысты уæлхохæй... 
Зæрдæ риуы байдыдта цæппидыр... 
Аззадис цуаны хивæнд рохæй, - 
хотых къæйыл бамыр ис æвæрдæй. 
Дзуджы раздзог алæууыд æдзæмæй, - 
Ахъахъхъæдта исдугмæ фæйнæрдæм, 
Стæй уæд хъавгæ анызтой «дзæмдзæмæй» 
Се рæгътыл ныддæвдæг хъуын фырнардæй: - 
«С’ амарын - фыддæр Хуыцауы ’фхæрдæй!» 
Аздæхтысты мыствæндæгтыл мигътæм. 
Хуры тынтæ сфæлхъæзыдтой рæгътыл. 
Биноклæй сæм кастæн 
хæхты ’рцтигътæм, 
Стæй уæд райгæ слæууыдтæн 
мæ къæхтыл, 
Бафтыдтон та ме ’фцæджы мæ рифтаг. 
Сæмбæлдтæн афтидармæй мæ хотыл... 
Фотоисæн балхæдтон мæхицæн. 
Сом та хохмæ ссæудзынæн 
æд «хотых» 
(Уаз хъуыдыйæ нал ис ныр фæхицæн!) 
æмæ сын фæисдзынæн сæ нывтæ. 
18.09.2007 

164 
ТÆРСЫН... 
Æвзæр, дам, быныл зайы. 
(Æмб.) 
Цæуынц мæ хорз хæлæрттæ иугай, - 
Тæрсын - 
куы баззайон быныл, 
Уæд ма сæ чи зæгъдзæнис ниугæ 
Ныхас мæ ингæны былыл?! 
03.11.2007 
ÆХСÆВ СÆРДЫГОН ХЪÆДЫ 
Хæхты ’хсæн нæ Хурзæрин 
Комы хъуыры аирвæзт. 
Рухсы тын, 
прожекторау 
Арвы риумæ аивæзт. 
Уадсистыл ысныдзæвдис, 
Ссыгъта сæ чъырын артæй. 
Тары фырт Мукара йæ 
'Рчъепп ласта йæ цыргъ кардæй. 
Хъæды тар æрфысым ис, 
Дæлæ сыуанг рæбынтæм. 
Уазал артæй ссыгъдысты 
Сау æрдузты кæлдымтæ. 
Къодахы уæрæх дзыппæй 
Схылдис уыг йæ сæр тилгæ. 
Фахсæй фахсмæ атахтис, 
Рухс зæдау, 
цæхæрууилгæ. 

165 
Бауасыдис... 
Чизоны 
Уыгæн уый йæ зарæг уа... 
Зæрдæ барызт, - 
фехъуыстис 
Удмæ судзгæ хъарæгау. 
01.122007 
ÆНÆ ЗÆРДÆЙЫХЪУСТÆ 
Мæнæ баталынг, 
ныссабыр, - 
Уынгты цъиузмæлæг нæй. 
Ниуы фæсхъæуæй сæлабыр, 
Сбырыд мигъы дзыппæй мæй. 
Кæркдонæй ныууасыдуасæг, 
Фæскъæсæр ысрæйдта куыдз... 
Фидиссаг кæндзæн нæ уазæг, - 
Фу-хуыррыттæй фестад куынц. 
Ныр куыд бафынæй ис а ’взæр 
Искæй хæдзары?! - 
Уæдта... 
Ау!Æппын... 
дæ цины бавзар... 
Гъе, нæ йæ хъæуы цæттæ?! 
Уæлæ арвы дуар фегом, - 
Ракалд а дунемæ рухс... 
Сом чындзæхсæв ис нæ «бег»-æн, - 
Ахсæв ын ыскъæфæм ус. 
Æмæ мах нæ ахсы хуыссæг, - 
Мах, чызгыскъæфты... 
Уæдта... 
Адæргæй нæ джитæн хъуысы, - 
'Ппæтмæ хъуамæ уæм цæттæ. 

I 
Ай та бафæлдæхт нæл хуыйау, - 
Н’ абадт мах æфсæрмæй цъус... 
Ех, 
тæхуды æмæ уыйау 
У æнæзæрдæйыхъус! 
20.06.2007 
МЫСТЫАЗ 
Ацыд ныл Хуыйы аз дæр 
æрхуымæй, - 
Саста нын нæ хъарутæ, нæ ныфс... 
Бирæтæ нын бакодтой 
хуыйы ми, 
Бирæтæ ныл бакалдтой сæ цъыф. 
Карз тохты лæууыдыстæм сæ ныхмæ, 
(Ис мæнмæ цыкурайы фæрдыг!) 
Сау тыхтæн-иу ардтам тых 
сæ ныхмæ, - 
Басасис фыдлæг æмæ фæрныг. 
А ныр та мысты аз у, 
гæлæуы, - 
Не слæудзыстæм мыстæн дæр 
уырдыг! 
Расты ныхмæ хъаймæт дæр 
нæ лæууы, - 
Мысты сæфт мæ фидарæй уырны. 
Скæндзыстæм нæ гæлæуты 
уырды над, 
Ныккæндты сæ хъаздзæнис гæды... 
Арвырон æртасыдис æрдынау, - 
Рухсмæ йæ 
нæ ахонын фæнды! 

167 
Дзыллæтыл та 
ракæсдзысты хуртæ, - 
Мыстыты фаг ссардзыстæм кæндыс... 
Хорз адæм, 
уæларвмæ ’хсут уæ худтæ, - 
Уе ’нтыстытыл 
мауал кæнут дис! 
30.12.1995 
Райын, - зæрватыкк куы æртæхы, 
'Рсимын бæгъæввадæй, æртæхы... 
'Рисын мæ райстбавæрд уадындз æз, 
Райгæ 
сæууон хурмæ атындзын. 
Зарын... 
Æрынцой дæр нал зонын, - 
Раст цыма булбул-йæ уарзоныл... 
Дзиба, 
мæ уарзт дын æрхастон, уæд 
Ратындз, - 
мæ бецыкк дын ахстонæн! 
04.08.02 
НЫХАС «АРСИМÆ» КÆРДОЦÆГЪДÆГИМÆ 
Нозт дæ басайдзæнис йе ’рттæм, - 
Бакомдзæнис дын бырсын. 
Цъусдугмæ уыдзæнис де ’рдæм, 
Стæй дæ байдайдзæн бырсын. 

©^^ ,68 ^^^) 
Цадæггай йæ тыхтæ ’вдисдзæн, 
Арæхдæр-иу дæ бырсдзæн. 
Нал æрцагурдзынæ ’вдисæн, - 
Нал æрцагурдзынæ сæн!.. 
Ризгæ слæудзынæ йæ разы 
Ды дæ зонгуытыл фыццаг. 
Састыл кæд нæма уай разы, - 
Ноджы ма кæнай фыдуаг. 
Уæд... фæхуддзæн дыл æнкъардæй: 
«- Ма у ’нæрцæф уæныг ды, 
Цъус нæ атыдтон æз цардæй, 
Зон, дæухуызæн уæйгуыты!» 
Аирвæзтæ кæд сæнтдзæфæй, - 
Бузныг Стыр Хуыцауæн зæгъ: 
Хорз у, 
уыцы иу æрцæфæй 
Дæу нæ аныхъхъуырдта зæхх! 
Фæлæ... 
банызтай ма - 
сисдзæн 
Уæд йæ æрра маст пæлхъ-пæлхъ, 
Иу афон дæ арвмæ сисдзæн, - 
Тынг фæцæудзæнис дæ уæлхъ. 
Уыцы бонæй ды йæ тæфтыл 
Нал æрцæудзынæ сæнæн. 
Дзурдзынæ: «Тыхæй ма тæлфын, - 
Нал ис нуазæнтæ мæнæн!» - 
Хатдзынæ - 
ныр нозтæн саст дæ, - 
Цæрдтæй мæрдтæм дæ хæстæг. 
Мæлинæгты радмæ хаст дæ, - 
Цъус ма баззадис рæстæг... 

169 
Æмæхъæц... 
Нæ хъæуы загъта... 
Нозтыл мауал кæн хъуыды: 
«Арсимæ» кæрдо куы цагътай, 
Уæд куыд æнхъæл уыдтæ ды?! 
11.082002 
ÆМÆ УЫЛ УÆД НЫФФЫСДЗЫНÆН 
Фæхатынц мæм нæ зæрæдтæ: 
Ныффысс, зæгъ, ныл æмдзæвгæ! - 
Фыссын... 
Фæлæ уæ зæрдæтыл 
Нæ кæндзысты ныдзæвгæ дæр. 
Мæхи зæрдæ куы нæ ссудза, 
Уæд не ссудздзæн уæ зæрдæтæ. 
Куы бакæнон дзырдфæрсудзæн, 
Уæддæр-ма уæм уæ фæлгæнцтæ 
фæкæсдзысты æвзæрдæртæ. 
Ныууадзут мæ мæхи адыл, - 
Куы ферттивой æмцæвгæтæ, 
Уæд уыл, цыма мæхи мадыл, 
Ныффысдзынæн æмдзæвгæтæ. 
Мæ хъуыдытæн, 
дзырд-баринтæй 
Ыскæндзынæн æз барæнтæ: 
Мæ рæнхъыты уæд нывæрдзынæн 
Цæхæркалгæ æнкъарæнтæ, 
Æмæ сæ нæмттæ ссардзынæн 
Æрвадæн дæр, 
æмбалæн дæр. 

170 
Мæ сагъæстæ уæ сагъæстæн 
Ысуыдзысты æмбарæндæр. 
Зæгъдзынæн уæд: 
- Дзырдарæхсты, 
Æз дæр уæ сих, уæ карæн дæн! 
18.11.2002 
ФÆДЗÆХСТ НÆХИРДЫГОН УСГУРÆН 
Бæсты рæсугъды ма агур, - 
Вæййы хуыздæрæй-хуыздæрдæр. 
Æцæгæлоны ма ракур, - 
Дæхицæн уыдзæн æвзæрдæр. 
Сывылдз хуыздæр у æфсондзæн, - 
Нæхирдыгон «сау бæрз», - 
нæхи «’взæр». 
Сæрыстырæй дæ уый хондзæн: 
«Нæ сæры хицау», 
«Нæ хистæр». 
02.03.2003 
ФИДÆНЫ МÆДТÆ 
0 нæ чысыл, о нæ уарзон чызджытæ, 
Байрæзут, - 
Ыстут нын кады чындзытæ! 
Байдзаг кæнут Иры хæхты 
тырынтæй, - 
Сомыхъомтæй стыр фыдæлты чырынтæй! 
Зонд, хъаруйæ ’ххæст куыд уой 
нæ сахъгуырдтæ, - 
Ир-бæстæн куыд басгуыхой 
ныфсаг фырттæ! 

171 
Уадз, фыссæнтуыл стихтæ æмæ радзырдтæ, - 
Уе стыр номæн 
ма ’вгъау кæной уаз дзырдтæ! 
Уадз, ыскæной Иры зæххыл кадджытæ 
(Стыр Къостайау}, - 
’хцонзæл æмæ 
адджынтæй 
Уадз, фæлдисой Мады кадыл зарджытæ, 
Æмæ макæд ма хъуысæнт уæ хъарджытæ! 
14.03.2003 
МАКÆД БАКÆН ЗИВÆГ 
(Экспромтæй) 
Макæд бакæн зивæг 
Саразай хæрзиуæг! 
Æмæ кæдхæрзиуæг 
Суа дæ царды иуæг, 
Уæд кæмфæнды ма цæр- 
Нал уыдзынæ иунæг. 
Стæй ма кæд дæ ныхмæ 
Искуы слæууа иу лæг, 
Уый та, зон, уыдзæнис 
Сæфт халонау иунæг! 
15.06.2000 
МÆ ХÆЛÆРТТÆН 
Æнæ сымах мын 
ад нæ кæны цард, - 
Æнæ сымах 
вæййын æдзух æнкъард. 
Мæ разы к’уа сæны хуыздæрæй цад, 
Æнæ сымах мын 
уый дæр уаид æнад. 

172 
Æнæ сымах 
вæййын æдзух æнкъард, - 
Æнæ сымах мын 
ад нæ кæны цард. 
Мæ хæлæрттæ, 
хæрын уын зæххæй ард, - 
Уысм дæр нæ вæййын æз 
сымахæй дард! 
01.12.2002 
ХАХУЫРТЫ ЕРАСТ 
Зæгъынц: 
Æппæтмæ дæр 
фыдæхы цæстæй каст, 
Зындисæма дуне 
зындоны хуызæн раст, 
Куы уыдта растдзинад 
æхсыстис-иу йæ маст... 
Йæ ном - нæ «сахъ лæгæн», - 
Хахуырты Ераст. 
Æмæ куыста, фыста 
уый алцæуыл дæр хъаст. 
Ерастæй растдæр лæг 
сæ комбæсты нæ уыд. 
Æнхъæлдта уый, æмæ 
йæ кады ном нæрыд 
Йæхимид. 
Афтæмæй йæ куыстæн кодта цыт, - 
Дзырдта-иу: 
- А сæрæн æз самайдзынæн цырт! 
Уæвгæй, цы зæд мын æй ысхай кодта, 
цы маг?! 
Мæ фындз барометр у, - 
хæрздæф уа, 
гъе сымаг!» 

Фæлæ сæр раттæг та 
зæд дæр нæ уыдис, 
маг дæр, - 
Хæлттæ æппарæгуым 
йæхæдæг уыд Хуыцау. 
Нæ йæ æндæвтой уый 
тæф дæр æмæ сымаг дæр, 
Æрмæст... 
Ныддымдта йын йæ хъузджы уый, куынцау, 
Рæстдзинад, 
фæлæ йын 
æгæр дзæвгар фæцис, 
Æмæ... 
(Мæгуыр Ераст) 
Лæугæйæ баззад, - 
растæй... 
Ныр ма цы хъаст кæнæм 
Хахуырты Ерастæй? - 
Цæры нæ фарсмæ уый 
фыдрастуæвгæ, æрастæй. 
21.05.2003 
* * * 
Хæсджын дæн æз 
мæ дзыллæты раз царды, 
Мæхицæй мурдæр ничи у хæсджын. 
Мæ хъарджытæ мын банымайут зардыл, - 
Цъыфдзастау нæу 
мæ уарзты мал 
хæфсджын. 
Мæхи цардыл нæ хъуыды кæнын дардыл 
Кæйдæртау - нæй цæсгомы цъар бæзджын. 
01.06.2003 

174 
ХÆРЗИУÆГ 
А дунейы тынг цъус и хæрзиуæг, 
Тауæм æй кæрæдзийы ’хсæн фаг. 
Фарны куыстмæ макуы кæнæм зивæг, - 
Уадз, дунетыл ауадза йæ таг! 
01.06.2003 
* * * 
Уастырджи, 
Нæ сæйраг ныфс ды куы дæ, - 
Алкæм дæр 
дæуæй куы хæрæм ард. 
Байхъус нæм, - 
Ысаргъ нын кæн нæ куывдæн, 
Ратт, - 
цæмæй нæ амондæн йæ куырд уæм, - 
Иры хæхты ма ахуысса цард! 
1-3.06.2003 
* * * 
Мæ булæмæргъ, - 
мæ дыргъдонæн йæ фидынц, - 
Дæ зарджытæй мын 
удæнцой хæссыс. 
Мæ уарзты раз 
дæ хæс сыгъдæгæй фидыс, 
Ды 
цинтаугæ 
дунетыл дæр æххæссыс. 

175 
Дæ уаз хъæлæсмæ чи хъусы - 
æнæниз, 
Дæ зарæг удæн байсафы 
йæ ристæ... 
Тæхудыйаг - 
дæуау хъæлæс кæмæн ис! 
Кæлæнгæнгæ 
кæуыл 
дауыс дæ систæ. 
07.06.1991 
0, РАЗДÆХ; - РАЗДАХ УДÆХЦОН МÆ УАРЗТÆН! 
Ды ацыдтæ 
æмæ та æрдз нынкъард ис, 
Ды ацыдтæ 
æмæ та бамыр цард. 
Цæвиттон сагъд мæ сонт риуы 
цыргъ кард ис, 
Гъе, уыйау зæлы ’рхæндæгæй мæ зард. 
0; раздæх! - 
Раздах удæхцон мæ уарзтæн! 
0, раздах! - 
Ма су рæзты цырв мæ мастæн! 
0 амонд! 
Бауай сæфтдзæгты, уастæн, 
Кæд дæм æдзух 
ныфсы цæстæй цы кастæн! 
Кæс, 
ацыдуый, 
æмæ та æрдз нынкъард ис. 
Кæс, 
ацыдуый, 
æмæ та бамыр цард дæр. 

Цæвиттон сагъд мæ сонт риуы 
цыргъ кард ис, 
Гъе, уыйау бамыр цадæггай 
мæ зард дæр. 
6-7.08.1991 
(Апойиаг танкæйау1) 
(Н. С.-Х. -йæн) 
Абон, 
дæ сæракын чъиппа мæ къухы, 
афтæмæй Тверы булвары цыдтæн. 
Уайтагъд, 
кæцæйдæр, 
дæ уарзты хур бакаст мæ удмæ 
æмæ дæ бæсты 
дæ сæракын чъиппа, 
райгæ, нылхъывтон мæ риумæ. 
10.05.1983 
Г. Мæскуы 
АРАХЪХЪЫ АВГ 
Арахъхъы авг!.. 
Йæ «фындзыл» 
Худы бæсты 
цъæх сыкъа... 
(Иусыйонау 
нæ фынгыл 
Рарæгъ вæййы 
сæ мыггаг). 
1 Танкæ - апойнаг стихарæзты хуыз. 

177 
Ма йæм бавнал 
(Цыхудту?! 
Алкæй фæстæ нæ хилы], - 
Нозтгæнджытæн 
сæ удты 
Уаздæр къуымтæм ныхилы. 
Бафтаудзæн дыл мæрдырох, 
Бакæндзæн дæ æвæстаг... 
Знон дæ уды рæбынæй 
уаз бæллиц кæд нывæстай, 
Уый дæр марджы фæбынæй. 
Дæ хъару дын ныргæвста, 
Дæ бархъомыс - æргъæвстау... 
Рæствæндагмæ ма здæхай,- 
Дæ уымæй дæр æнæхай. 
Худ дын сисдзæн дæ сæрæй, 
Сбæр дын кæндзæн дæ кæстæ, 
Стæй 
дæ уды къæсæрæй 
Рату кæндзæн дæ фæстæ. 
1990 
* * * 
0 стыр Хуыцау, бахиз 
Фыдгæнджытæй мах, - 
Хуыскъ сын кæ сæ рахиз, 
Сæ гагуы сын къах! 
10.1991 

©^^ 178 ^^^ 
Хур-ыстъалы, 
Фаэтонау1, 
фехæлд, - 
арвыл ныппырх. 
Æмæ 
тар æхсæв ысбонау - 
Тугæй адардта сырх. 
Ныр ам - 
космикон мæйдары - 
Сæфт нæ Зæххæн йæ ныфс... 
Не знæт мурмæ дæр нæ дарыс, 
Æрдз, - 
бындзагъд нæ кæныс! 
05.10.1991 
ЦХИНВАЛЫ 
Ай мæ горæту- 
мæ хæдзар, 
ам мæныл куыдз дæр нæ рæйы. 
Ам мæ нозт æмæ мæ хæлцаг 
Уазæгæй æмбæхст нæ вæййы. 
Амæз 
Ир æмæ гуырдзыйæн 
Дæн хæрæфырт 
æмæ ’фсымæр. 
Ам нæ адæмтæн æрдзæйæ 
Уыд фæрныг цардæн 
ныфсы мæр. 
1 Фаэтоп - кæддæр дард космосы æбæрæг аххосагмæ гæсгæ спырхуæ- 
вæг планстæ. 

179 
Уыд нæ бадт, нæ куыстаг иумæ, 
Иу - нæ чындзæхсæв, 
нæ хæрнæг. 
Топп-иу чи райста нæ иумæ, 
Уымæн дзуапп дæттам нæхæдæг. 
Фæлæ 
ног залым ыстыхджын, - 
Калы марг, - 
фыдхæрам тауы. 
Туттсæртæ йæ хызы стыхсынц, 
Уый дæр сын сæ бецыкк дауы. 
Мах та ныр йæ ныхмæ хъуамæ 
Растæм, - 
скъахæм ын йæ лæгæт: 
Уадз, 
сæ артæнты нæ хъама 
Ахиза 
хæрам, 
зыдлæгтæн! 
Фæсвæд чи бамбæхса, 
уымæн 
Хъоргъы, - 
ахæсты йæ мæлæт! 
Знагæй чи скæна йæ лымæн, 
Уымæн та 
йæ рондз фæкæлæт! 
09.09.1991 

180 
ГАДЗАЙЫ МÆЛÆТ 
Гадзайæн йæ хъулон къæбыс амард, - 
Фæскъулмæ йын уазалы ныссалд: 
Хицау ын нæ рахай кодта 
Хъарм уат, 
Æмæ миты - 
хъæпæны ныссад... 
Зымæгон хъандзал ысты йæ тыхтæ, 
Арс дæр ын нæ бафæразы хатт, - 
Къæбысы ныссагъта уад йæ ныхтæ, - 
Æмæ кæс- 
йæ мады уд ысхауд! 
Гадза ма 
йæ хъарм буарæй æмбæрзта 
Салд къæбысы, - 
стæфсыны æфсон, 
Фæлæ... 
«бабын!» 
мады зæрдæ ’мбæрста, 
Урс æхсæв ыл саударæй ысбон. 
Разтыргъмæ йæ рахаста йæ дзыхы, 
Судзгæ цæссыгуадултыл цæуы. 
Айхъуыстис йæ фæдисы ниуд сыхы, 
Мæйы цæлхмæ ризгæйæ кæуы. 
'Ртымбыл ысты хъæуы куыйтæ 
мæнæ 
Адæймæгтау 
сау марой кæнынц: 
Байдайынц цъæхснаг ниудæй 
æмæ йæ 
Хъарæгау 
«Уæу-уæуу-уæууу»-æй фæуынц. 

181 
Хицау-лæг йæ тарф фынæйæ райхъал, - 
Удаистæй разтыргъмæ тындзы... 
Бавдæл ныр - 
йæ фыдфынтæ йын райхал: 
Кодта, цыма, хи мардыл хъынцъым... 
Фæлæ уый цы ног фыдфын у - уæртæ 
Хъæуы куыйтæн - разтыргъы æмбырд... 
Гадза-куыдз нынниуы салд æфсæртæй, 
Иннæтæ йын бакæнынц æмхъырнд. 
Цавæр фыд!? - 
нæма йæ кæны хатгæ 
Лæг, 
æмæ фыдсагъæстыл фæуы: 
«Цуанон, дам, куы фæниуы, 
уæд, хатгай 
Хицауы мæлæтмæ дæр цæуы!..» 
Сугты сæрæй фелвæста æндзарæн, 
Гадзайæн 
æнауæрдонæй - 
дзæхст... 
Мады зæрдæ барызтис бындзарæй, - 
Знæт цæстæнгас ацахста сæ цæст. 
Апырх ысты цуанæттæ фæйнæрдæм, 
Гадза ма 
къæу-къæу куыдæй кæуы. 
Дзуры, цыма, хицауæн йæ рæйдæй: 
«Хъахъхъæдтон дæ фæллæйттæ цæуыл!? 
Лæг фæсæццæ: 
Гадзайы раз митыл - 
Урс митыл, 
цыдæр сау æндæрг... 
«Уырд?!.. 

182 
«Кæд йæ къæбыс?» - 
Цадæггай йæ митыл 
'Рфæсмон кодта, - 
«Разындтæн лæг-сырд!..» 
Баздæхтис, - 
йæ хъуынджын кæрц ыскодта, 
Хъарм цъындатæ, - 
басидзæнискъах!.. 
Къæбыс- мард... 
Æммыст, - 
цыма, цы кодта?! 
Цуанонæн, дам, авд уды куы ис... Ах!.. 
Ногæй та йæ хъарм уаты ныххуыссыд, - 
Цæй, 
цы ма йын бачындæуа ныр! 
Дохтырмæ дæр басидит æххуысмæ, 
Фæлæ йын куы нæ у гал, 
гъе куыр... 
Райсомæй дын салд къæбысы 
æрхмæ 
ахаста, - 
ыскъахта йын ингæн, 
Бакалдта йыл сыджыт 
æмæтыргъмæ 
'Рбаздæхгæйæ загъта: 
«Ныр цин кæн!.. 
Дысон уæ куы бауагътаин тыргъмæ, 
Фæлæ, цæй, 
цы хæйрæг уыдтæн - 
уад... 
'Нгуз дæр ма йæ хъус дары йæ дыргъмæ, 
Уæд ды та?! - 
Цæмæн ма хуындтæ Мад!» 

183 
Гадзайыл йæ мæстытæ ысуагъта, 
Стæй йын кæртмæ рахаста лывзæ... 
Цуанон хъуыста 
хицау ын цы загъта, - 
Бамбæрста 
кæй дзы загъта æвзæр. 
Нал фæкодта лывзæмæ йæ дзых дæр... 
Схъæхъхъаг, - 
Уынгты нал уагъта цæуæг... 
Цадæггай ивадысты йæ тыхтæ, - 
Уыд æдзух йæ мидзæрды кæуæг. 
Æвдæмбон йæ къæбысы ингæныл 
Ссардæуыд нæ гадзайæн йæ мард... 
Нал ын бантыст уалдзæгыл цин кæнын, - 
Рафтыдис хъæбулы мастæй 
Мад. 
2-4.02.1992 
ОДÆ ХОРЗ СЫЛГОЙМАДЖЫ КАДÆН 
Ис сылгоймæгтæн 
«ком» дæр, 
«цæгат» дæр. 
Хатт нæ вæййы æхсаргардæй 
къаддæр. 
Хатт сæрдасæнау 
сурæй фæдасы, 
Хатт та 
дымгæйы хъазау 
фæтасы; 
Фæлæ хорз сылæн 
стыру йæ каддæр, - 

184 
Уый æрвонхурæй 
никæд уыд къаддæр! 
Нæй 
æнæ хорз сыл 
къуымты бæркад дæр. 
Нæй 
æнæ хорз сыл 
мыггагæй дарддæр... 
Хорз сыл 
бинонтæн 
се ’гъдау, 
сæ фарну. 
Арт у - 
хъайла дын фыцдзæн 
йæ армы. 
Уæдæ 
сисæм нæ худтæ; 
нæл адæм, 
Хорз сылгоймагæн - 
ус æмæ Мадæн! 
17.02.1992 
«ÆЗ - ИРЫ СÆРВÆЛТАУ...» 
(Нæ мæнг патриоттæн) 
Фынгтыл-иу 
тымбыл къухæй 
хоста йæ риу: 
«Æз Иры сæрвæлтау 
мæуддæр... 
Æниу... 
цы ’ппæлын, - 
Æвдисæн мын - 
^æлæ Хъæриу!». 
Хъуыддаджы та 
дæлæ 
къæсæрмæ - йæ дзырд. 

185 
Тыхст заман, 
тæрхъусау, 
уыд къутæрты бырд. 
Фæдисы нæ цыдис, 
Нæ зыдта æмбырд. 
Йæ гæлдæрджын хъузджы 
Йæ мæнг уд æмбыд. 
Дзырды сæр куы хъуыдис, - 
ныххуыдта йæ дзых; 
Тыхы сæр куы ’рцыдис, - 
нымбæхста йæ тых; 
Цæстытæ куы хъуыдис, 
уæд «бакуырм» æваст; 
Къæрцхъустæ куы хъуыдис, 
«Къуырма дæн!» - 
йæ хъаст. 
Куысты дуг куы ’рцыдис, - 
«рынчын» уыд æдзух, 
Æхсæны хъуыддæгтæй, 
фæрсаг лæгау, - 
цух. 
Иу хæрд æмæ нозтыл 
нæ иста йæ къух: 
- Ныр Иры ызнæгтæм 
куы баххæссид... 
Ух!!. 
ÆРДЗ-ÆВГЪÆДЫ 
Æрдз - æвгъæды... 
Стонг сæгътæ 
ног къуыбыр æхсынынц. 
Бæлæстæ сæ быцъынæг 
хурæрдæм ыскъуынынц. 
Малусджытæй байдзаг ис 
комгæроны 
Стыр рындз. 

186 
Булæмæргъ 
сæ хæрздæфæй 
зарынмæ схъылындз. 
Арвы риуыл 
халгондæй 
зырнæджыты суыдтон, - 
Зарын та кæлæнгондау... 
фырцинæй та скуыдтон. 
22.03.1991 
* * * 
Æз иу бон иу хъуыддаг дзæбæх, - 
Мæхиуыл бавзæрстон Гынугъы: 
Куы нæ уа дугъон бæх дæ бæх, 
Уæд æй нæ хъæуы уадзын дугъы! 
01.1991 
Лæг бирæгъы цæстæй 
кæм фæкæсы фысмæ, 
Уым фысæн нæ вæййы 
бæллиццаг йæ хъысмæт. 
29.03.1991 
НОГ ЦЕНЗОРТÆ 
Иунæг стих дæр чи нæ бакаст йе ’взагыл, 
Раст фыссæджы чи нымадта йе ’знагыл, 
Уый ныр ирон чингуытæ дæр æлхæны, 
Ирондзинадыл нал зоны æлгъкæнын. 

187 
Ныр уый, 
цæстмæ, 
ирон газет кæсы ’мæ, 
Зæгъы: 
«- Æз дæр ирон лæг дæн, 
кæсыс мæм!» 
Уый давæггагæй схъæздыг, - 
йæ сæрмæ нæ хæссы?! 
Фыссæгмæ дæр, 
фыййаумæ дæр 
Сæрбæрзондæй кæсы: 
- Æз уын куы нæ уаин, 
æз уын куы нæ уаин!.. 
Æз уæ куы нæ дарин, 
. æз уæ куы нæ ’мбарин, 
Уæд къобалийы цæфæй дæр 
нæ амæлид уæ сыст... 
Уæд уæ къæбицмæ 
нæ бахизид мыст! 
Уæд уæ нæмттæ нæ уаиккой 
афтæ - 
дунейыл хъуыст... 
Æз уæ дарæг дæн, 
æмæ мын 
зонут ме ’хсар, 
мæ тых, - 
Мæ бон у бакæнон уын, 
мæ бон у сæхгæнон уын 
уæ дзых. 
Æз патриот дæн, 
æмæ мыл одæтæ, зарджытæ фысс! 
Чи нæ мæ стауа, уый та 
роду 
кæнæу фыс! 
Уæдæ мын 
уæ комдзаг, 
уæ къæбæр 
Мæ дзыхы тъыссут, 

®*$ь*"" 
188 
Стæй уæд цыфæнды дæр 
фыссут, 
фыссутæмæ 
фыссут! 
Уый уын мæ программæ 
кусынæн, 
цæрынæн æмæ 
фыссынæн... 
Сæххæст æй кæнут 
æмæуын бæздзынæн 
фысымæн. 
Стæй уын уæд 
уæ чингуытæ дæр 
кæсдзынæн, 
Трибунæтæм уын 
дидинджытæ дæр 
хæсдзынæн. 
Кæннод... 
кæй бахъуыд 
уæ рæстдзинад æви 
уæ хахуыр, - 
Æз ахæмтæ кæсыныл 
нæ уыдтæн, мыййаг, ахуыр. 
14.06.1992 
МÆ СУАДОН 
Исмын Тьбеты хъæумæхæстæг, 
халсардоны бынмæ суадон... 
Автор 
Мæ суадон, - 
мæ дуцгæ хъуг, 
мæ хæзна, 
Нæ уаз дæттæй 
бæрæг кадджындæр у, 

@^> |89 <^) 
Уадз, 
ахæм гуырд мын рамбула 
мæ хæснаг, 
Кæй хъуджы ’хсыр 
дæуæй адджындæр у. 
Тæвд сусæны дæ уазал дон - 
æвдадзау, 
Фæззыгон бон 
æхсыр дæ фарсмæ цауд, 
Нæ дæ баивин галыл дæр æвæдза, - 
Фæлтау мæ галиу 
акæнæд бынхауд! 
12.08.1992 
* * * 
Мах æндæргъуызон фæсивæд 
уыдыстæм, 
лæппу, 
нæ дуджы, - 
Махæн 
абырæг, 
къæрныхæй 
Мур дæр ницы уыд нæ туджы. 
Мах лæгдзинады сæраппонд, 
уаритау, цыдыстæм тохмæ. 
Махæй ’вæлмонæй нæ кастис 
иу дæр адæмы фыдохмæ. 
Ныр 
нæ фæсивæдæй иутæ 
Хæсты 
арт цæгъдынц сæ удтæй, 
Иннæтæм 
абырæгдзинад 
басгуыхт кадджындæр сæ худтæй, 

190 
Хионуахæстæг- 
нæ зонынц, 
Стигъынц, н’ ауæрдынц æрвадыл. 
Зинты се ’фсымæртæ хонынц, - 
Хорз лæг сæм нымад æгадыл, 
Риз, мæгуыр дæ бон, 
мæ сахъ уд! 
Риз, 
гæвзыкк дæ бон, 
Хъуыбады! 
Иу къæрныхæн ма йæ сау хъул 
Иудадзыг дæр сах куы бады. 
Цæй, 
цы дæ фæнды, - 
ныббыхсуал 
Хæсты тохвæллад хъæбатыр! 
Ды фыдызнæгтимæ уал аз 
Рæстæй тох кæныс нæ бартыл. 
Уый та стигъы æмæ ссæнды 
Знаджы, 
хионы, 
æрвады 
Уымæ фарн, кæнæ 
лæджы ’фсæрм 
Хорзыл никуы уыд нымады. 
Барадхъахъхъæнæг - æнæ ных, 
Закъоны лæг ыстæрных. 
Стигъы, тоны æмæ ’взоны, - 
Стохъыл афтæмæй нæ къæрных. 
Уас сыгъзæрин феста мах дуг, - 
Зин æфхæрд уыдис нæ дуджы. 
Æмæ абырæджы ген дæр 
Уымæн не сфидар нæ туджы. 
02.08.1992 

191 
УДДÆН 
(Экспромтæй) 
Уддæн... 
Мæ буар та - м’ агъуд, 
мæ дарæс. 
Худтæн: 
Сæтæлæг- 
Мæ фердæхт, 
мæ арæзт. 
Уыйау, 
æппынæдзух 
бадын мæ хъузджы. 
Скодтон ма кæсынæн 
рудзынг, 
фæлæ 
адзалы бон 
слæсдзынæн хъузгæй, 
Удты бæстæмæ фæтæхдзынæн, 
узгæ, 
Мæры нымбидзæнис 
М’агъуд - 
мæ дарæс. 
Уд та æрварæнты 
’вдисдзæн йæ арæхст. 
20.03.1992 
* * * 
Ныббырстой дæлимонтæ зæдты, - 
Зæхх судзы, - 
арт ирвæзы хъæдтыл... 
Бынат дзы нал арæм нæхицæн, 
Нæ зонд нæ зæрдæйæ фæхицæн, 
Æмæ, ма Стыр Хуыцау, дæумæ 
фæкувæм: 

192 
Иры сыгъд хъæумæ 
æркæс, - 
хæлар цæстæй, 
æркæс, 
Æмæ нын цардамонд æрхæсс! 
Цæмæй та фарнæй уæм æххæст, 
Цæмæй та 
хуртæй уæм æфсæст, 
Æмæ та, 
раздæрау; 
дæуæн 
Нæ куывдтæн 
мауал уа фæуæн! 
10.1994 
* * * 
Цæй-ма, уæдæ, 
растæм иу бон иумæ, - 
Топп ныддарæм 
Ельцинтæн сæ риумæ 
Уадз æмæ нæ хъæбулты, 
бынсæфтмæ, 
Ма æрвитой хæстмæ! 
07.01.1996. 

^^ 193 ^^ 
ДЗАБИТЫ ГЕНАДИЙЫ ФÆДЗÆХСТ 
Ирыстоны хъæбатырдæр фырттæй сæ иу - Дзабиты 
Генади Афганистаны хæстæй куы сыздæхт, уæд ахуыркæ- 
нынмæ бацыд Хуссар Ирыстоны паддзахадон пединсти- 
тутмæ (нырыуниверситет) æмæ йæ æнтысгæйæ каст фæ- 
цис 1992 азы - гуырдзиаг-ирон хæст йæ тæккæ тæмæны 
куыуыд, растуыцы заманы. 5июны райста йæдипломæмæ 
6 июны, ТЭК-мæ сбырстыл командæгæнгæйæ, мæлæтдзаг 
цæф фæцис минæйы схъисæй... Йæ чындзæхсæвмæ дæр ма, 
зæгъынц, хъуыдис нымад бонтæ, фæлæ... 
(Авторы разныхас) 
Мæрдтæм нæ бацыдтæн æгадæй, - 
Мæ Ирæн сном кодтон мæ рады... 
Æрмæст дыууæ хъуыддагыл катай 
кæнын, - 
сæ маст мæ хъуыры бады: 
Мæ диплом баззадис дзæгъæлы... 
Мæ уарзон баззадис куырдуаты... 
Ныр, хатын, - 
уый æнкъардæй бады 
йæ уаты 
æмæ афтæ ’нхъæлы, 
цыма та азгъордтон фæдисы 
æмæ та йæм рæхджы зындзынæн... 
Сæнттæй фæир’тæсы æмæ та 
йæ удæн саразы зындзинад... 
Фыдхæстæн сау куыйтæ фæлдисы, 
Хæстæг æм нал æрцæуы цинад, 
Æмæ æргъæвст цъиуау 
нырруайы... 
Гъе, уастæн сæфты дуг... 
нырма йыл 
бæрцæй 20 аз дæр нæма цыд, 
фæлæ 
фыдызнаджы фыдæхæй 
13* 

194 
Мæ сау хъыгтæн сæ бæрны бацыд... 
Гыцци, æррæвдау-иу мæ хуры. 
Зæгъ-иу- 
Генади, зæгъ, дæ куры, 
Дæхи, дам, мауал сай ныфсытæй, 
Мæрдтæй, дам, раздæхæнтæ нал ис... 
Ыссар, зæгъ, ног амонд - 
ныфсы тау... 
Нæ уарзтæн нал хъæуы анализ... 
Куы ’рхæсса цардамонд кæмæндæр, 
Куы суа зæрдæрай æмæ хурдзаст, 
Уæд ардыгæй, Гыцци, мæнæн дæр 
Мæ зæрдæ уыимæ нæ дзурдзæн. 
Æрмæст мæ сау ингæн æнæрхъус 
Куы баззайа, - 
тæрсын æз уымæй, 
Æмæ-иу арæхдæр мæ уæлхъус 
Æрлæуут 
хъæлдзæгæй, 
æрхуымæй... 
Мæ диплом мын, Гыцци, æрæфснай 
бæстондæр, - 
бабæздзæн мысынæн... 
Æнхъæл-иу: 
азгъордтон та Присмæ, 
Æмæ та дæм рæхджы зындзынæн. 
12.10.1997 
* * * 
(X. Т. -йæн) 
Мæнгард у цард, - 
къуыри размæ ма иумæ 
Ныхас кодтам нæ адæмæн сæ ристыл... 
Ныр 
рухсы цъыртт дæр 
нал кæлы мæ риумæ, - 

195 
Ды нал дæ 
æмæ... 
Бадын æз дæ хисты. 
25.06.1997 
* * * 
Мах, - 
адæм, - 
уый аккаг нæма стæм 
Æмæ адджын къæбæр хæрæм... 
Мах, - 
адæм, - 
уый хъом дæр нæма стæм 
Ныууадзæм знагиуæг, 
хæрам... 
Ыссарæм фарны хос нæ мастæн, 
Æмæ 
æвæлмонæй цæрæм. 
19.10.1997 
БУЛÆМÆРГЪ ÆМÆ ХАЛОН 
Мæргътæй мæ удхæссæг - 
халон... 
Булæмæргъ - ме ’рвад, 
мæхалдих... 
Иууыл мæ бон дæр куы калон, 
Сынтæн нæ бафидин хъалон. 
Булбулæн радтин мæ хай дæр, - 
Уый у мæ хæлар гъай-гъайдæр! 
15.11.1997 

ДИССАДЖЫ РÆСУГЪД ЦЪИУ ШЕГОЛ 
Мæнæ иу чысыл цъиу - 
артдзæст, 
Сындзыты пакъуытæ ’хсыны... 
0, куыд диссаг у, 
куыд дарддзæст - 
Авд уæларвæй дæр сæ суыны! 
Ницы-ма федтон рæсугъддæр 
Никæд - хъалы, 
никæд-фыны! 
15.11.1997 
МЕ ’МДЗÆВГÆТÆН 
Кæд, уæ фæлдисгæ, мæ зынты 
Æз сыгъд-уырыдæй фæцыдтæн; 
Дуджы сау рынты хъызынты 
Кæд мæ чъиу-хиды мæцыдтæн, 
Гъе уæддæр мæнæн уыдыстут 
Царды ’рдзæ цинтæй зынаргъдæр. 
Уды афтæ тынг хъуыдыстут... 
Æмæ нал зыдтон - цы маргъ дæн... 
0 цы хуызтæй уæ фæлыстон!.. 
0 цы ристæй кодтон тухи! - 
'Хсæвæй-бонæй уæ фæлдыстон, 
Ныр уæ бархъомыс мæ къух’ и. 
Ныр мæ урс æхсæвты цинтæй 
Сты уæ тугдадзинтæ уддзыд... 
Нал тæрсын фыдрын-фыдхинтæй, - 
Самадтон мæхицæн рухс цырт. 
28.09.1987 

197 ^§) 
«ДЕМОКРАТИ» 
Бæллицты ’хсæнад 
Демократон 
уыд... 
Табуйаг ном - 
Демократ. 
Ныр та æлгъыстаг систы 
адон, - 
фæсте сæ аззад 
Герострат1. 
Æмæ сын, 
цæй, 
æууæнкæй абон 
Сæ къухмæ царды 
рохтæ ратт!? 
22.11.1997 
АНЫРУÆЦАЛÆМХАТТ 
САЙЫНЦУÆФЫНТÆ 
Цъахтæн сæ мигъбардзтæй 
бæстæ ныттар ис... 
Дуне, сæ уастæй 
гæдыхъæдау бариз! - 
Хæхты нæ баззайдзæн 
дурылдæрдур... 
Хъуамæ 
нытталынг уа арвыл зынг хур дæр!.. 
Уалынмæ 
цæргæсты æрдонгтæ уасгæ 
фессæстой: 
«- Дасгæ сæ кæндзыстæм, дасгæ!» - 
1 Герострат-грекаг цинуарзаглæг. ЦæмæП историйы йæ ном пыууагъта- 
ид, уый тыххæй арт бафтыдта Ефссы аргъæутты диссаджы рæсугъд галуа- 
ныл. Æмæ баззадис йæ иом æлгъыстагæп, фидисæп. 
©^ь^ 

198 
Базырты æхситтæй кæмттæ 
ныннæрынц, 
Хæхтæ нызмæлынц... 
сæ ныфсытæ сæрынц. 
Аталынг арвуаццаг, 
сау пакъуы фестад, - 
Схæццæ ис цъахты бал, - 
Сдыгъуырццæг се ’фсад... 
Цæргæстæ 
цъахтæн сæ къубæлттæ 
скъуынынц, 
Уаритæ ассæндынц цъахты сæ быны... 
Акæс-ма, - 
цъахтæн сæ туджы тæф зæххыл 
Тугæрхæм сау риуæй 
арвмæ ыздæхы... 
Оххай, гъе, сау цъахтæ, - 
рогзонд, лæгуынтæ, 
Ныр уæ цалæм хатт 
сайынц уæ фынтæ?!. 
Цæргæсты 
ногимæ рамбылдта тохы, 
Мæнæ та 
е-ныр дæр, 
бахызтой хохы. 
Гъемæ та, 
дыууынæм азты зыд халæттау 
Фиддзысты цæргæстæн 
цъахтæ дæр 
хъалæттæ! 
15.11.1997 
ÆНАГЪÆТТАГ РАВГ 
Мæ дзыппы ма цыппæрдæс сом уыдис, 
Æмæ мын дзы 
кæмдæр ысхаудта иу сом. 

199 
Бæргæ йæ фæдыл сар кæнын хъуыдис, 
фæлæ 
кæуынæй, 
цæй, мæ маст куыд исон! 
Мæ зæрдыл уæд æрбалæууыдис иу 
Сæрджын лæджы рæстагон дзырд 
æмбойны: 
«- Лæг 
масткæнынæй 
не стухдзæнис фиу; 
Арахъхъæй та 
нæ басæтдзæн йæ дойны...» 
Уæддæр йæ равг æнагъæттаг у лæгæн, 
Æмæ йыл слæуу ’мæ 
хъарджытæ фæкæн. 
Йæ царды азтæй аивгъуыдта авд - 
Фæсмоны цæссыг не 
’рхаудзæн йæ цæстæй. 
Фæлæ 
йæ дзыппæй иунæг сом 
ысхауд, - 
Мæйдæргъы дын 
фæмæт кæндзæн йæ фæстæ. 
23.02.1998 

©^^ 200 ^^ 
КÆМДÆР ИРОН МЕЛОДИ ЗÆЛЫ 
(Зынгæ долицæгъдæг Бикойты Христафоры 
райгуырдыл 70 азы сæххæсты цытæн] 
Кæмдæр ирон мелоди зæлы... 
Цæй рог; цæй аив ритм, - 
зæгъ ды! 
Кæсыс, - 
нæ царды монц та сæры, 
Гъе, уый та Христафор цæгъды! 
Æмæ 
уæздан мелоди-цагъдæн 
Нæ удты баззайы йæ фæд. 
Цæвиттон буц мад узы авдæн 
Æмæ дзы байрæзы йæ фæнд. 
Ныгъуылы цин-сагъæсты зæрдæ, 
Нырттивы стъалыйау дæ ныфс. 
Ныффæлдыстай та куыдз æвзæртæн, 
Æмæ та фарны куыст кæныс! 
0,ды 
фæрнæй фæдарай, уастæн, 
Дæ къухтæ, Бикойты Хыри! 
Дæ цагъд нын схос кæны нæ мастæн, 
Æмæта 
зары, кафы Ир! 
Рæсугъд - дæ цардвæндаг æгасæй, 
Дæ цинтæй циндзæст дæн æз дæр. 
Хæлар дын - ацы ’мдзæвгæ, - 
айс æй! 
Мæ бон дын ницы у хуыздæр. 
20.03.1998 

201 
ГЪЕ АХÆМ У НÆ ЦАРД 
Тæхудыйаджы дуг уыдис нæ дуг, 
Тæхудыйаджы цардуыдис 
нæ цард дæр. 
Сыгъдæгдæр никæмæй хуыдтам нæ туг, 
Фæлæ нæ уыдыстæм 
æндæртæй цауддæр. 
Ыстыр Цæдис мæнæн 
мæ хæдзар уыд, - 
мæ куыст: 
Дæ хæдзар уыдис уый, 
æмæ дæ куыст дæр. 
Мæ рыст уыдис йæ рыст; 
Дæ рыстуыдис йæ рыст; 
Йæрыстуыдис 
мæ рыст æмæ дæ рыст дæр. 
Ныр та... 
Кæмæ ма бадзурæм? 
Æгъдау 
Нын чи скæндзæн 
нæ галуантæн, 
нæ къæстæн? 
Ныфсы бæласау дидинæг æфтау 
Æнæрай у уæддæр 
дæдин; 
дæ къæстæ. 
Ныццæлхъ ма ласын хатт 
нымд зарджытæ рыгъд тыл, 
Фæлæ кæмæ хъары 
нæ куыд, 
нæзард дæр... 
Нæ абоны фæрныг 
нымайы мах рыгъдтыл... 
Гъе ахæм у нæ дуг, 
Гъе ахæм у 
нæ царддæр! 
23.06.1998 

202 
УÆХÆРЗИУÆГÆН 
Мæ дзыллæ; 
уаз-хуыздæр хæрзиуæг 
Нæ зонын дунетыл сымахæй, 
Æмæ та; кæс; нæ кæнын зивæг 
цæуон уæ кувæндонмæ къахæй 
Кавказы уаз-бæрзонддæр хохмæ, 
Цыран Ыскæнæгимæ хæстæгдæр 
уыдзынæн цины уа; 
хъыджы уа; 
Æмæ дзы скæндзынæн 
фæстæдæр 
сымахæн кувæндон - 
Сырх дзыуар. 
Æниу уæм ма фæкæсæд диссаг 
Кæй мын ис зæдбадæнмæ рудзынг. 
Хъуысы мæм дуджы сидт фæдисау - 
Æмæ 
фæдисы сыгъдæй судзын. 
29.06.1998 
ЗÆРДÆНИЗ 
Дæлæ сæндоны ногæхсæстуази кæуы; 
Æмæ ’рвгъуыз дидин хъарм 
цæссыг нуазы. 
Сæндоны рæбынæй уазал суадон 
цæуы... 
Мæн мæ зæрдæниз ингæнмæ ласы. 
Гутоны зарæг та фаронау сиды мæнмæ... 
Сиды... 
фæлæ мыл бакъуындæг бæстæ. 
Низ мæ тъыфылтыл пъæззыйау 
’рхæцыд бынмæ; 
Царды мæт та мыл ’руагъта 
йæ уæзтæ. 

203 
^^> 
Æмæ... 
сæндоны ногæхсæстуази кæуы, - 
Уалдзæг та ’рцыдис æнæнтау. 
Рухс дæ цæстытæй 
доны цыхцыртау кæлы, 
Уый - дæ уалдзæг у... 
Рису мæнæн та. 
08.1998 
МÆ СИДТ 
0 Стыр Хуыцау! 
Ракæс æмæ нæ рæстæрдæм бафæдзæхс! Дæ ном куыд стыр 
у, афтæ дæ кад дæр. 
Дæ ном æмæ дæ кад нын ноджыдæр бæрзонддæр уæд! 
Дæ фарн дæр стыр у æмæ дæ хъару дæр. 
Дæ фарн æмæ нын дæ хъару ноджыдæр бæрзонддæр уæд! 
Ды дæ не сфæлдисæг дæр, нæ аразæг дæр æмæ нæ сафæг 
дæр. 
Рæстзонд, рæстæгъдауыл нæ бафтау де ’ууæнчы аккаг нæ 
скæн, барæвдау ма нæ бафхæр! 
Нæ райдиан дæуæй у æмæ нæ кæрон дæр дæуæй аразгæ у. 
Иугæр нын а дунейы рухс фенын кодтай, уæд нæ йæ 
хæрзиуджытæй дæр цух макæй ныууадз! 
Нæ дзыллæ, нæ фæстагæттæн нын царды амонд æмæ 
рæсугъд фидæн рахæлар кæн! 
Нæ мæгуыр, не ’фхæрд адæмы нын бафтау фарн æмæ 
рæстзонд фæндагыл. 
Нæ гуыринæгты нын фарнимæ райгуырын кæн! 
Нæ рæзинæгты нын фарнимæ байрæзын кæн! 
Нæ чындздзон, нæ усгурты нын хæрзамонд, хæрзæгъдауыл 
бафтау! 
Нæ чындзытæ, не сиæхстæй нын нæ зæрдæтæ байрайын 
кæн! 
Нæ уаг, нæ фидæны ныфс нын æнæаххосæй макæд фехал! 

Дæ ном, дæ кадæн кувæг стæм æмæ нын нæ кадавар 
кувинæгтыл баввæрс! 
Ратт нын нæ хъалы æмæ дæ нæ фынты цы хæрзиуджытæ 
фæкурæм, уыдон! 
Мах - кувæг, ды - æххуысгæнæг! 
Ысаргъ нын кæн нæ фыдæбæттæн! 
Рæстуаг, рæстæгъдау æмæ нæ рæстзондыл бафтау! 
Табу дæхицæн, о не Стыр æмæ нæ сыгъзæрин Хуыцау! Табу 
дæхицæн!! 
АФЫНÆЙ УАЛ КÆН 
(А-лол-лай стыртæн) 
Афынæй уал кæн, 
райсом та хъуамæ 
Рухс бондзирдзурты 
атындзæм мустæм. 
Арф дæ нывæрзæн 
бафснай дæ хъама, - 
Æнагъæттаджы цард 
тох у æнустæм. 
Де знæт хъуыдытæн 
ма суадз сæ рохтæ! 
Афынæй уал кæн, - 
у мын æвæлмон. 
Сом та нæ цардыл 
бахъæудзæн тохтæ, 
Уый хъуамæ зона - 
стыр уа, 
сывæллрн! 
25.07.1998 

* * * 
Арт нæ тугдадзинты судзы, - 
У нæ туг йæхæдæг арт. 
Ис цъæх арты тых нæ туджы, - 
Артæй уымæн хæрæм ард. 
05.1998 
* * * 
Уары бæрзонд арвæй, 
Уары лыстæг, - 
Сасирæй луарæгау, луары... 
Бадын æнкъардæй... 
Фыссын дæм фыстæг... 
Чидæр та хъæлдзæгæй зары. 
21.05.1998 
ЦЫ МА КÆНÆМ?! 
(иыстуан Хетæгкаты Къостамæ) 
Дæ хъаст-хъæрахст Иры туджы 
Ивгъуыды арв ныттар кæны: 
- «Цы ма кæнæм, ныры дуджы 
Æхсины лæг æлдар кæны!..» 
Бæргæ, Къоста, куы ныл дарис 
Дæ зæрдæ ныр, 
- хъыг нæ - кæмæн?.. 
Фæлæ уыныс, 
- куы сæлдар ис 
Æхсины лæг... 
- Цы ма кæнæм?! 
1987 

206 
ФУРДЫ БЫЛЫЛ ДОЙНЫЙÆ МÆЛЫН 
Фурды былыл дойныйæ мæлын, 
Фæлæ мын дзы дон бадарæг нæй... 
Арты рухсмæ уазалæй сæлын, 
Фæлæ мæ æввахс бауадзæг нæй... 
Хаудзæнис уæлдæфцухæй мæ уд, 
Фæлæ фæрсаг чи бакæна, - нæй... 
Аскъæфта мын сау уылæн мæ худ, - 
Чи йæ байса, - 
Ахæм лæг дзы нæй... 
* * * 
Дуджы фарн! 
Куы дæ фæхордтон ард, 
Уæд цæмæн, 
цæмæн дæ карз, æгъатыр?! 
Иучысыл мын уды æнцой ратт, - 
Чизоны цы сфæлдисон дæ кадыл! 
18.05.1981 
ЧЫСЫЛ ЛЕУАХИ 
(Ф. -йæи) 
Ды мæнæн мæ Волга1 дæ, 
мæ Сена2 дæ... 
Ды мæнæн мæ уарзон чызг, - 
мæ Феня дæ... 
Ды мæнæн мæ Нил3 дæ, 
Амазонка4 дæ... 
Европæ, Лфрикæ æмæ Амсричы континентты стырдæр цæугæ- 

207 
Ногæй та дæумæ æрцыдтæн 
Зонкъармæ. 
Бахстон та дæ сатæг доны 
ме уæнгтæ, - 
Бафтыдтон ызнæтуылæнтыл 
ме ’ууæнкдæр... 
Æмæта 
æрыздæхтæн 
æвзонгкармæ! 
27.05.1981 
ПОЭТ МÆЛÆТЫ ТАСЫ РАЗ 
НЫХАС КÆНЫ ЙÆ ЗАРÆГИМÆ 
1. 
Тых дымгæйау растад мæ мæлæт, 
Рыгкалгæ æрцæуы мæ ныхмæ... 
Уæй, тох дыл ныккодта мæ мæн лæг! - 
Ысрæвдз кæн дæ хъару, дæ тыхтæ, - 
Мæлæтæн йæ фæндæгтæ ’рхæндæг! 
Тæрсгæйæ дзы нал у, - 
дæхъузг дын 
Æрвгъуыз фæлмы зилгæйæ стухдзæн - 
Ныхгæн ын дæ дуар, 
дæ рудзынг, 
Уæддæр дын 
дæ къубал ыздухдзæн, - 
Уæлмæрдмæ дæ ’нтъухдзæн... 
Ныр тоххъæуы... 
Тох æмæ 
зарæг, - 
Йæ ныхмæ æндæр фæрæз нали... 
Ныууадз ма дæ сагъæс, 
дæ хъарæг, - 

©^ы^ 208 ^^ш 
Ног бахъуыдис арфдæр æвналын... 
Дæ Пегасæн басгуыхтæ барæг; - 
Мæлæт æмæ царды фарст алыг! 
2. 
...Æмбæхсæнтæ ма сгар... 
Дæ зарæг - дæ уаз кард; 
Дæ рæстдзинад тохы дæ балхон; - 
Дæ ивгъуыд, 
дæ раг цард... 
Куыдфæнды сæ ма схон, - 
Трамплинæн ысбæздзысты махæн. 
Рæстдзинадыл баууæнд! - 
Мæнг сагъæсты аууон 
мæлæтимæ тохмæ нæ цæуынц! 
Дæ фæхъхъау æрбауон, 
Дæ нывонд æрбауон, 
Мæзарæг! - 
дæ ныфсæй куы цæрын!.. 
Дæ ныфсæй куы цæуын 
мæлæтимæ тохмæ, - 
Нæ дæ зонын рыгъд æмæ цаудæй. 
Ысхæсс мæ бæрзонддæр 
поэзийы хохмæ, 
Йæ быны мæ ма ныууадз хаудæй! 
Уым, - 
Иунæг ран уым 
æдас ран 
Мæлæтæн. 
Йæ бархъомыс не ’ххæссы уырдæм, 
Парнасыл нæ тæрсынц 
æгъатыр мæлæтæй 
Адамы хъуытазхъæлæс фырттæ. 
31.05.1981 

209 
КЪАДА-КÆСАГ 
Абон æнгуырæй æрцахстон 
Иу чысыл къæлæс-дон, 
Цадæггай йæ былмæ ластон, - 
Ницы йын фæрæзтон... 
Къада-дон, 
йæ дудгæ тыхстæй, 
Æрхмæ йæхи ’ппæрста... 
Хъал уырсау, 
йæ «дæндæгты» ’хсæн, 
Æнгуыртæ æууæрста... 
Сау фæлладæй уд кæм нæ хауд, - 
Хиды малы стыхстæн... 
Нал уыдис мæ бон... 
Уæрдæхау 
Алырдæм ыздыхстæн... 
Æнгуыр фескъуыд... 
Къада, сагау, 
атахт... 
(Уæд фæндараст!)... 
Пушкины зæрин кæсагау, 
Фурды хуылфмæ араст. 
15.10.80 
15.06.81 
ХУР - ЫСТИХ 
Цалынмæ уæлмонцты арты судзæм, 
Цалынмæ нæм уад-фидиуæг сида, 
Уалынмæ дзыллæты рынтæ сурдзæн 
Хур - ыстих, - 
фыдлæджы цæсты ’хсидав. 

Гъе, фæлæ нæ бæллицтæ куы стъæлой, 
Раг монцтæн куы аскъуыйа сæ рухс. 
Сау мæр нæ куы нал уадза ыстæлфын, 
Дзыллæтæ куы зæгъой махæн «рухсаг». 
Уæд цыма мæрдты бæсты цы фарн ис; 
Уый лæгæн цахæм æнцойад ратдзæн?! 
Ис поэттæн а зæххыл цыппар низ: 
Ус; зæнæг; фæрсаг ми æмæ... артдзæст. 
Ингæны, дам; фервæзынц сæ низтæй; 
Фæлæ сæм æндæр низтæ уым бафтынц, 
Сау быр, дам, сæ бахсыны æд хъистæ, 
Се стджытæ мæрдон уымæлы рафтынц. 
Гъеуæд дæр зынг хур - ыстих нæ хуыссы; 
Фениксау ысног вæййы йæ уаз тых; 
Æмæ хъуысынц удты бæстæм, 
хъуысынц 
Йе ’хцон зæлтæ... 
Рæстæг сыл нæма стых! 
18.07.1981 
ГÆРТАМХОР РЕВИЗОРЫ РАДЗЫРД 
«- Рæстаг лæг дæн, 
Зылынты раз - зылынджын... 
Æмæ мæ цавæрдæр хытъынджын 
Цæхгæр куы фæуромидуынджы. 
Мæ къухы бæсты мын мæ фындзыл 
ныххæцыд... 
Райдыдта хъылындзæй: 
Æз, зæгъ, хъуынджын лæг дæн, 
хъуынджын лæг, 
Ды та мæхуызæттæй хынджылæг 
ыскъæрыс, - 
Æз нæ дæн хъыджы лæг! - 

211 
^^) 
Дæхион дæн... 
Дæхион масаф!.. 
Дзырдæн, зæгъæм, - 
ды мæн æрцахстай, 
Уæд дыл цы бафтдзæнис? 
Фæлтау дын дæттын æз иучысыл хынцинаг, - 
Дæ дзуапп - 
мæ хъыгаг, 
гъе - мæ цинаг, - 
Зæгъ-ма: 
- Дыууæ хатты дыууæ? - 
- Цыппар! - 
Сæнт хъæр ыл æз фæкодтон. 
-Æртын! 
Æртын уыдзæн, мæ къона! - 
Æнцон нæу давын, - 
хъуамæ зонай! - 
Сабыр æнæчъызгæ мын загъта, - 
фæлварæг цæстæнгас мæ сагъта. 
- Цыппор! 
Нæ фæчъил дæн æз дæр, - 
Мæнмæ «цыппор» кæсы хуыздæр! - 
-Æртын фондз! - 
Чъызгæ та дзуры. 
- Цыппор! - 
Нæдæр æз кæнын цъула. 
- Цæй, фод цыппор! - цæугæ мæ фæстæ... 
Æрмæст дæ ’фтауцдоны мæ цæстæй 
куыд нал фенон! - 
- Æрхъæц-ма... ноджы 
чысыл - 
мæ фындзы тыххæй!... 
Зон æй - 
фындз у, 
Бæхы идон æй ма ’нхъæл!.. 
Æз æм æвналынтæ нæ уарзын! - 
Мæ хытъынджынмæ сдзырдтон карзæй. 
Лæг баззад джихæй: 
- Ау, Хуыцау дын... 

212 
Хъæрзгæ ма сирвæзтис йæ дзыхæй, 
Æмæ йæ дзыппыдзаг æхцадон 
Мæ дзыппы февзæрдис... 
«Ныр ахст дæ!» æрцардтæн! 
мæхимид загътон, - 
Ме ’рттæ сцагътон: 
- Цæмæн?! 
Цытæ кæныс!?. 
Нæхъæуы!.. - 
Æхцадоны та арфдæр сагътон, 
зæгъын ныр дзы мæ маст ысуагътон.... 
Фæлæ мæ хуызæттæн нæ тулы, - 
Мæ къах фæбырыдис мæ хъулыл: 
Цыппар лæппу-лæг мын æваст 
мæ цæнгтæ аздыхтой... 
Цъæхахст!.. 
æмæ мæ сæр фæцавтон цъыфы... 
Мæ дзыппæй æхцадон фæтары, 
Мæ къæхтыл хъадамантæ ’фтыд, 
Æмæ уымæл ныккæнды, 
нарыл 
Хуыссын 
Æмæ мæстджынæй зарын: 
(Цы фыд мыл æрцыдис, цы фыд!..) 
«Æнæ аххосæй, 
фыййауы фосæй 
Нæ хæссы бирæгъ!..» 
Мæ хытъынджын «зæд» та, фыццагау, 
Кæндзæн йæ сау хъуыддæгтæ дарддæр, 
Фæлæ æз дæр нæ уыдтæн къаддæр, 
Æмæ мæ бадæныл æрбадтæн! 
Æниу... гъе абонуа, 
гъе сом уа, 
Хытъынджын дæр сæ хъуамæ сома! 
11.09.1981 

(^^~ 
213 
НÆЙ АХÆМ ЛÆГ! 
Нæй ахæм лæг 
йæ Райгуырæн 
мæнæй фылдæр кæцы уарзы! 
Æз ахæмæн, 
мæгуырæй дæр, 
фыццагдзинад нæ ныууадзин! 
Мæ Райгуырæн - 
мæ удлæууæн, 
мæ туджы змæлд, 
мæ гуырысконд. 
Мæ Ирыстон, 
мæ Гуырдзыстон - 
мæ ныфсы таг, 
мæ гуырысхо... 
12.11.1981 
БАХУСЬРУАЦАЙРАГ 
0 мæ «хæлар», 
0 мæ лымæн! 
Иучысыл мæм байхъус: 
Зонынæй- 
кæддæр дæуимæ 
Стыр хæлар уыд Бахус... 
Нал фæуд кæнынц фыст дæ хæстæ, 
Хосты къæдзил даргъ у!.. 
Зон, 
æрвонг лæгæн йæ хъæстæ 
Рухс хурау зынаргъ у. 
1 Бахус - карз иозт. 

214 
Нозтджынмæ нæ хъусынц адæм, - 
Нозтджын лæг - æнæхуд. 
'Рвонг лæгæн - табу йæ дзырдæн!.. 
’Рвонг лæг та (дам) 
Паддзах у! 
1974 
МАГКÆТЫ РУСЛАНЫ ЧЫЗГ 
МАРИНÆЙÆН 
(Йæ чындзæхсæвы боны цытæн) 
Рæсугъд амонд дын схай кæнæд Хуыцау! - 
Дæ рухс цинтæм цы уайæм ног хуындзау! 
Дæ мыггаджы ном кадимæ цы хæссай! 
Дæ чындзон хæстыл, хъазгæйæ, цы ’ххæссай! 
Сатанайау нæртон æфсин цы суай; - 
Уадз, де ’фсинæн æрдхæрæйнаг чындз суай. 
Дæ цардæмбалы удрæбынмæ баххæсс, - 
Дæ ног хæдзармæ амонды рухс бахæсс! 
Хъæбулджын æмæ хъармарт къуым ыскæн, - 
Цы йын басгуыхай Мад æмæ Ныфсæн!! 
15.09.2002 
УЫДИС ÆМÆ НÆ УЫДИС... 
(Нырыккон аргъау) 
Нæ чысылтæ; кæдæй-уæдæй; 
Сымахæн фыссын аргъау 
Зын зæгъинаг уæззау хъуыды, - 
Хайуан бæхæн йæ уаргъау. 
Фæлæ æдзух зæгъынæввонг 
Мæ былалгъыл лæууыдис... 
Æмæ мæм ныр æрбайхъусут: 
Уыдис æмæ нæ уыдис... 

ЦХИНВАЙЛАГ САБИТЫ ДЗЫРД 
ывæллæтты цæхæрадоиæй скъоламæ хизгæйæ) 
I 
Ам хъæлдзæгæй нæ бонтæ ’рвыстам, - 
Нæ цин-хъæрахстæй арв нæрыд. 
Нæ хъомылгæнджытæм-иу хъуыстам, 
Сæ уарзт нын хурæй хъармдæр уыд. 
Мультфильмтæ, аргъæуттæ нын ’вдыстой, 
Нæ кафт, нæ зардæй бæстæ рад. 
Нæ гыццитæ нæ райгæ ’рвыстой 
мах ардæм, 
хъæлдзæг уыдис цард. 
Ам кæрты дидинджытæ сагътам, - 
Уыдис нæ цинты дуар гом. 
Нæ хъомылгæнджытæн-иу загътам 
Нæ сусæг бæллицтæ æргом. 
II 
0, цас æмдзæвгæтæ зыдтам! 
0, цас зарджытæ, цас! 
Нæ фидæн рухсдæрæй уыдтам, - 
Зæрин дуг феста, уас! 
Фæлæ нæ горæтмæ хъæддаг 
Ызнаг ныббырста, кæс! 
Ыссис нæ сабыр цард мæстаг, - 
Ныккалдис ныл нæ къæс... 
Нæ фыдтæ растадысты уæд, 
Сæ риутæй скодтой уарт... 
Фæмæнг фыдызнагæн йæ фæнд, - 
Ныссагъд йæ риуы кард! 

216 
Уæддæр... 
хæст уыд 
æмæ фæрсты 
Нæ ацыд нæ йæ фæд... 
Ныр фæндзæм скъолайы кæрты 
Нæ мæрдтæн ис уæлмæрд. 
Хъайтартæ никæд вæййынц рох, 
Æмæ... 
Дæттæм уын дзырд: 
Хæрзуаг, хæрзæгъдауæй сын мах 
Кæй самайдзыстæм цырт. 
Нæ дзырдыл баууæндут сымах, - 
Нæ зонæм мах мæнг дзырд! 
УÆД УЫЙ - ДÆ УАРЗТЫ ÆХХУЫСÆЙ... 
Цард мын уæларв радта, 
Хъарм лыстæн - Зæхх, 
Сау хох мын сатæг дон дардта. 
Æрдз мыл ыскодта аив дарæс, цъæх, 
Хъæд мæ халсæрттæй æрцардта. 
Гъеуæддæр ме ’рдаг, мæ удлæууæп къуым, 
Не ’фсæстæн цард æмæ бонæй. 
Æмæ мæм кастис æнкъард æмæ ’рхуым 
Урс аргъуан Суадæтты комæй. 
Афтæ мæ зын царды бонтæ тыдтон, 
Радтæн нæ зæххæн йæ хуызтæй, 
Æмæ кæд исты дзæбæхæй фыстон, 
Уæд уый - дæ уарзты æххуысæй. 
25.12.1988 

217 
ХАДЖЕТЫ ТАЙМУРАЗÆН 
Ды поэт! Ирон æвзагыл дзурæг - 
'Нæмæлгæ ыскодта дæу дæ сис... 
Де ’мдзæвгæтæ царды сагъæс сурæг, - 
Хурныгуылдау махæн у дæ рис. 
Дæу æмбæрстон, æмæ-иу дæм хъуыстон: 
Зæрдæйæн дæ сисцæфтæ - зынаргъ... 
Де ’взагау поэзийы нæ зыдтон, - 
Ссыгътай мын мæ саст риуы цырагъ. 
Ды поэт! Хаджеты Таймураз! 
Джусойты бæрзондхохыл мæсыг! 
Уарзондæр ма чи уыдзæн дæуыйас? 
Чи калдта йæ зарджытæй цæссыг? 
Æз нæ зонын ’вæццæгæн, фæзмынын, - 
Æндæра мын ныууагътай ды фæдтæ... 
Д’ аууонæй стæм рæтты фæзыны, - 
Де ’взагæн ыснывæндон фæндтæ. 
Иры стыр, сыгъдæг дзуæрттæм кувын: 
Кадджын уæм поэзийы фырттæй. 
Хъысмæтæй, лæгъстæгæнгæйæ курын: 
Бахиз-иу зынгзæрдæты фыдæй! 
01.032010 

©^г^ 218 ^^^) 
БУЗНЫГ ДЕ СКÆНÆГ ХУЫЦАУÆЙ! 
(Ф. -йæн) 
Айста дæ мыдау мæ зæрдæ 
Æмæ ахæм дæр уыдтæ, 
Мачи мын зæгъæд «æвзæр дæ», - 
Раст мæ ахæмæй хъуыдтæ. 
Бузныг не скæнæг Хуыцауæй! - 
Кад ын, скодта нæ æмдзард. 
Нæу нæ цардбарæн æхца, уæй... 
Уарзтыл бакодтам æмдзард. 
Алкæм- 
цины дæр, хъыджы дæр, 
Ды - мæ фарнбарæн 
æмæ нæ зæд. 
Иумæ суыдзыстæм сыджыт дæр, 
Иумæ баззайдзæн нæ фæд... 
09.092009 
* * * 
«Фæцæрут нын æмцæд, æмцегæй!» - дзырдта-иуме стыр 
мад йæ чындз æмæ йæ яæппуйæн. 
(Ф.-йæн) 
Æз дæуæн кувæг дæн, 
арддæ 
кæд нæ фæхæрын, 
уæддæр 
ды мæ сонт зæрдæйы ’рцардтæ 
иухатт, 
сабийæ, 
кæддæр. 

219 
Æмæ уым цæрыс ныронгдæр, - 
Уым дæ кувæндон дæуæн. 
Уарзтæй мæн кæныс æрвонгдæр, 
Фидар мын кæныс мæ уæн. 
Ды - мæ уромæг, 
мæ хъомыс, 
Дæу зæдыл ивæн дæр нæй! 
Лæгтæй уарзты хур кæй хоныс, 
Уый æз дæн, - 
цæр мын фæрнæй! 
09.092009 
ТАУЫН ИРЫ ХÆХТЫ УАРЗТЫ ХОР 
Мæн нæ хæхты æрдз дисыл æфтауы, 
Алы хох, алы хурджын бæрзонд! 
Æз мæ уарзты зынг хорау кæм тауын, 
Уый мæ рæсугъд Ирыстон у, зон! 
Ам мæ цинтæй ыскæндзæнис хорз рæстæг, - 
Дуне уарзты хор Ирæй хæсдзæн... 
Дæн сæрыстыр нæ горæт, нæ хохбæстæй, - 
Зонын: фидæн сæм амонд кæсдзæн. 
16.12.1976 
Цы мæ риссы, - ма фæрс, 
Нæ дæн æз рынчын. 
Мæлынæй мын ма тæрс, - 
Æз цардмæ тындзын! 

220 
Ирыстон мæ риссы, 
Ирыстон æрмæст, - 
Æз йе ’взагыл ризын, - 
Йæ хъысмæт - мæ мæт. 
31.05.1982 
ÆВЗАГ 
Сæрыстыр у, - 
Хуыцау дын радта ’взаг, - 
Дæхи æвзаг!.. 
Куы йыл сарæхсай дзурын, 
Уæд дын Зæххыл нæ уыдзæнис ызнаг, 
Фæлæ дæ раздæр иу хæрзиуæг курын: 
- Хæц де ’взагæн йæ рохтыл, фидар хæц! 
Æлгъыстныббар! 
Мæнг ныхæстыл ныхъхъæц! 
Фыдмаст ныббыхс! 
Рæу «дам»-тæн ма ратт ком!.. 
Фыдлæджы ныхмæ у уæндон, æргом! 
Бæрнон хъуыддаджы тохы ма кæн хыл!- 
Гæнæн уæвгæйæ, - ма зæр цæхх цæххыл! 
Кæннæуæд де ’взаг басгуыхдзæнис де знаг, - 
Нæма уыд уымæй стырдæр знаг Зæххыл. 
14.12.1982 
ДЫ МÆНÆН НЫЙЙАРÆГ МАД ДÆ, ИР! 
Æз дæуæн кæнгæ хъæбул нæ уыдтæн, 
Ды мæнæн ныййарæг мад дæ, Ир, 
Æз кæнын æгæрон аргъ мæ фыдæн, 
Фæлæ - МАД! - 
Æндæр ад кæны уый! 
16.10.1982 

221 
0 АЗТÆ, АЗТÆ!.. 
0 азтæ; азтæ! 
Уæ бонæй уат, уастæн! - 
Куыд бирæ стут мастæн, 
Куыд цъус у уæ цин! 
Æз та уæм æдзухдæр 
Ныфсы цæстæй кастæн, - 
Æз та ма-иу загътон: 
- Ысраст кæнон м’ астæу, - 
Мæ цинтæ мын м’азтæ 
Фæкæндзысты мин! - 
Æрхæццæ зын кар дæр, 
Æрхæндæг, æнкъардæй... 
(Зæры бонтæй, цæй-ма, 
Кæд чи ’вæрдта ныфс?!] 
Мæхицæн 
Мæ зардæй 
Куы нæ рад мæ зæрдæ, 
Уæд дзыллæйæ стыр аргъ 
Куыд радомон æз? 
23.03.1982 
МÆ ФАЗЗОН ÆФСЫМÆРТÆ - 
ЗÆХХÆМÆДУНЕ 
Чысылæй мæм афтæ кастис, 
Цыма дуне фæуд кодта нæ къæсæргæрон, 
Зæхх та - нæ хъилæмбонды фале... 
Цыдысты бонтæ, мæйтæ, азтæ... 
Æз рæзтæн æмæ мемæ иумæ рæзтис Зæхх, 
Мемæ иумæ рæзтис Дуне. 
Куыдфæстагмæ Дуне фестырдæри, - 
Ахæццæ нæ хъæугæрæтты онг, 
Зæхх та - нæ хъугæмттæ æмæ нæ сæрвæтты онг. 
^<^@ 

©^^ 222 ^^ИЗ) 
Иуафон Дуне ахызтис Ирыстоны фæлгæттæй, 
Зæхх та нæ Цæдисы фæлгæттæй; æмæ... 
Зæхх æгасæйдæр бацахста нæ Планетæ, 
Ахызт; æгæрыстæмæй; космикон тыгъдадмæ; - 
Мæй; Марс; Венерæ æмæ æндæр планетæтæм. 
Фæлæ; æппынфæстаг, 
Зæххæй фестырдæр ис Дуне; 
Æмæ ныр уый нал цæуы; канд нæ Планетæ нæ; 
Фæлæ нæ галактикæйы фæлгæтты дæр; - 
Абон-асом кæны дæрддаг галактикæтæ бацахсынмæ, - 
Дун-дунеты фæлгæттæ бацахсынмæ. 
...Лæппуйæ мæм Дуне дæр; 
Мæхийау тæлтæг æмæ æнæмæт каст; 
Мæ лæджы кары куы бацыдтæн; 
Уæд Дуне фæуæзгæдæр æмæ фæвазыгджындæр... 
Ныр мæ бон у æмæ æнæкъæмдзæстыгæй зæгъон: 
- Æз; нæ ЗÆХХ æмæ ДУНЕ æмкарæнтæ стæм! 
Иумæ равзæрдыстæм, 
Иумæ байрæзтыстæм, 
Иумæ дих кæнæм нæ цинтæ æмæ нæ хъыгтæ... 
Зæххы хъæдгæмттæ сты мæ хъæдгæмттæ... 
Дунейы рис у мæ рис... 
Афтæ у уымæн æмæ 
ЗÆХХ æмæ ДУНЕ мæ фаззон æфсымæртæ сты! 
10.08.1979 
ИС РÆСТÆГÆН УÆЗ ÆМÆ ХУЫЗ 
Ис рæстæгæн уæз æмæ хуыз^ 
Уый хатын мæ нуæрттæй æз... 
Æруагъта ныл иугæр йæ уæЗ; - 
Йæ уаргъы бын нал хæссæм рæз. 
Йæ хуызтæ нывкæнынæн - зын; - 
Кæркæ-мæркæ... 
Рогмæлхъы фын... 

©^^ т ^^® 
Йæ фæлгъуызтæ ивы бынæй, 
Ам, космикон цауты рынæй. 
Ис рæстæгæн уæз æмæ хуыз, - 
Уый хатын мæ нуæрттæй æз. 
03.06.1982 
ПОЭТМÆ 
Поэт, 
Амæл, фæлæ дæ адæмæй ма бауадз хъазын! 
Амæл, фæлæ цардимæ куы нæ уай разы, 
Уæд мæлæтæй дæр тыхджындæр разын:- 
Раст! - 
Дæ ингæны къултæ бахсын... 
Раст! - 
Ыстох кæн, - 
Поэзийы арт дын уæд æнустæм дæ табæт байсдзæн... 
Зæгъ дæ фæндон, - 
Дæ хъуыдыты уад дын 
Уæд дæ ныхас дзыллæтæм фæхæсдзæн... 
Макæд ма нывæр дæ рухс бæллиц 
Абоны лагъзы! 
Макæд ма ахæсс хæрамдзинад 
Фидæнмæ балцы! 
Уадз, дæ размæ, цæлхдуртæн, 
Æндон хæхтæ сыстæд, 
Тас дæ ма уæд, - 
Нæ бастъæлдзæн уымæй дæ нысан. 
Кæд дæ цыргъ сис ыскъуымых уа, - 
Бахъæц, 
Сыссæй!.. 
Тых нæу фаг, 
Уæд та у хотыхджын дæ ныфсæй! 
26.11.1962 

224 
ГЫЦЦЫЛ ЦЪИУ АЗАР МЫН ИСТЫ 
Гыццыл цъиу, азар мын исты, 
Къутæрты ма бад æнкъардæй, 
Схъæлдзæг у, схъæлдзæг, дæ ристы 
байсаф... 
Ысбуц мæ кæн зардæй! 
Айхъус-ма, - цъахтæн сæ уастæй 
Нал у мæ сонт зæрдæ, риссы... 
'Рбауон дæ сæрыл хаст уастæн, - 
Азар мын... 
Азар мын исты! 
Азар... 
Кæдмæ уæм æрхæндæг? - 
Алæгъз кæн, адау дæ систæ!.. 
Хицау дæ зардæн - дæхæдæг, 
Исты мын азар, дæ низтæ!.. 
Райхъал кæн æрдзы дæ зардæй, - 
Зарæг дын амонд æрхæсдзæн... 
Зардимæ бафсæдæм цардæй, - 
Цъахтæн сæ адзал æрхæстæг! 
04.06.1978 

(^ь^ 
Гатыгкоты Эдуард 
МАКÆД МА ФÆТАС! 
(Мæхæлар поэт Серго Миндиашвилийæн 
йæ 70 азы юбилейы цытæн) 
0 ирон поэт - зынгзæрдæ! 
Ир-Гуырдзыйы сахъ фырт Серго! 
Ды - Ирыстоны дзырддзæугæ, 
Здахынц дæм дзыллæтæ се ’ргом. 
Бирæ ис поэтæн ристæ, 
Дуг сæ алыхатт нæ хаты; 
'Вдæрзынц дын дæ уд, дæ зæрдæ, 
Æрдз дын нæ зоны хатыр. 
Фæлæ ма фæтас! Дæ хуызæн 
Сахъгуырд рынты дæр ныссæтты. 
У дæ хæцæнгарз дæ фыссæн, 
Уый нæ адæмæн ныфс дæтты. 
Ды - ирон поэт - зынгзæрдæ! 
Дæ нæ дзыллæтæн сæ дохтыр. 
Иры суадæттау сыгъдæг дæ, 
'Рхæц ма азтæн дæр сæ рохтыл! 
Зонæм у зынхæссæн де ’ргъом, - 
Заргæ кæн уæлахиз рынтыл! 
Скæн æнæмæлæтмæ де ’ргом! - 
Ма æркæн фæсмон дæ хуынтыл! 
12.05.2010 

226 
Плиты Батыр 
МИНДИАШВИЛИ СЕРГОЙÆН 
Æфсымæрдзинад, уарзондзинад тауыс, 
Дæ куырыхон зонд - алцæуылдæр хæст. 
Кæйфæндыдæр, хъæбулау, ды рæвдауыс, 
Кæмæнфæндыдæр 
уарзы хорз дæ цæст. 
Дæ хъару нын хъæддыхдæр уæд цæнгæтæй, 
Дæ байзæддаг сабыр дуджы цæрæд. 
Уадз, ноджыдæр рæсугъддæрæй, 
хъæрдæрæй, 
Дæ уаз хъæлæс Ирыстоны нæрæд! 
Газет «Дзау» 
07.04.1990 

227 
Хъодалаты Герсан 
НОГ СÆНЫ БАЛЛАДÆ 
(Миндиашвили Серго æмæ Гатыгкоты Эдуардæн) 
Цом-ма; ныккæндмæ ныццæуæм, - 
Тугыл аскъуыди мæ сæн. 
Æмæ дзы фæйнæ ныццæвæм, - 
Фаг у афæдзмæ дæсæн. 
Уый; мæ фыдæлау ныддыгътон, 
Кодта быркуыйы сыр-сыр. 
Рацæй-рабон и - мæ сырх «дон» 
Йе ’нхъизынæй банцад ныр. 
Уым бындзы базыр дæр не стылд, 
Нæй дзы иу рыг дæр сæкæр. 
Ау цы нозт уыдзæн дунетыл 
Джибритъа сæнæй хуыздæр?! 
Банызтай дзы, - тугдадзинты 
Заргæ азгъоры æваст. 
Бафтаудзæн дæ хъæлдзæг цинтыл, 
Айвадæг уыдзæн дæ маст. 
Чи нæ ахуыпп кæна уымæй, - 
Царды рамбулдзæн фæсмон. 
Бонтæ ’рвитдзæнис æрхуымæй, 
’Хсæв мæлдзæн кæнæ та бон. 
Мæн уырны: Омар Хайам дæр, 
Табу чи кодта сæнæн, 
Сыстид ингæнæй, гъай-гъайдæр, 
Æмæ ракувид мæнæн. 
Уæдæ ныккæндмæ ныххизæм, - 
Де ’фсон аназон æз дæр. 
Æтт, дæ мад амæла, хи сæн, 
Нæй дзы кæд дæуæй хуыздæр!.. 
06.02.2011 

228 
^Ч^ 
Уолтер Мэй 
(Зынгæ англисаг поэт) 
ÆЗАМНÆХИМÆДÆН 
(Мæ хæлæрттæ - поэт Миндиашвили Сергойы æмæ 
нывгæнæг Коцты Павелæн стыр бузныгдзинады 
æнкъарæнтимæ. Уадз нæ хæлардзинадуæд æнусон!) 
Цъæх арвы сныхсæг айнæджы цыргъ тигьтæ... 
У Магъы фцæг уæларвон цирхъæй фаст... 
Ам Джоджора рыхгæ ыссæнды мигътæй, 
У Уациллайау знæтуынæр йæ хъазт. 
Æрсдоны сæрты - назбæлас æд хихтæ, 
Йæ бынмæ къæйтыл рухсуылæнтæ саст, - 
Пырхæнтæ калынц... 
Баззадыстæм джихæй 
æз, 
Ме ’мбæлццон, - 
Нæ уæнгты зилы тас. 
Ам, 
Хъевселты, 
хъæдын хæдзары уазæг 
стæм, 
бурдзалыг ирон æфсин фысым, 
Цыма æрцыд Шотландийæ мæ разæй, - 
Уыдтон æй, цыма, алы ран æз уым. 
Æмæ мын ам - ирон хъæдын хæдзары 
уый, - 
йе ’фсымæрæн, - 
Кады нуазæн дары! 
1986 
Ирон æвзагмæ Серго Миндиашвилийы тæлмац 

СÆРГÆНДТÆ: 
Фыдлæджы тæрхон 5 
Рагонбæллиц 5 
Фæстагхатт 6 
Къостайæн 6 
Æвзæр, дам, быныл зайы 7 
Мæрдонхур 7 
Хорзы ном зын уаргъ у 10 
Гъе ахæм сты нæ кæмттæ! 10 
Табу Скæнæгæн! 11 
***Хæлар! 12 
Дзуапп 12 
*** Цæйнæфæлтау 12 
*** Куы скæна 13 
*** Мæадзалмæ 13 
*** (Нæ дуджы æууæлтæй) 13 
Ногазон сагъæстæ 13 
0 кæм дæ, кæм дæ, нæ фæтæг?! 14 
Мастисæг ирон 14 
Эпитафийы бæсты 14 
***...Дæллаггал он 15 
Мæлæты фæстæ фыст æмдзæвгæ 16 
НæхиУасо 17 
***Кæмдæрты 17 
Соло 18 
***Уемæ схæцын 18 
*** Зæронд бæлæстæй 19 
Иунæгхорзæх 19 
Тыхæвзарæнты 20 
«АдамæмæЕва» 20 
*** Дæ фæдыл 21 
Уалдзыгон натюрморт 21 
***Хæст 21 

®*^> 23() ^^) 
*** Мæ редактор 21 
*** Фæзты 22 
*** Иу маст мын ды скодтай 22 
Тъирасполы 23 
Чиухъæзныгдæр? 23 
Кардзыд 25 
Нæхæдзкъом 25 
*** Цин æмæ хъыджы 26 
Рæучи 26 
Эпитафи 27 
*** Де ’фсæрмæй æз 27 
Бахуд-иу дæхиуыл 28 
Дзæнхъайау сыгъдæг 29 
*** Сом та мын 29 
*** Мад;хо 29 
Макæ 30 
Ныхас сæндонкуыстгæнæгимæ 32 
Судзы, судзы, судзы 32 
Бахардз кæн дæ хуынтæ! 33 
*** Хæрзиуæг тау 33 
Хи стауджытæ 34 
Зæронд кавалерист 34 
Къæрных æмæ рæстаг лæг 35 
Рæсугъддзинад 35 
Кавказ - цæргæс 36 
Кувын 36 
Тибагбæхгæс 36 
Хус рæстæг 38 
*** НæЦæдис 38 
*** Ныр фенын 38 
Эпитафи 39 
Фесæфтон мæ цард-хионы 39 
Байтау фарн æмæ æгъдау! 39 
*** Цæй; ма ’фхæрæм 40 
Рæнхъон лæджы гакк 40 
Махæрдыгон поэты сагъæстæ 40 
*** Ма схъау. 42 

Дуджы фæливæнтæй 43 
Фæдон -фыдæл 43 
*** Хъуыды цин 43 
Цæстмæдарæн иу кæмæндæр 44 
Ныхассылгоймагимæ 44 
Зымæгон хъæд 45 
Мæгуыры бæллиц 45 
***Ничи 46 
*** Хæххон цæргæс 46 
Мазæгъ 47 
Хи кад ныгæнæг 47 
Дзæнгæрæг цæгъдæг 47 
Атахтис мæ ивгъуыд 48 
Сæрдыгон æхсæв цады былыл 49 
Мæ Ир, дæ уарзт мæ туджы ис 50 
*** Ех! Мыййаг 51 
Диалог Хуыцауимæ 51 
Стыр дон 52 
Мады кадæн 52 
Фарст æвиуайдзæф? 53 
Фæлæуу æм рæвдз! 53 
Сæфты дуг 54 
Мæ хъахъхъæнæг зæдмæ 55 
*** Мæ фыдгул 55 
Уæлхох Тырсыйы 55 
*** Дуне маххъæуы 56 
***Æтт! 56 
*** Ног, Къоста 56 
***Табу 57 
Донивылд Дзауы комы 57 
***Хохæн 57 
***Лæг 57 
*** Куыд ма 58 
Æмбæхст уарзты миниуæг 58 
*** Скодтой 58 
*** Мадзура 58 
*** Æз Мæлæтимæ 59 

©^г^ 232 "^^ 
Стæг-кау æмæ æнæстæг с 59 
Цъус, дам, у - ныхъхъуыды кодта æмæ ?-". 60 
*** Куыстуарзаг Д 61 
*** Цард нæ 61 
Мæлæт-террористтæн! 61 
Нæ иуæй-иу æмвынгонтæм 62 ; 
Нымай мæн ды! 62 ,, 
Экспромт 63 
Хæлар дын нал дæн æз 63 
Цхинвайлагталынгуынгты 64 
*** Мæхицæн бадтæн 65 
Макæ! 65 
Рагуалдзæг 66 
*** Балæгъстæ 66 
*** Абон цард 66 
*** Нæууыл 67 
*** Рагъæй 67 
***Æмдзæвгæ 67 
*** Цы ма кæнæм? 68 
Хист нæ басаста ’нæ хæстæй 68 
Сау денджызы уылæн 68 
*** Æз æнæ тæригъæдтæ 68 
Мæйрухс æхсæв Тлийы 69 
Раст ахæм 69 
Фæлтау 69 
*** Чызг, дæ цæстыты 70 
*** Арф кæмтты 70 
***Æз нæзыдтон 70 
***Нæ, - 70 
*** Уары тæрккъæвда 71 
*** Мæуарзт 71 
*** Ме ’нкъарæнтæй 72 
***Хæлар 72 
*** Ысхицау 72 
*** Дæ фыстæгæй 73 
***фурды 73 
*** Дæдтæй 73 

(^ь^ 233 ^^© 
*** Нс гта 74 
*** А, емы 74 
Куыр лхон лæг 74 
Удæнцой ма агур уарзты 75 
*** Оххай 75 
***Æрдымдта 75 
***Хиуыл 76 
Нуазагуазæг 76 
*** 0 стыр Хуыцау 76 
*** Куы кодтой 77 
*** Удæгæстæ 77 
*** Стыруарзт 77 
***Уыдис 77 
***Кæйма 78 
***Налис 78 
Ирыстонæн 78 
***Цыма 78 
*** Нæ мынуыдис 79 
*** Намысмæ 79 
***Фысым 79 
Куыдз 80 
***Океан 80 
*** Арв, дунеты 80 
*** Нæу бумеранджы 80 
*** Дзурынц 80 
*** Сæрæй 81 
*** Фыдæхы 81 
Маст - зæрдæхалæн 81 
*** Инфляци 81 
Æвзонг æмкъæйттæ 82 
Æхсæв чысан-доны былыл 82 
Ард 82 
*** Дысон дæр 82 
*** Ыстыр лæгæй 83 
***Тæхуды 83 
Хъысмæты къухты 83 
*** Аргъæутты 84 

©^^ 234 ^^Ш 
*** Бирæфенæгæй 84 
*** Мит куы 84 
Растæрцавд 85 
*** Нырма ды 85 
Риссагдæр цæф 85 
Хахуыр 86 
Аууон 86 
Марты аномалон тæвд 86 
«Бæстыбичъы» мæлæт 87 
***Æз цæуын 87 
*** Ирыстоныл 88 
***Сæрæй 88 
*** Æххуыс кæн 88 
*** Стыр Хуыцау! 89 
Райхъал уæм! 89 
***Хилæг 89 
***Лæппу 90 
***Фарон 90 
Сусæны райсом 90 
*** Политиктæ 90 
*** - «Фæцис» 91 
Хъæууон лæджы сагъæс 91 
***Тымыгъуæлмæрдæй 91 
Гал марæггаг - хъуг 92 
Мæлæт 92 
*** Хуры цæстæй 92 
***Мигътæ 93 
*** Цæгаттаг 93 
Цæй-ма! 93 
0 мæ фæрныг фысым 94 
Зарæг 94 
*** Уарзы дæ 95 
*** Мæнуæ цурæй 95 
Къулбадæджы сæныкк 96 
Цхинвайлаг зæронд дадайы тас 97 
Афтæмæй фидиссаг фестæм 97 
Æмбæхст ранмæ нæ бæстæй 98 

©^^ 235 <^§> 
Дæлимон хуыцауы кувæндоны . 98 
Уалдзыгон кæрдæг 99 
***(Налат) 100 
Мазæгъ! 100 
Гæдыйы ном æгадгæнæг гæды 100 
Уарзт зæрыбонмæ 101 
ГеоргЭмин 101 
Германæй - Сыбырмæ 102 
Ныфсытæ 105 
Сæрыстыруæм! 106 
Мæн ахуыссын кæнынц 106 
Сусæгбадзырд 107 
*** Ардхалтæ 109 
Августы кæрон 110 
Бамбуча 110 
Быныстъæр 111 
Графоманæн 111 
Ды мæн куы уаис, уæд 112 
Зымæгон сагъæстæ 112 
Бахъæц 113 
Ногуард мит... изæргæрæттæ 114 
Даргъ æхсæвы цыбыр сагъæс 114 
Сайдыскъæфт 115 
Нар. Къостайы хæдзар 116 
Поэзийы бæрзæндтæм 117 
Мæнгрынчын 118 
Уарзты рухс 118 
Лæгыскъæф чызг 119 
Сылгоймаджы æвзаджытых 123 
*** Куыд зындзард 123 
*** Иумæ нал 123 
Куывдыскæнæгмæ 124 
Парнасыл нæй уæ бынат! 125 
Æрдзы æвзагæмбаргæйæ 127 
Куывд 127 
Уарзты мыд 127 
Фарны арфæ 128 

©^^ 236 *<^ 
Хæсты ныхмæ 129 
Мæнæ та -зымæг 129 
Мæ гуырæнбонон арфæтæ мæ чызг Лалийæн 130 
Амонды хъул 131 
Уарзты дуг 132 
Фарны æфсин 132 
Уарзоны аууоны 133 
Дывæр лæг 133 
Кæд та æрхауид цинты рагъæй дур 134 
Уалдзæджы къæсæрыл 135 
Хуссайраг ироны ныстуан нæ цæгаттаг иронмæ 135 
Æнæмæлæт 136 
Ех, тæхуды! 136 
Зæрдæйы фæндыл 137 
Байрай, фарны рухс - нæ дарæг! 139 
Мадымайрæм, ракæссæм! 139 
Гæбæраты Омары фæстаг куырдиат 140 
Мæ дзырд - мæ хотых 141 
Сидзæр сæныккау 141 
*** Узæрдæ ’хгæд 142 
Царду вагзал 143 
Фатау, хурæрдæм 143 
*** Уæ сомбоныл 144 
«Азым» 145 
*** Арвы тасмачъи 146 
Мæлæты тас 147 
*** Рæстæгæн 148 
Худдзæн дыл сатир дæр 149 
Баналон æцæгдзинад 151 
Сом хуыздæр уыдзæнис 152 
*** Куыд диссаг стæм 152 
Хионы æнтыстытыл нæ радтæ 153 
Хæрын дын ард, Гыцци! 153 
Нæ, лидзгæйæ дзы - нал у! 154 
Мастисæгпоэт 156 
Поэтыхъæлæс 156 
Цард-цырагъ 157 

(^ь> 237 ^^) 
Дзыллæты хæрзæгæн 157 
Дæ уарзт 158 
Не знæгты фыдæнæн 159 
Науру 159 
Дасджыты династи 160 
Ахæм дæг нæ мæлы 160 
Сфæлдыстадон кризис 161 
Фæдон 162 
Дзæбидырдзуаны 162 
Тæрсын 164 
Æхсæв сæрдыгон хъæды 164 
Æнæ зæрдæйыхъустæ 165 
Мысты аз 166 
*** Райын 167 
Ныхас «Арсимæ» кæрдоцæгъдæгимæ 167 
Æмæ уыл уæд ныффысдзынæн 169 
Фæдзæхст нæхирдыгон усгурæн 170 
Фидæны мæдтæ 170 
Макæд бакæн зивæг 171 
Мæхæлæрттæн 171 
Хахуырты Ераст 172 
*** Хæсджын дæн æз 173 
Хæрзиуæг 174 
*** Уастырджи 174 
*** Мæ булæмæргъ 174 
0; раздæх, - раздах удæхцон мæ уарзтæн! 175 
***Абон 176 
Арахъхъы авг 176 
*** 0 стыр Хуыцау 177 
*** Хур-ыстъалы 178 
Цхинвалы 178 
Гадзайы мæлæт 180 
Одæ хорз сылгоймаджы кадæн 183 
«Æз - Иры сæрвæлтау...» 184 
Æрдз -æвгъæды 185 
***Æз иу бон 186 
*** Лæг бирæгъы цæстæй 186 

©^^ 238 ^=^Ш 
Ногцензортæ 186 
Мæ суадон 188 
*** Мах æндæрхуызон фæсивæд уыдыстæм 189 
Уд дæн 191 
*** Ныббырстой 191 
*** Цæй-ма, уæдæ 192 
Дзабиты Генадийы фæдзæхст 193 
*** Мæнгард у цард 194 
*** Мах; -адæм 195 
Булæмæргъ æмæ халон 195 
Диссаджы рæсугъд цъиу шегол 196 
Ме ’мдзæвгæтæн 196 
«Демократи» 197 
А ныр уæ цалæм хатт сайынц уæ фынтæ 197 
Æнагъæттаг равг 198 
Кæмдæр ирон мелоди зæлы 200 
Гъе ахæм у нæ цард 201 
Уæ хæрзиуæгæн 202 
Зæрдæниз 202 
Мæ сидт 203 
Афынæйуал кæн 204 
*** Арт нæ тугдадзинты судзы 205 
*** Уары бæрзонд арвæй 205 
Цы ма кæнæм?! 205 
Фурды былыл дойныйæ мæлын 206 
*** Дуджы фарн! 206 
Чысыл Леуахи 206 
Поэт мæлæты тасы раз 207 
Къада-кæсаг \ 209 
Хур - ыстих 209 
Гæртамхор ревизоры радзырд 210 
Нæй ахæм лæг! 213 
Бахусы уацайраг 213 
Магкæты Русланы чызг Маринæйæн 214 
Уыдис æмæ нæ уыдис 214 
Цхинвайлаг сабиты дзырд 215 
Уæд уый - дæ уарзты æххуысæй 216 

(^^ 239 ^^) 
Хаджеты Таймуразæн 217 
Бузныг де Скæнæг Хуыцауæй! 218 
*** Æз дæуæн кувæг дæн 218 
Тауын Иры хæхты уарзты хор 219 
*** Цы мæ риссы 219 
Æвзаг 220 
Ды мæнæн ныййарæг мад дæ, Ир! 220 
0 азтæ, азтæ! 221 
Мæ фаззон æфсымæртæ - 
зæххæмæ дуне 221 
Ис рæстæгæн уæз æмæ хуыз 222 
Поэтмæ 223 
Гыццыл цъиу, азар мын исты 224 
Гатыгкоты Эдуард 
Макæд ма фæтас 225 
Плиты Батыр 
Миндиашвили Сергойæн 226 
Хъодалаты Герсан 
Ногсæны балладæ 227 
Уолтер Мэй 
Æз ам нæхимæ дæн 228 

Миндиашвили Сергей Виссарионович 
ЛЮБЛЮТЕБЯ 
Стихи 
Книга издана по решению Издательской комиссии 
Государственного комитета информации и печати 
Республики Южная Осетия 
Редактор Г 3. Кодалаев 
Художественный редактор А. Н.Джиоева 
Технический редактор В. А. Тедеева 
Корректор В. С. Кудзиева 
Компьютерная версткаЛ. Г Сиукаева 
Подписано в печать 25.12.2016. Формат 84x108 У32. 
Бумага офсетная №1-80 г. Печать офсетная. 
Уч. - изд. л. 13,7. Усл. - печ. л. 12,60. Тираж 300 экз. Заказ № 421 
Дом печати РЮО, 100001, г. Цхинвал, ул. Московская, № 7. 
Полиграфическое производственное объединение РЮО. 
100001, Республика Южная Осетия, г. Цхинвал, ул. Московская, № 5. 


ÆЛДАТТАТЫ ВИКТОР 
ЛАДИНÆ 
Роман-дилоги 
Л0&&, Дзæуджыхъæу 
}) «Иристон» 
1998 

840сет 
Æ-42 
Ацы чиныг дунейы рухс федта Мамсыраты Дзамбеджы 
фырт Таймуразы, Уртаты Михалы фырт Барисы, Дауыраты 
Ханджерийы фырт Дамиры руаджы. Зæрдæйæ сын арфæ 
кæнын. 
А 4702500201-60 _ . 
Л Без объявл. 
1Я9(03)-?8 
© Алдатов В. К., 1998 

840сет 
Æ-42 
Ацы чииыг дунейы рухс федта Мамсыраты Дзамбеджы 
фырт Таймуразы, Уртаты Михалы фырт Барисы, Дауыраты 
Ханджерийы фырт Дамиры руаджы. Зæрдæйæ сын арфæ 
кæнын. 
4702500201-60^ . 
I Без объявл. 
Ш(03)-?8 
© Алдатов В. К., 1998 

АРЫНДЗЫМÆ ФЫД 
ХЪАУЫРБЕДЖЫ НОМ 

А в т о р æ й 
Ацы чиныг йæ райдайæнæй йæ кæронмæ 
бæстон чи бакæса, уый фендзæн, раст лæгæн 
рæстæй цæрæн кæй нæ вæййы, цард ын царв 
ныхъуырæгау лæгъз æмæ адджын кæй нæ 
вæййы, бирæ маст æмæ кæндысдон кæй аны- 
хъуыры, хатт йæ цардæй дæр кæй ахицæн 
вæййыцъаммар, æдзæсгом лæгмарты аххосæй, 
уый. 
5 

«тететеммдеоммФОДМФОДМвем 
Фыццаг хай 
АФыццаг сæр 
рвмæ фæцыдысты гæдыбæлæстæ Таджыдоны рахиз 
былтыл. Уымæлæфсæст саумæры фæйнæрдæм ныннæрстысты 
хæристæ ’мæ фæрвытæ. Сæ пыхцыл даргъ цæнгтæй доны сæрмæ 
æрæвнæлдтой. Хахх кæнынц доны уæлцъарыл къабузты кæрæттæ, 
цыма йыл æнæсыскъуынгæ иугæндзон рæстæджы дæргъ фыссынц. 
Бæлæстæй кæцы базæронд-бахус вæййы, уый иуахæмы мæрайæ 
æрфæлдæхы саумæрыл. Бамбийы пысыратæ æмæ бæрæзеты бын. 
Йæ бæсты ног тала кæддæр сзыны, рæзы... Цард хæссы дарддæр, 
æмæ æнусты Таджыдоны рахиз былтыл нæ ихсийы хъæды таг. 
Доны ном дæр уымæн хуыйны — «Таджыдон». Доны рахиз 
фарс, лæгъз тъæпæныл дыууæ уынгæй адаргъ ис Таджыхъæу. 
Афтæ йæ схуыдтой, раджы хæхбæстæй чи ралыгъд æмæ ам чи 
æрæнцад, уыдон. 
Саумæр быдыртæ, райдзаст цæрæн бынат... Афæдзы дæргъы 
хуры хъармæй цух нæ вæййынц адæмы къæсæртæ. «Нæ цæрæн 
бынæтты хуызæн зæххыл дыккаг ссарæн нæй. Йæ саумæры цы 
гага аппарай, уый мæнг нæ кæны. Нæ хуымгæиды зæххытæ куыд 
æддæмæ уæлвæз ахастой, æмæ фæззæг хорæй дзаг уæрдæттæ 
сæхæдæг тулынц нæ къæбицтæм»,— фæзæгъынц Таджыхъæуы 
цæрджытæ, сæ зæххытыл сæм ныхас куы рауайы, уæд. 
Хъæуæн йæ хуссарырдыгæй кæрон хуыйны «Хъæуысæр». Са- 
быр рæстæг, тынгдæр та æхсæвы, уырдыгæй хъуысы Тотыры куы- 
ройы донмарæны сæх-сæх. Афтæ хуынди куырой йæ саразæджы 
номæй. «Уæлæ хъæуысæр Тотыры куыройы цур...» — бацамыд- 
той-иу цæрджытæ, истæуыл дзургæйæ. 
Таджыхъæуæн йæ цæгатварс хуыйны «Хъæуыбыи». Хъæуы- 
бын дыууæ уынгæй ацæугæ дыууæ фæндаджы баиу сты стыр 
тъæпæн дуры дæле. Уым фæндаг галиумæ азилы, ахизы Таджы- 
7 

доны хидыл æмæ дæ акæндзæн æфсæнвæндаджы вагзал «Таг»- 
мæ. 
Таджыдоны галиуварсæй суанг æфсæнвæндагмæ атагъа 
ныллæг аха’ста дзалагæрдæг æмæ хъамылджын цъымаратимæ: 
сæрдыгон хъарм æхсæвты хæфсытæн ахъаззаджы зарæн бынæт- 
тæ. 
Таджыхъæу вагзалæй бæрзонддæр ран ис. Мæйдар æхсæвты 
дзæбæх фæзынынц æфсæнвæндаджы былтыл электрон цырæгътæ. 
Поезд, цыма æхсæвы тары хъæлæсмæ фæцæйлæсы, афтæ фæзы- 
ны Таджыхъæумæ, æмæ йын сабитæ фæнымайынц йæ рухс ру- 
дзгуыты нымæц. Хъæуы бæстастæу уæрæх фæзыл — райдиан 
скъолайы самандурæй бæстыхæйттæ. Йæ фарсмæ къабузджын 
бæрзонд сусхъæд бæлас. Бæласы бинаг къабузыл егъау тымбыл 
дзæнгæрæг — ног дуджы рухсмæ сидæг... Йæ зæлланг хъуысы 
хъæуы иу кæронæй иннæмæ. Уроктæм уыцы дзæнгæрæг ныццæгъ- 
дынц. 
Быруйы æдде рагон тулдз, æвæццæгæн, хъæу ам куы æрæнцад, 
уæдыккон бæлас: дыууæ лæджы йыл тыххæй æрбаххæсдзысты 
сæ цæнгтæй. 
Уынгты бирæ бæлæстæ ис, фæлæ дзы ацы тулдз æмæ сусхъæдæй 
егъаудæртæ нæй. Уæлæ хъæдырагъæй куы ракæсай, уæд уыцы 
дыууæ бæласæй базондзынæ хъæуастæу. Уалдзæг сауцъиутæ куы 
'ртæхынц,"уæд уыдоны цъуппытæй райхъуысы фыццаг сæ цъæхснаг 
хъæлæс. 
1925 азы, сентябры фыццæгæм бон ахуыры аз райдыдта æмæ 
скъоладзаутæ сæ чиныгхæссæн хæцъил-хызынтимæ æмбырдтæ 
кодтой скъолайы кæртмæ. Сæрды мæйты се ’ппæт кæрæдзи нал 
фенынц æмæ алчи йе ’мкъласонтыл цинтæ кодта. Кæрæдзимæ 
æвдыстой, кæмæ цы ног ахуыргæнæн дзаума уыдис, уыдон. 
Чи йæ гудайы лæдзджытæ йемæ æрхаста, кæмæ та æууæрст 
къуымбилæй пурти, æмæ сæ сæхи ирхæфстой. Райхъал та кæрт 
сывæллæтты тъæбæртт æмæ цъæхснаг хъæлæстæй. 
Фыццаг хатт скъоламæ чи ’рцыд, уыцы къаннæг сабитæ сæ 
ныййарджытимæ хицæн къордтæй лæууыдысты тыргъты цур æмæ 
цымыдисæй кастысты, кæрты къуымты дугъ чи уагъта, уыцы 
лæппутæ æмæ чызджытæм. 
Тыргътæм хæстæг дыууæ æрыгон мады — Нени æмæ Натка — 
хъæлдзæг ныхас кодтой кæрæдзиимæ. Натка скъоламæ æрбакод- 
8 

та йæ лæппуйы, Нени та — йæ чызджы. Цинтæ кодтой сæ кæрæдзи 
сывæллæттыл: дыууæ мадæн дæр сæ фыццаг зæнæг уыдысты. 
Чызг æмæ лæппу, сæ мадæлты фæдджитыл хæцгæ, 
сывæллæттæм кастысты æмæ, цы уыдтой, уымæ гæсгæ-иу сæ 
цæсгæмттæ куы бахудæндзаст, куы бацымыдисхуыз сты. Наткайы 
лæппумæ кæрты сывæллæтты хъæзтытæй цыдæр худæг фæкаст, 
æмæ кæл-кæлæй ныххудт. 
Нени йæм æргуыбыр кодта æмæ йын йæ русæн аба кодта: «Мæ 
къона акæнай, гыццыл тыппыррус лæппу! Натка, мæ чызджы дын 
дæттын, æмæ мын дæ лæппуйы ратт!» — хъазгæ, хæлæггæнæгау 
загъта Нени. 
— Мæ лæппу дæр мæхи куы уа, дæ чызг дæр мæн куы уа, 
уымæй нæ тæрсыс? — сæ сывæллæтты цинæй бахудтысты дыууæ 
æрыгон сылгоймаджы. 
Наткайы лæппу хуындис Данел, фæлæ тыппыртæ кæй уыд сы- 
вæллонæй, уый тыххæй йæ йæ мад хуыдта «Гукъури» кæиæ «Гукъ- 
ур». Натка Ненийы чызджы сæр фæлмæн æрсæрфта, дзургæ та 
Ненимæ кодта: 
— Мæ лæппу Гукъур хуыйны, дæ чызг та куыд хуыйны, Нени? 
Чызг Наткамæ скаст æмæ йын дзуапп авæрдта: «Ладинæ!» 
— Ладинæ, Гукъуримæ иумæ ахуыр кæндзыстут? Фæнды дæ? 
Ладинæ йæ сæр разыйы тылд бакодта, бакаст лæппумæ æмæ 
ныххудт: «Гукъури!» — амбæхст йæ мады фæстæ. 
Ахуыргæнæг кæрты сывæллæттæн ацамыдта дзæнгæрæгмæ. 
Сывæллæттæ дзæнгæрæджы босмæ, мæнфæуайæ, ныххæлæф код- 
той. Бæрзонддæры къухы бафтыд дзæнгæрæджы бос æмæ 
йæхицæй ныббуц. 
Мыдыбындзытæ сæ чыргъæдтæм куыд батæхой, уыйау 
сывæллæттæ кълæстæм баивылдысты, æмæ кæрт сæ фæдыл 
джихæй аззад. 
Гукъур йæ мады фæдджи раивæзта, хæрдмæ йæм скасп «Дыт- 
та æз дæр афтæ цæгъддзынæн дзæнгæрæг!» 
— Цæгъддзынæ, мæ къона, цæгъддзынæ!.. Ладинæ дæр!.. 
Лцæргæ ахуыргæнæг, йæ цæсткæсæнтæ синагæй йæ фæскъæ- 
бутмæ баст, афтæмæй арæзта, скъоламæ фыццаг хатт кæй æрба- 
кодтой, уыцы сывæллæтты номхыгъд. «Дадаты Хæмæты фырт 
Данел, 1917 азы гуырд. Нодараты Асæгойы чызг Ладинæ, 1917 
азы гуырд»,— фæрсæй-фæрстæм ныффыста лæппу æмæ чыз- 
джы. 
Къласмæ сæ куы бакодта, уæд Ладинæ æмæ Гукъуры сæ ный- 
йарджыты фæндоимæ гæсгæ сбадын кодта иумæ. Уæдæй фæстæмæ, 
9 

цалынмæ скъола фесты, уæдмæ афтæ бадтысты. Сæ чингуытыл 
хо æмæ æфсымæрау фидыдтой, кæрæдзийæн æххуыс кодтой ахуы- 
ры. 
2. 
Нодараты Асæгойы бæстыхай уыдис хъæуысæрмæ хæстæг, 
уыигæн йæ рахиз фарс Саманкъул дыууæ уатæй иу уынджырдæм 
каст йæ дыууæ рудзынгæй цъæхахуырст æрбахгæнæнтимæ. Тыргъ- 
ты ныхыл сæ фарсмæ æртыккаг рудзынг. Кулдуар æмæ къæлиткæ 
ставд æртæ тулдз тарвазыл æвæрд, сæ æмбæрзæн дурæй тапка- 
æмбæрзт. Къæлиткæ гомгæнæн тымбыл цæг галиуырдæм фæзил, 
байгом кæн мидæджырдæм къæлиткæ, бахиз кæртмæ. Хурæфсæст 
къæсæртæм хæстæг ставд тута бæлас. Куы сцæттæ вæййы, уæд 
хъазтæ æмæ бабызтæн сырх тутайы бын — минасдон... 
Тыргътыл бынхъæдтæй цары хъайвантæм хъæлтæ арæзт. 
Хъæлтыл гæрзтæтауæн синаг уагъд. Хæдзары тыргътæй дзалайæ 
æмбæрзт сарамæ рахизæн къæсæр сæрдыгон цæлгæнæнмæ. 
Æддæдæр галуæрдоны быиат. Уый фале скъæт æмæ кæркдон 
æхсæруисæй быд... Уыцы кæрты цард Асæго йæ ус Нени æмæ сæ 
иунæг чызг Ладинæимæ. Æнæниз — дзæбæх бинонтæ... Фæлæ 
цотхъуаг!.. Цæвиттон, Ладинæйыл æртæ азы цыдаид, афтæ Нени 
ног гуырдзæй уæззау уыд. 
Нени, Асæгойæн тæригъæд кæнгæйæ, быдыры куыстытæм йемæ 
цыд, иунæгæй йæ нæ уагъта. 
— Арæби, худинаг дæр у адæмæй!.. Зыд лæг, фыд лæг мæ ра- 
хондзысты. Йе ’фсины рынчынæй дæр уæззау куыстытыл æфтауы, 
зæгъдзысты... — дзырдта иу Асæго, нæ йæ фæидыд рынчын сыл- 
гоймаджы кусынмæ ауадзын. 
— Дæуыл мын исты куы ’рцæуа тыхкуыстæй, уæд ма мæныл 
дæр цы боны рухс кæсдзæн?! — æмæ та-иу сбадт Нени дæр га- 
луæрдоны быдырмæ кусынмæ. 
Хур нæма скаст, афтæ иу бон схæццæ сты хосгæрстмæ æмæ 
мæкъуылтæ амадтой. 
Мæкъуыл цы хъилыл амадтой, ууыл йæ иу къухæй хæцыд Нени 
æмæ йæ къæхты бын æфсæрста, Асæго йæм дыкъухыг хъæдын 
сагойæ цы æмбатъæтæ лæвæрдта уæлæмæ, уыдон. 
Хосгæрдæнты уыгæрдæны чи нæ уыдис, уый сæрдыгон æрдзы 
рæсугъддзинад нæ зоны. Иухуызон ногыссывд хосы адджын тæф 
зæрдæйæн æхцонад лæвæрдта. Æхсæр къохæй цъиуты цъыбар- 
цъыбур цыд. Гакк-гуччы уасын, бубупгæнаджы «бу-бу-бупп», 
10 

бæрзонд бæлæстæй алырдыгæй хъуысыд зæрватыччыты хъыррыст 
— цъыбар-цъыбур. 
Асæго йе ’ддаг хæдон раласта. Хом хъуымацæй мидæггаг хæдо- 
ны дыстæ батылдта рæмбыныкъæдзтæм. Сæууон сатæг уæлдæф 
буарæн дæр æмæ улæфæнтæн дæр æхсызгонад лæвæрдта. 
Асæгойы нард дыууæ галы æхсæр къутæры рæбын æнцад хуыс- 
сыдысты æфсæстæй, сынæр цагътой. Фæлæ бон куы ’рбатæвд æмæ 
дзынгатæ гуыв-гуыв куы систой, уæд галтæ базмæлыдысты дзын- 
гаты æлхыскъ хæстæй, сæ къæхтæ зæххыл хостой. Саргъы бæх 
йæ бынаты куыд скафа, афтæ сцоппай сты галтæ. Разгъордтой 
къутæрты бынæй. Дзынгаты хæстæй сæ къæдзилтæ ныттынг код- 
той, афтæмæй сæ тъæбæртт ссыд. Даргъ бæндæнæй баст уыды- 
сты кæрæдзимæ, фæлæ мæкъуылы алыварс æрзылдысты æмæ 
бæндæнæй мæкъуыл афæлдæхт. Нени цалдæр тылды уырдыгмæ 
акодта æмæ уадзыгæй баззад æнхъæлцау сылгоймаг. Цæй мæкъуыл 
æмæ ма цæй цыдæр?! Ненийы хъæумæ аласта. 
Хъæуы дохтыр нæ уыд, æмæ Ненийæн кæй бон цы уыд бах- 
хуыс кæнын? Æрмæст сыхбæсты сылгоймæгтæ бадтысты йæ цуры, 
куывтой зæдтæм, Хуыцаумæ, куырдтой сæ уарзон сыхаджы фер- 
вæзын кæнын. Хуыссыд Нени... Хъæрзыди, хъæр кодта!.. Йæ ху- 
ылф ын цыдæр кардæй кæрдæгау кодта. 
Фæндзæм бон рыст æрæнцад æмæ тарф афынæй Нени. Куы 
райхъал, уæд ныуулæфыд, цæстæй ракаст. Хæдзары къултæм 
ракæс-бакæс кодта. Базмæлыд йæ хуыссæнуаты. Бындз йæ тæккæ 
арæхæй уыдис. Марæи хос сын нæ уыд æмæ хæдзар æмбæз-бæз 
кодта. Ненийы цæсгомыл дæр æмбырдтæ кодтой, фæлæ сæ сыхаг 
рынчынфæрсæг устытæ сыфтæрджын тутайы къабузтæй абадын 
нæ уагътой рынчыныл. 
Мæлæты дзæмбытæй фервæзт Нени. Ладинæ æдзух лæууыд 
сынтæджы уæлхъуд йе ’нгуылдз йæ дзыхы, афтæмæй йæ цæссыгтæ 
згъæлдта, йæ тыппыр сырх уадултыл тæдзынджытау бынмæ бы- 
рыдысты. Цыма дургæнæны æлыг фезмæста цалдæр боны, афтæ 
уæззау уыдысты йæ уæнгтæ Ненийæн. 
Йæ фæллад цæнгтæй Ладинæйы йæхимæ æрбалхъывта, йæ хуы- 
лыдз русæн ын аба кодта æмæ сыбырттæй сдзырдта: 
— Мæ гыццыл хъæбул, иунæгæй мын баззадтæ!.. Æнæ хо, æнæ 
’фсымæрæй дæ ныууагътон!.. 
Йæ уазал цæссыгтæ фемæхстысты Ненийæн дæр. Сыхаг ус- 
тытæй цалдæр йæ цуры бадтысты. Бамбæрстой Ненийы хъынцъ- 
ым, æмæ йын сæ иу афтæ бакодта: 
— Дæ нывонд фон, æгайтма дæхи уд аирвæзт! Табу Лæгтыдзу- 
11 

арæн! Ныртæккæйы царды Ладинæйæн иууылдæр хотæ æмæ 
’фсымæртæ! 
«Асæго æмæ Ненийы иунæг чызг» — афтæ хуыдтой Ладинæйы 
сæ сыхæгтæ æмæ зонгæтæ уæдæй фæстæмæ. Нени цот нал нык- 
кодта. Сæ цард, сæ бон Ладинæйы амондæн ныббастой Асæго 
æмæ Нени, фæлæ йæ къулбадæг ахуыр дæр нæ кодтой. Чызджы 
æмæ . дзы лæппуйы мондæгтæ истой. 
Данел æмæ Ладинæ скъолайы иумæ кæй ахуыр кодтой, иу пар- 
тæйыл кæй бадтысты, уый дыууæты бинонтæн дæр æхсызгои уыд. 
Фыццаг бон скъолайæ куы ’рыздæхтысты Нени æмæ Ладинæ, 
кæртмæ куы бахызт Ладинæ, уæд йæ фыдмæ батъæбæртт кодта. 
Асæго кæрты цыдæртæ куыста. Йæ чызджы куы ауыдта, уæд æм 
йæ хъæбыс бадардта: «Мæнæ ме скъоладзау чызг схæццæ 
скъолайæ!» — æрбахъæбыс кодта Ладинæйы. 
Уæдæй фæстæмæ Нени æмæ Асæгойы мæт Ладинæйыл 
фæфылдæр. Фыццаг кълас... Дыккаг... Æртыккаг... 
Асæго-иу арæх афарста Ладинæйы: «Мæ чызг, скъолайы дæ 
исчи хъыгдары?» 
— Уæдæ ма мæм исчи æрбавналид, цымæ йæ Гукъур нæ 
фæнæмид! — загъта иу хатт Ладинæ йæ фыдæн сæрыстырæй. 
Асæго æмæ Ненийæн æхсызгон уыдис, сæ иунæг чызгæн 
ахæм лæппу æмбал кæй уыд — Гукъур... Фæидыдис-иу Нени æмæ 
Асæгойы, Гукъур сæм арæх куы цыдаид... Сæхи лæппуйы хуы- 
зæн ыл цин кодтой, рæвдыдтой йæ. Рагон æмбисонд— «Цот- 
джын дæр куыдта æмæ æнæ цот дæр»— Асæгомæ раст нæ каст. 
«Кæд æмæ йæ цæй фæдыл загъдæуыд, уый æз нæ зонын, фæлæ 
зондджын æмбисонд нæу»,— загъта йæхицæн Асæго. Кæмæн ис, 
уый цæмæн кæуа? Æмæ-иу йæ зæрдæйы лæппумæ бæллынад но- 
джыдæр фæтыхджындæр. «Хуыцау ахæм хорз куы ракæиид, æмæ 
мæнæ Гукъуры хуызæн лæппу мæ къæсæрæй куы рахизид. Фæлæ 
кæм? Бæллынæй цы ис? Бирæ чидæртæ цæмæдæрты бæллынц...» 
Ахæм рæстæг^иу Асæго зæхмæ ныджджих, йæ бæрзæй-пу аныхта... 
— Ладинæ, Гукъурæн-иу зæгъ, æмæ абон урокты фæстæ махмæ 
рацæуа! — иу бон та Асæго бафæдзæхста йæ чызгæн. 
— Æмæ та ам Гукъуримæ нæ уроктæ кæндзыстæм, Аго? — 
фæзылд Ладинæ йæ фыдмæ. 
— Кæнут, кæнут иумæ уæ уроктæ! — разыйæ загъта Асæго. 
Фæссихор та Асæготы кæртмæ куы бахызтысты Ладииæ æмæ 
Гукъур, сырхуадул тыппыррус чызг æмæ лæппу, уæд та хур ра- 
каст Асæго æмæ Ненийыл. 
Сæ хæцъил-хызынтæ стыр зынаргъ дзаумæттау хъавгæ 
12 

æрæвæрдтой хæдзары астæу даргъ стъолы кæрон. Авгæй черни- 
лæдон сæ фарсмæ. Дыууæйæ сæм иу чернилæдон уыдис; скъоламæ 
йæ хаста Ладинæ, уымæ хуыздæр хъахъхъæд цыд, лæппутæ 
тæлфагдæр уыдысты. 
Сихор сын бахæрын кодта Нени. Гукъуры русæн аба кодта: 
— Гукъур, хæрын ма дæм цæуы? 
Лæппу йæ сæр батылдта, «нал», зæгъгæ, сыстад æмæ ра- 
фæлдæхта чиныг. . 
Иу чиныджы кастысты. Се уæхсчытæ кæрæдзиуыл бандзæвы- 
дысты чызг æмæ лæппуйæн: афтæ фæбадынц къласы дæр. Сæ 
амонæн æнгуылдзтæ чиныджы рæнхъытыл æмхуызон хастой. 
Хъæрæй кастысты сæ чиныджы рагон æмбисонд: «Мыст бахау- 
дис домбайы дзæмбытæм æмæ домбайæн афтæ зæгъы: «Ма мæ 
бахæр, æмæ дын æз дæр искуы феххуыс уыдзынæн». Домбай 
ахъуыды кодта æмæ мысты ауагъта. Цасдæры фæстæ домбай 
бахаудис цуаиæтты хызы æмæ фæтыхст. Нал ын уыдис алидзæн. 
Мыст æм фæзынд. Бахсыдта хызы ’ндах, æмæ домбай фервæзт». 
Чызг æмæ лæппу ныххудтысты мысты æххуысыл. 
Нени æмæ Асæго сæм хъуыстой. Сæ цинæн кæрон кæм уыдис 
сывæллæтты арæхст кастмæ хъусынæй. 
— Цæй диссаг у чиныг! Гъеныр адон нырма сывæллæттæ сты 
æмæ цытæ кæсын зонынц! — хæлæггæнæгау дзырдта Асæго. — 
Кæсыс, не ’фсин? Ног цард æмæ зæронд царды æхсæн ахæм хъау- 
джыдзинад ис. Мах талынгæй баззадыстæм, уыдонæн сæ цæст 
чиныджы рухс федта. Æмæ ма уæддæр чидæртæ ацы цардæй разы 
не сты. Гъеныр уыцы æмбисонд цы зæгъы, уый ие ’мбарыс? Тых- 
джын кæд дæ, уæддæр дæ тыхы фæдыл ма цу. Æдыхæн дæр йæ 
бон цыдæртæ кæнын у. Дæ нымæт дам цъолобиджынмæ ма феп- 
пар! Уыцы æмбисонд дæлæ нæ хъæздыг — хъал Тъохæн бакæсын 
хъæуы,— авджы састæй цы фæрæты хъæд лæгъз кодта, уымæй 
хъæуы астæумæ ацамыдта. 
3. 
Арæх цыдысты кæрæдзи хæдзæрттæм Ладинæ æмæ Данел. Сæ 
ныййарджытæ æнæуи дæр рагæй лымæн рахастой, фæлæ сæ сыв- 
æллæтты цинæй, скъолайы сын дзæбæх кæй ахуыр кодтой, уый 
охыл ноджы æнувыддæр систы кæрæдзиуыл. 
— Кæм уыдтæ, Гукъур, мæ къона? Райсомæй нырмæ дын æххор- 
маг дæр нæу æви? — бафарста Натка,йæ лæппуйы. 
— Дытта, æз Ладинæтæм бахордтон. Нени нын хъæдур æмæ 
13 

хъарм кæрдзын æрæвæрдта. Ахæм адджын уыдысты æмæ! — йæ 
хызын рагъæныл ауындзгæйæ дзуапп радта Данел. 
«Йæ чызджы хуртæй бафсæдæд Нени, искæй сывæллоны афтæ 
рæвдауын чи зоны!» — хинымæр арфæтæ йын кодта. 
Хæмæт дæр ныххудт. Наткамæ дзурæгау загъта: «Исты ма 
зæгъыс, не ’фсин? Гукъурæн дзæбæхдæр рæттæ дæр ис»,— хи- 
ирхæфсæн ныхас кодтой мад æмæ фыд лæппуйы цинæй. 
Данел-иу скъолайæ куы ’рцыдис, уæд-иу йæ кæстæр дыууæ 
хойыл — Верæ æмæ Зинæйыл — хур ракаст. Циитæ йыл кодтой, 
йæ хызыи ын агуырдтой: «Гукъур, дæ хызын мæнæн æли. Æз 
фенон дæ чиныг»,— рагъæнмæ йæхи ивæзта Верæ. Уæд-иу кæстæр 
хо Зинæ дæр худæгæй кæл-кæлгæнгæ, æрцауындзæг Гукъурыл: 
«Гукъул, алгъау бакæс!» 
Данел сæ хъыг нæ кодта, хъазыдис, рæвдыдта йæ хоты. Кæстæр 
хойæн-иу йæ галиу армытъæпæны æнгуылдзæй амыдта: «Ам гал 
хызти. Ардæм æртылди,— стыр æнгуылдз æрбатасын кодта,— ай 
йæ аргæвста,— амонæн æнгуылдз æрбатасын кодта, — ай йæ ас- 
тыгъта,— астæуккаг æнгуылдз,— ай йæ афыхта,— æнæном æн- 
гуылдз,— ай йæ ахордта,— гыццыл æнгуылдз,— хъаст кодта — 
...— йæ хъуырæн ын-иу ахъыдзы кодта Данел. Зинæйы цæссыг-иу 
худæгæй акалдис. 
Уый фæстæ, галстук куы бабаста Данел, уæд йæ хоты цæсты 
фæкадджындæр. Дыууæ хойæ-иу йæ галстук кæуыл абаста, уый- 
иу йæхицæй ныббуц. Йæ мадмæ згъордта галстук æвдисынмæ: 
«Дытта, мæнæн цы и!..» 
Афтæ æрвыстой Дадаты бинонтæ сæ цард. Хæмæт æмæ Нат- 
кайы зæрдæ бонæй-бон хъæлдзæгдæр кодта. Сæ царды æууæлтæ 
хуыздæрырдæм бырыдысты сойыл бырæгау. «Зæхх адæймагæн 
йæ Хуыцау — йæ удылхæцæг... Æмæ нын ис,— дзырдта-иу 
Хæмæт.— Кæй руаджы нын ис, уыдоны цæрæнбон бирæ! Зæххыл 
кусын чи нæ фæразы, уыдонæн та ма кæцы Хуыцауы аххос 
скæнæм, нæ зонын!» — арвмæ скæсгæйæ-иу загъта Хæмæт. 
Æмæ æцæгдæр, зæхкусæг рагæй цæмæ куывта, уый йæ къух 
ссардта. Дæ зæххыл æнæмастæй, æдасæй бакус сæрды, æмæ хорæй, 
фосæй — арæзт. Хæмæт æмæ Асæгойы хуызæн куыстуарзаг 
лæгтæн цард уæззау нал уыд. Советон закъæттæ сæ фарс æрлæу- 
уыдысты. Кæмæндæр нал куыстой... Таджыхъæуы хъаймагъджын 
саумæр зæххытæ ист æрцыдысты хъæздгуытæй æмæ сæ байуæрс- 
той удысæрыл. 
— Хорз у... Ницы кæны... Авзарæнт уыдон дæр... Уæддæр сæ 
сæхæдæг куынæ куыстой, — загъта Хæмæт, иу уалдзæджы 
14 

зæххытæ уаргæйæ. — Зæхх, чи йæ кусы, хъуамæ уый уа. Зæхх 
уæй чи кæны, уымæи зæххыл бынат хъуамæ ма уа! — æрриуыгъта 
къух. 
Аив æфснайд кæрт, фæйнæгæй кулдуар. Кулдуары иннæ фарс 
бæрзонд кау. Уынджы рудзгуыты бын цалдæр акъаци бæласы. 
Хæдзар Хæмæт æмæ Натка цалдæр азы размæ сæхи къухтæй са- 
рæзтой. Ног чындзæй Натка æнæхъæн сæрд йæ моимæ самандур 
фæкодтой. Галуæрдонæй сæ кæртмæ фæластой. Хæмæтæн уый 
размæ фыдæлтæй баззайгæ каукъул, хъæмпынсæр йедтæмæ ницы 
уыд. Сæхимæ чи схъомыл, ахæм дыууæ къобор уæныг-галы ба- 
ифтындзы Хæмæт йæхи конд уæрдоны. Кæны йæ куыстытæ. Искæй 
фæллойы æнцæйтты чи сахуыр цæрын, уыдонæй йæм бирæтæ 
хæлæг дæр кодтой. 
Хæмæт æмæ Асæго æмгутон скодтой сæ фæйнæ дыууæ галæй 
æмæ цæдисæй сæ хуымтæ куыстой. Дыууæ æмхуызои æнæзæрдæ- 
худт домбай зæхкусæджы бахызтысты сæ царды зæрдиагдæр 
рæстæгмæ. Ныййарæг хъæбулы ад куы бавзары, сабитæ сæ тæккæ 
рæзгæйæ куы вæййынц, фидæны сæ йæхицæи зæрдæ куы февæ- 
ры, уæд ын йæ уæззау тухæн, зынтæ æмæ фыдрæстæджытæ дæр 
ницуал тых фæкæнынц. 
Асæго æмæ Хæмæтæн та сæ зын рæстæджытæ аивгъуыдтой 
зæронд цардимæ. Сæ хъæуы хъæздыгдæр тугцъир Хетъеты Тъохы 
тъæпæнтыл æххуырстæй нал калдтой сæ хид. Сæхи хуымы ныс- 
садзынц сæ гутон. Хи зæххыл кусгæйæ та зæрдæ зарын агуры. 
Дыгоппон цъиу йæ зарджытæ кодта хуымонты сæрмæ. Хæмæт 
æмæ Асæгойы зарæгимæ-иу сиу йæ зарæг. 
— Гъæййеу! Гъæййеу! Ауæдз бакæн! — дзырдта гутондар æмæ 
та-иу сæ зарæг райхъуыст. 
Фæлæ æнæ хъæдгомæй, æнæ носæй нæ баззадысты Хæмæт æмæ 
Асæгойы зæрдæтæ. Асæгойы æфсымæр Æмзор, Хæмæты хистæр 
Батыр царды фыддзæуæнты баййæфтой бирæ фыдбылызтæ. 
Æмзор Садоны кусгæйæ фæмард. Батыр рæуджыты низæй рын- 
чын хаста, фæлæ куыста Таджыхъæуы партчыры секретарæй. 
Тыхкуыст йæ бон нал уыд æмæ Хæмæтмæ хауд йæ дарын. 
— Цæргæ мын кæнæд, æндæр мæ фыдæбæттыл нæ тыхсын,— 
загъта-иу Хæмæт, Батырыл-иу ныхас куы рацыд, уæд. 
9 99 
— Хæмæтджери (буцæн афтæ хуыдта Батыр йе ’фсымæр 
Хæмæты), мæнæ ма ам абад,— ацамыдта йын иу бон стъолы иннæ 
15 

фарс табуреткæмæ зæхбын хæдзары. Батыр цардис Хæмæты 
фарсмæ зæхбынты.— Æфсымæртæ стæм... Никуы дыл мæ зæрдæ 
ницæмæй фæхудт,— дзырдта Батыр. — Æфсымæртæ бирæтæ 
вæййынц, фæлæ мах нæ фыд куыд схъомыл кодта рæстзæрдæйæ 
цæрыныл, афтæ бирæтæ не схъомыл вæййынц. Уыныс мæнæ де 
’фсымæры,— бакаст Хæмæтмæ, йæ къухæй ацамыдта йæ риумæ.— 
Цæмæн ахæм æдзæллагмææрцыдтæн, уый зонгæ дæр кæныс, фæлæ 
дын æй зæгъон бæлвырддæр. Зын уавæрты цыдис нæ тох. Хъæдты, 
быдырты, уазал æмæ стонг æвзаргæйæ, фæтох кодтам знæгтимæ 
ацы советон цард саразыныл. Мæхи уды кой никуы бакодтон. 
Арфдæр-уæззаудæр рæтты мæхи тъыстон. Æнæ афтæ уæвæн нæ 
уыди. Ныр фыдæбæттæ дæуыл æрæнцадысты, æмæ дыууæ уаргъы 
хæссыс: де ’ккойыл баззадтæн, ме ’фсымæр Хæмæтджери!.. — йæ 
бæрзæй æнкъардæй æруагъта Батыр. 
Хæмæт йæ къухæй куыддæр дыууæрдæм ацамыдта: 
— Цæй-ма... Цытæ, цæй фыдæбæтты кой у уый та? Цæвиттон, 
иннæрдæм афæлдæхтон! Дæ уды кой бакæн æмæ сдзæбæх кæн 
дæхи. 
— Сæйраг дын нæма загътон,— дарддæр дзырдта Батыр.— Зо- 
ныс нæ хъæубæсты адæмы, фæлæ сæ мæ хуызæн нæ зоныс. 
Хъахъхъæн дæхи Хетъеты мыггагæй — Тъох æмæ йæ хæстæджытæй. 
Хæмæт хъуыста цымыдисæй йе ’фсымæры ныхасмæ. Хорз зыдта 
йæхæдæг дæр, Батыр кæй’кой кодта, уыдоны. 
— Хетъеты Тъохæн бирæ зонгæтæ ис нырма хъæдты æмбæх- 
стæй. Æргом лæбурæн сын нал ис, фæлæ сусæгæй нæ бацауæрд- 
дзысты. Уыцы æмбæхст лæгтæ мæн хорз зонынц, нæ мæ ферох 
кæндзысты, дæуæй дæр сæхи нæ аздахдзысты. Сухты цагъд сын 
бæргæ фæкодтам, фæлæ сæ сæр нырма хъæды æмбæхст у. Тъох 
чи у, уый та дын мæн амонын нæ хъæуы. Дон фæсивылд æрсабыр, 
æррæсуг вæййы. Фенцондæр уыдзæн цард. Адæм æдасæй фæллой 
кæндзысты. 
— Мæ низы райдайæн та уымæй у,— дзырдта дарддæр Ба- 
тыр.— Бахаудтæн уыцы цъаммарты къухмæ иу рæстæджы цæфæй. 
Мæ цæстытæ бастæй мæ хъæдмæ фæластой. Уис æмæ ехсæй над 
мын лæвар ауагътой. Уый фæстæ мæ хъоргъы ныппæрстой, æмæ 
уым суазал дæн. Æхсæвы архайын байдыдтон хъоргъæй сбыры- 
ныл. Мæ амонд уыдис, æмæ цъайгонд нарæг разынди, йæ къул- 
тыл мæ къæхтæ, мæ къухтæ ныттынг кæнгæйæ, мæ бон бацис 
сбырын. Мæ хъахъхъæнджытæ уыдысты нозтвæллад фынæй. Абои 
дæр ма дзы æгас чи у, ахæмтæ ис. 
16 

4. 
Хетъеты Тъох Таджыхъæуы астæу иу цæхгæрмæ уынгæй 
иннæмæ аскъæрдта йæ бæстыхæйттæ. Агуыридурæй амад бæрзонд 
хæдзар йе стыр рудзгуытæй уынгмæ худтис. Бæстыхæйтты дæллаг 
кæройнаг уаты йæ дукани. Уынджырдыгæй йæм цыппар 
къæпхæнæй схизæн. Уæлæ хъæуысæр Таджыдоныл Тотыры куы- 
рой кæй хонынц, уый Тъохы фыд сарæзта, цыппарфыдон куы- 
рой. Тъох Тотырæн иунæг фырт уыдис. Чызджытæ моймæ куы 
фæцыдысты, уæд Тотыры мæт æмæ сагъæс æрæнцадысты йæ иу- 
нæгыл. Дуканийы йæ сбадын кодта, уымæн æмæ æмбæрста: йæ 
хуымтæ йын быдыры æххуырст адæм кусдзысты, фæлæ сæйраг 
æфтиаг — æхца — хæдзармæ дуканийæ хауы. Иу нæ, фæлæ цалдæр 
хатты фæдзæхста сæрмагондæй Тотыр йæ фырт Тъохæн: «Лæппу, 
мæнæ дукани дæ бар! Зоныс, куыд кусын хъæуы, уый æмæ 
æдзæллагмæ ма æруадз дæ хæдзар... Æз дæр дæуæн мæ къæхтыл 
цæуын. Атæппæт мулк дæу сты! — къухæй-иу ацамыдта кæрты 
къуымтæм.— Дæ арæхстдзинад уæзбарæн æмæ адылимæ сараз!» 
Тъох дæр арæхстис йæ дуканийы. Адылийы кæрæттæ хъуыма- 
цыл цъыгъгъуытт кодтой. Дыууæ адылийæ æртæ уайын кодта. 
Уæзæгтæ баргæйæ тæразы бырынчъытæ бабызты бырынчъытау 
кæрæдзимæ хæрдмæ-бынмæ кодтой. Уæдмæ-иу Тъох уæйгæнинаг 
тæразы тæбæгъæй фелвæста: «Айс: Дæуырдæм фегæр!» Æлхæ- 
нæджы къухы-иу æй фæсагъта. Галиу къухы арм та дардта æхцамæ. 
Æхца-иу лагъзы бассыдта. Йæ сайæн архайдтытæ-иу фæкодта 
ныхæсты бын: «Афтæтæ, лæппутæ! Уæдæ куыдтæтæ вæййынц 
хабæрттæ?! Чи у иннæ? Рæвдздæр! Кæннод æхгæиын!»— йæхи-иу 
цæуынхуызтæ акодта. 
Æнцондæр сайæн та йын сывæллæттæ уыдысты. Иу айкæн иу 
силодкæ лæвæрдта. Гыццыл лæппу айк балæвæрдта. Тъох æм 
тъепайы йас силодкæ ралæвæрдта. Лæппу кæуæгау скодта: 
— Гыццыл силодкæ у! Нæ мæ хъæуы! 
Тъох йæ дыууæ æнгуылдзы дзыхмæ систа, былтæй сцъæм-цъæм 
кодта, цыма айк ахордта: 
— Дæ айк стырдæр у?! Хъуыррытт æмæ фæци! Уый та æнæхъæн 
силодкæ куы у! Сæр æмæ йыл къæдзил куы ис! 
Афтæмæй йæ фыды фæдзæхст хорз æххæст кодта. Тъохы тып- 
пыр цæсгомыл æрдæгæхгæд цæстытæ уæлдай хинкаст кодтой 
æрыгон сылгоймæгтæм. Йæ рихитæ æмæ æрфгуытæ сæм змæлын 
кодта. 
Иу хатт Тъохы сыхæгтæм фæзынд уазæг чызг. Мæздæггаг — 
2 Лалииæ 
17 

Саппиаты Нади. Йæ мадырвадæлтæм æнæхъæн сæрд фæци. Йæ 
къах æй нал хаста йæ хæдзармæ: Тъохимæ фæлымæн. 
— Нади, куыд фæцæуыс уæдæ! Фæстæмæ дæр куыд нæ кæсыс! 
— радзырдта-иу æм Тъох дуканийæ. Надийы дæр-иу кæд ууылты 
цæуын нæ хъуыд, уæддæр-иу барæй дуканийы рæзты рауадаид, 
цæмæй йæ Тъох фена. 
Иу сæрдыгон бон хур арвы астæумæ ссыд. Бæстыл цъиутæхæг 
нæ зынд, афтæ та Нади дуканимæ бауад æфсонæн: 
— Тъохи,— ныккæл-кæл кодта Нади,— дзæбæх сапæттæ дæм 
нæй? 
— О-о, Нади, дæу тыххæй æз мæхи дæр ма фестын кæндзынæн 
сапон! Мидæмæ!.. — дæндæгтæ ныззыхъхъыр кодта Тъох. 
Нади дæр æрфгуытæй худтис. Тъохы цæстытæ йæ сæ цæхæрæй 
сыгътой. Йæ цæсгом сырх хъуымыз афæлдæхт. Лæппу йын къафетт 
йæ дзыхмæ бадардта. Нади йæ сæр фæстæмæ акæнæгау кодта, 
цыма йæ нæ фæндыд; йæ риутæ бынтон ныттынг сты. Тъох ын йæ 
бæрзæй галиу къухæй йæхимæ æрбалвæста тæрхæджы сæрты... 
Дуканийы дуæрттæ æрбахгæдта. Сæрдыгон сатæг, талынг ду- 
канимæ суанг фæссихормæ хуры рухс нал бакаст. 
Надийы зæрдæ цæуылнæ цин кодтаид ахæм хъæздыг, бæзæрхыг 
лæппулæгимæ фембæлдæй?! 
Фæцахуыр сты кæрæдзиуыл Тъох æмæ Нади. Сæ зæрдæтæ 
арæхæй-арæхдæр кæрæдзимæ домдтой. Тъох иицуал æвгъау код- 
та Надийæн. Къафетт æмæ печенитæ фаг нал кастысты чызгмæ. 
Домдта, зынаргъдæр истытæ... Тъох ын «нагъ» ницæмæй фæрæзта, 
æмæ Нади ног дарæсты гæлæбуйау пæр-пæр кодта Таджыхъæуы 
уынгты. 
— Уæ хорзæхæй, ацы мæздæггаг уазæг чызг бонæн ног дарæс 
куы дары? — йæ фæдыл дзырдтой сыхæгтæ, тынгдæр æм сæ хъус 
æрдардтой сылгоймæгтæ. 
Рагон æмбисонд афтæ зæгъы: «Теман голладжы нæ нымæх- 
сы». 
Цалдæр мæйы фæстæ йæхимæ æрыхъуыста Нади: йæ зæрдæ 
йæхимæ фехсайдта. Æхсызгон дæр ын уыдис, хъыг дæр. Æхсыз- 
гон ын уымæн уыдис, æмæ йын æфсон фæци Тъохыл æрхæцынмæ. 
Фæлæ куыд? Цы дзы рауайдзæн? Тъохы фырт Мæрзайыл дæс азы 
цыдис, йæ мад йæ хæдзары. Уыцы хъуыддаг хæлдта Надийы фæнд. 
Хæстон лæгмæ знагимæ хæцынмæ гилдз куынæуал вæййы, уæд 
джебогъæй тохы бацæуы. Иу изæр Нади дæр Тъохмæ бацыд ду- 
канимæ. Раздæр фæлмæн ныхасæй райдыдта: «Мæ зынаргъ, мæнæн 
дæу йедтæмæ ничи ис ацы рухс дуиейыл»,— Тъохы къух йæ рон- 
18 

бастыл авæрдта Нади æмæ йын йæ цæстытæм ныккаст.— Уый нæ 
дыууæйы у». 
Тъох схъиуæгау фæкодта: цыма йæ къух зынгыл андзæвыд 
уыйау йæ фæстæмæ рариуыгъта æмæ ныджджих Надимæ: 
— Цытæ дзурыс? Куыднæуал дæ фехъусон, афтæ! 
— Афтæмæй нæ вæййы,— хæстæгдæр балæууыд Нади 
Тъохмæ.— Уырыссаг æмбисонд нæ зоныс?— «Дзоныгъыл бадын 
куы уарзай, уæд æй ласын дæр уарз»,— йæ былтæ йæм фæтæнæг 
кодта. 
Тъох æнцонтæй ком нæ ратдзæн, уый бамбæрста. Йæ фæлмæн 
ныхæстæ Тъохæн уыдысты знагыл хус гилдзытæ æппарæгау. Æмæ 
уæд йæ джебогъ фелвæста: 
— Ницы зонын æз! Ныртæккæ уæртæ дæ хæдзармæ цæуын. 
Уый ныр мæ хæдзар дæр у æмæ дæ сывæллоны хæдзар дæр. 
Бараст, дуканийæ кæртырдæм цы дуар уыд, уырдæм. 
— Кæдæм цæуыс, гъей! — фæхæцыд ын Тъох йæ цонгыл.— 
Дада мидæгæй ис! Худинаг у!.. 
— Уый дæ раздæр зонын хъуыд! — йæ къух ын акъуырдта 
Нади. 
Бырста мидæмæ, хæдзармæ, цыма дзы бирæ фæллæйттæ 
сæвæрдта. 
• Уыцы минут Тъох ахæм зын уавæры бахаудис, æмæ йæ сæр 
хуыздæр иицуал æрцахста. Дуары цур къулы æнцой йæм амайæн 
фæрæт цыма афтæ сдзырдта: «Цæмæй тæрсыс? Æз дын ам дæн!» 
Тъохы æнгуылдзтæ фæрæты хъæд ацахстой, галиу къух та — 
Надийы дзыккутæ. Фæрæты ком чызджы сæрмæ ферттывта, фæлæ 
Нади йæ цæнгтæ Тъохы хъуырыл атыхта: «Мæ зынаргъ, амар 
мæ, нæ мын фæрисдзæн!» Йæ былтæ Тъохы русыл баныхæста. 
Тъохæн дæр йæ зæрдæ фæсаст. Фæрæт йæ къухтæй æрхауд: æн- 
гуылдзтæн фæрæтыхъæдæй Надийы буар фæлмæндæр... 
Сылгоймагæй цы бамбæхсæн ис? Бамбæрста хабæрттæ Тъохы 
ус Хабар сæмбæлд Тотыры хъустыл дæр. Бинонты цард сызмæст. 
Тъохы ус зæроыд лæгмæ æфсæрмы нал кодта. Йæ сæрыхъуынтæм 
лæбурдта, йе ’фсымæртæй æртхъирæн кодта, стæй йæ хæдзармæ 
цæуыныл ныллæууыд. Бинонтæ афтæ иуцасдæр быцæу фæкод- 
той. 
Нади Таджыхъæуы уазæгуаты цард иунæг ус — йæ фыды- 
хомæ, фæлæ дуканийæ æддæмæ нал цыд. Тъох ын зæрдæтæ 
æвæрдта: 
— Фæлæуу, тагъд ма кæн. Мæ усимæ хицæн кæнын æмæ ба- 
цæрдзыстæм. 
19 

Тъохы ус цæуыныл куы ныллæууыд, уæд ын зæронд лæг афтæ 
зæгъы: 
— Чындз, ма тыхс. Æнцад дæ царды кой кæн! Рауайы афтæ 
дæр, фæлæ йын схос кæндзыстæм. 
Уый фæстæ Тъохмæ фæсидт хибар ранмæ: 
— Лæппу, хорз хабæрттæ не сты адон, бæргæ. Мауал змæнт 
дæ бинонты. Чындзæн ауадзæн нæй, ууыл ныхас дæр мауал скæн,— 
иыккаст Тъохы цæстытæм, йæ амонæн æнгуылдз æм иыддард- 
та.— Ма рæди уыцы æдзæсгомимæ! Усджыи лæгмæ афтæ чи уæн- 
ды, уый дæ фæсаууон æндæримæ дæр бауæнддзæн. Иу хос ын 
æрхъуыды кодтон, цæмæй мах æккойæ фæцух уа,— амыдта фыд 
Тъохæн.— Мæнæ йæ не ’ххуырст Мискайы фыццаг фæкæнæм. 
Йæ царды бонтæй куы нæ хъазы, мыййаг. Сразы кæн сылгойма- 
джы уыцырдæм. Мискайы мæ бар уадз! 
ОФФ 
Миска дæр уыдис Хетъетæй. Сабийæ баззад сидзæрæй, æмæ 
йæ тыхтухæнты схъомыл кодта йæ мад. Цума æмæ æппарæггаг 
къæбæрæй ралæг Тъохы кæрты. Æрдзæй æнæниз æмæ домбай 
кусæг дзы рауадис. Уæздан, æфсармтуг лæппу цумайæн «нагъ» 
нæ фæрæзта зæгъын. Йæ хъæздыг æрвадæлтæм сахуыр фæллой 
кæныныл: сæрд — быдыры, зымæг — куыройгæс. Уæдмæ йæхицæн 
цыдæр къуымтæ бацъапп кодта йæ фыды зæххыл. 
Нади йæ бон базыдта, сразы Мискамæ фæцæуыныл. Чындзæх- 
сæв дæр акодтой цæмæйдæрты. 
Цыдæр-уæддæр Надийæн йе ’рхасты фæстæ аст мæймæ рай- 
гуырд лæппу. Мискайы мад цинæй сног, хæрдты хауд. Авдæн- 
бæттæн бацæттæ кодта. Сывæллоныл ном сæвæрдтой Хатæхцыхъо. 
Уыцы аз, уыцы мæй Тъохæн йæхи усæй дæр райгуырд лæппу, 
схуыдтой йæ Хъæрæмæс. 
Раджы уыд уый. Тъох фæзæронд. Фындзы бын гæркъайы 
цыргъытау рихитæ сурс сты... 
Уæлдзарм худ æмæ кæрцы бон-изæрмæ бады ныхасы лæгтимæ. 
Сæ ныхæстæй сын иу дзырд дæр цух нæ уадзы, йæ къæбутыл дæр 
хъустæ æрзад: «Цы дзурынц? Ногæй цы ис?.. Мæ зæххытæй бав- 
дæлон дæн, фæлæ мæ фос, мæ куырой?» Мæстæй-иу йæ сæр ра- 
зылдис, йæ хъустæ зæлланг кодтой, дæндæгтæ — къæс-къæс... 
Тъох-иу ныхасы бадджытæй искæй къахæгау дæр ракодта: 
«Уæлæ Хуымæллæджы уыдон дæ мадырвадæлтæ не сты? — йæхи- 
хуызæн хъæздыгæй-иу бафарстаид.— Уый та цы фæци? Йæ-дука- 
20 

ни ма йæхи у? »— домаджы каст æм-иу ныккодтаид цъынддзæстæй, 
фæлæ рæстæг Тъохы пайдайæн хабæрттæ нал хаста. НЭП-ы 
рæстæг фæцис Сæудæджергæнджытæн сæ дуканитæ æхгæд цыт 
дысты. 
'!■ 5- 
Ацæргæ иæлгоймæгтæ зымæгон сæ фылдæр рæстæг Ныхасы 
бадгæйæ æрвыстой. Уым кодтой сæ къухæрмдзæф куыстытæ, тау- 
рæгътæ, сæ ныхæстæ ног советон цардыл. 
Кæд уалдзæджы райдайæн мæй у мартъи, уæддæр дыууæрдæм 
митæ байдайы. Куы зымæджырдæм азилы æмæ дзы ракуры миты 
тъыфылтæ. Донимæ сæ зæххыл калы. Зæххы цæсгом тъизаг сы- 
вæллоны цæсгомау слæхъир вæййы. Куы сæрдмæ бахаты, æфстау 
дзы ракуры бонты хъарм. Зæхх схус вæййы. Каурæбын хуссар 
къуырфыты фæзыны пысырайы цъупп. 
Мартъийы фыццаг бонтæй иуы та сисы рæбын Ныхасы 
æрæмбырд сты лæгтæ. 
Хур нæ каст, фæлæ æрдæгтæфст зæххы уæлцъары тæф зынд. 
Буар ма хъарм агуырдта, уый Тъохы фæлыстæй бæрæг уыд: бон 
хъарм куы уыдаид, уæд кæрцы иæ рацыдаид Ныхасмæ. Хъæубæс- 
ты æмбисондæн баззадис: «Уалдзæг æрцыд, уый дæ базонын куы 
фæнда, уæд Тъохы дуканимæ бакæс. Кæд уæйгæнæн стъолы бын 
хуысса Тъох сихортыл, уæд уалдзæг у. Кæд йæ зæрдæ уазал нæма 
агура, уæд уалдзæг нæмау». 
Тъохы зæрдæ хъарм агуырдта. Тынг бауазал йæ зæрдæ, йæ 
зæххытæй куы бавдæлон, йæ раздæры æххуырстытыл уæрст куы 
æрцыдысты, уæд. Æмæ уыцы бон дæр Ныхасы лæгтæм йæхи уымæн 
æриста. Исты ног хабар фехъуса. Дарддæр цы кæиа йæ мулкæн, 
уый æрхъуыды кæна. 
Бадтысты Ныхасы, кодтой хабæрттæ, кæм хъæлдзæг, кæм 
æнкъард. Фарсылдаргæ кæрдтæй амадтой сагойы хъæдтæ. Чи та 
авджы састæй фæрæтыхъæд хафта. Иутæ гæрз фæлмæн кодтой 
чъимайæ, чи та æрчъихор надта нæрвæй. Кæстæртæ дастой хис- 
тæрты сæртæ. Хъуывгъанæй-иу ын йæ сæрыл дон æркодта. Са- 
понæй йæ сфынк кæн æмæ йыл аскъæр цæвæджы састæй хиконд 
сæрдасæн. Хуылыдз даст сæрыхъуынтæ бындзыггай бынмæ лæсы- 
дысты сæрыфахсыл, хаудтой зæхмæ. Кæй сæр-иу фæци даст, уый- 
иу йæ армытъæпæн æрхаста йæ сæрыл иу хатт, дыууæ хатты. 
Ногдаст сæрыл-иу æркодта хъарм уæлдзарм худ æмæ уый сæры- 
цармæн лæвæрдта æхцонад. 
21 

Уый фæстæ-иу рамбырд кодта даст сæрыхъуынтæ зæххыл: «Цал 
хилы алыг кодтай, уал хорзы дæ уæд!» — арфæ кодта, даст 
хъуынтæ фæсфæдмæ æппаргæйæ. Тъохы сæр дæр дасинаг бæргæ 
уыдис, фæлæ йыи афтæ зæгъæг нæ уыд, марадз, схуылыдз кæн 
дæ сæр, æмæ дæ ныддасæм. Йæхæдæг та зæгъын нæ уæндыд. Чидæр 
хъазæн æлхыскъ фæкодта: 
— Тъох дæр дасинаг у. 
— Тъохы хорз æрдæстытæ кодтой афæстаг азты. Тагъд йæ 
рихитæ дæр даст æрцæудзысты! 
Адæм ныххудтысты. Тъох фехъуыста ныхæстæ. Йæ цæстытæ 
сдзагъул кодта: 
— Мæгуыр йæ бон, адасинаг дæр кæмæ нæй, хус сæмпæрчъи- 
джынтæ! — йæ ныхас здæхт уыдис, худгæ йыл чи кодта, уыдо- 
нырдæм. 
Тъохмæ раздæр афтæтæ чи уæндыд? Куы дæм фæхæрам уыда- 
ид, уæд... Уæд дын зæхх нæй, куыст дæр... Уæд ын йæ дуканимæ 
ма бауай. Уыцы лæгъзтæ ахуырæй йæм бирæтæ уæндон нæма 
уыдысты. Тæригъæд ын чи кодта йæ зæххыты байстыл, ахæмтæ 
дæр уыдис. Фарон зæххытæ уæрстой удгоймаджы сæрыл. Сар- 
дзинæй барæг даргъ санчъехтæ кæнгæ радзырдта: «Ацы хай Хетъ- 
еты Мискайæн». Миска сæртмихтæ æрсагъта арæныл. Тъохæк 
мæстæй йæ цæссыгтæ æркалдысты. 
Цæстмæ чидæр ныхъхъæр кодта: 
— Тъохæн ма дзы иу дæс дæсæтины уадзут! 
Сæ фæдыл æрбайхъуыст: 
— Сырддонцъиу, дам, хуртуан хордта, æмæ ма йын афтæ: «Гъа, 
цъиу, мырткæ дын!» 
Хæмæт Асæгойы уыцы изæр Ныхасæй сæхимæ ахуыдта аба- 
дынмæ. Сæ уалдзыгон фæндтæ кодтой. Зæхбыи хæдзары астæу 
даргъ стъолы фарсмæ фæбадтысты, фæныхæстæ кодтой сæ хуым- 
гæнд, сæ тауинæгтыл дыууæ æмцæдисон кусæджы. Гукъур дæр 
рудзынджы цур стъолы фарсмæ йæ чиигуытимæ архайдта, хъуыста 
хистæрты ныхæстæм. 
Натка сын фынг æрæвæрдта. Хæргæ дæр, нуазгæ дæр акодтой, 
стæй Асæго йæ къухтæ йæ сæрак зæнгæйттыл асæрфта, хæрзæхсæв 
загъта бинонтæн æмæ рацыд. Хæмæт æй кулдуары онг рахæццæ 
кодта.Тынг мæйдар æхсæв уыд. Ноджы уымæл мигъ зæххыл ныб- 
бадт æмæ цырагъы рухс ахуырæй цæст ницы уыдта. 
22 

Асæго уайтагъд мæйдары аныгъуылд. Хæмæт баздæхт мидæмæ. 
Асæго йæ къах хъавгæ иста. Уалынмæ уынджы цыдæр змæлд йæ 
хъустыл ауад. Æрлæууыд, айхъуыста фæйнæрдæм... Каухалæны 
къæрццытæ, стурты къæхты змæлд. 
«Æвæццæгæн, кæйдæр стуртæ дзæгъæ-лæй цæхæрадæтты 
хæтынц»,— ахъуыды кодта Асæго. 
Æрбадт дзуццæджы, кæсы зæххы æмбуар, ныхъхъуыста. Цæй- 
дæр æмыр гуыпп фæцыд фалдæр. Фæзынд сауæндæрг... Цæст 
мæйдарыл куы ацахуырвæййы, уæд хуыздæр фæуыны. Кауы 
рæбыи цыдæр стуртæ... Йæхи сæм хæстæг баласта Асæго. «Цы 
сты адон? Хъуццытæ? Нæ... Дыууæ галы?.. Сæ сæрбос кауы ми- 
хыл конд...» — æркаст лæмбынæг Асæго. Армæй æрæсгæрста 
стурты. Цы йын базонын хъуыд Хæмæты бур дыууæ галы? «Цæмæн 
сты ам, уынджы? Давгæ?.. Æнæмæнг!» Æрæмбæхст Асæго дыууæ 
галы æхсæн. Æнхъæлмæ кæсы: «Чидæр сæм зындзæн!» 
Уалынмæ йæм æддæдæр цыдæр сауæндæргтæ фæзынд. Сласта 
Асæго йæ сауарæзт хъама кæрддзæмæй. Уæртæ чидæр æрбацæуы 
галтæм. Асæгойы сæры уыцы цъусдуг цалдæр хъуыдыйы азгъор- 
дта: «Мæ къухы куы ’фта, уæд ын цы бачындæуа? Маргæ? Нæ! 
Æрхæцын ыл хъæуы!..» 
Бирæ хъуыдытæ кæныны рæстæг нæ уыд Асæгойæн. Мæнæ!.. 
Мæнæ æрбавнæлдта чидæр сæрбосмæ. Чи хъуамæ уа? Галты хи- 
цау? Къæрных! 
Асæго, бæрзæндтæ арæзт тæнтъихæг домбай лæг, æруагъта 
фæтæнком хъама сæрбосмæ æрбавналæг къухыл. Уый фæстæ 
хъамайы бырынкъ бацавта къæрныхы кæрцы фæдджиты, агъды 
фæлмæнты. Хъамайы цæф раздæр къухыл куы ’руадис, уæд 
къæрных хъæрæй ныхъхъæрзын нæ бауæндыдис, æрмæст æмыр 
«гъогъгъ» фæкодта, фæлæ цæф агъды рыст куы сдудыдта, куы 
срæхуыстытæ кодта, уæд рыстæн нал баурæдта йæхи, æмæ мæйда- 
ры азæлыд хъæр: «Æл-лæ-х!» 
Кæйдæр куыдз срæйдта. Дыккаг, æртыккаг... Куыдз фындзæй 
дæсны у. Туджы тæфмæ сыхы куыйтæ гъæйтт кæнын систой. 
Фалдæр, стур чи тардта, уый фæтарст, алыгъд... 
Асæго дыууæ галы Хæмæты кулдуармæ æрбаздæхта. Хæмæт 
дæр куыйты рæйынмæ кæртмæ рауадис. Цæмæй зыдта, йæ галтæ 
кæм сты? Асæгоимæ ныртæккæ мидæгæй куы бадтысты, уæд 
къæрныхтæ та галты куыст кодтой. Гукъур фанаримæ рауад 
уынгмæ. 
Фæдзырдта Асæго Хæмæтмæ сусæгæй. Бамбарын кодта хабар. 
Радавта Хæмæт дæр иуæхстон хуымарæн. Æрбадтысты кауы 
23 

рæбын: чи ныццавта хъамайæ, уый куыд не сбæрæг уа, стæй цæф 
лæджы ирвæзынгæнынмæ йе ’мбæлттæй чи фæзына, уый базоны- 
ны тыххæй. Хæмæт топпæй иу æхст фæкодта, æмæ æдзæм мæйдары 
йæ суыхсуых араугæ ацыд. Таджыхъæу æмызмæлд сси. Алчи йæ 
кæртыдуарæй хъæр-æхситт кодта, сыхаг сыхагмæ дзырдта: «Цы 
у? Цы хабар у?» Хъæуы куыйтæ тынгдæр систой сæ рæйд æмæ 
ииуд. 
Цæф къæрныхмæ зынæг ничи фæци. Авзæрста-иу сыстыныл, 
фæлæ та-иу æрфæлдæхт зæххыл. Асæго ныссæрфта йæ хъама. 
Йæ кæрддзæмы йæ нытътъыста. «Цæй, уал,— хæрæгсæстытæ!» 
— сусæгæй сдзырдта Ас^его. 
Цæф лæгмæ зынæг куынæ фæци, уæд ыл дыууæйæ схæцыдыс- 
ты æмæ йæ хъæусоветы кт>æсæрмæ схастой йæ кæрцы. Гукъур 
сын разæй фанарæй рухс кæнгæ цыд. Хъæусоветы телефонæй 
районы милицæмæ адзырдтой. 
Асæго æмæ Хæмæт сæхи ницызонæг дардтой. 
Бон цъæхтæ кодта, афтæ районы милицæ æрхæццæ сты, алас- 
той цæф лæджы. Хъæубæсты адæмы загъта-багъта, цы уыди — 
куыд уыди, не ’нцад: «Дæлæ чидæр кæйдæр ныццавта хъамайæ!» — 
ууыл ахицæн адæмы сусу-бусу. Хылтæ æмæ хъамайæ цæфтæй 
арæхдæр цы уыд уыцы рæстæджы?.. Фæлæ Мискайы ус Нади ка- 
тай фестад уыцы æхсæв цæф лæджы фæдыл. Чи уыд цæф лæг, 
уый базонын æй фæндыд. ч 
Фидиуæг хъæубæстæн куыд фехъусын кодта, афтæдыккаг бон 
адæм скъолайы кæртмæ æмбырдтæ кодтой. Хурыцæст мигъты 
бынæй зындис фæлурс мæйау. Мигъ зæххы уæлцъар фæздæгау 
æрбадт. Рагуалдзæджы уазал буарæи æнаддæр у зымæгон хус 
уазалæй, æмæ адæм сæ кæрцыты дысæлгъты сæ къухтæ дардтой, 
къордгæйттæй кæрæдзиимæ ныхас кодтой. Сæ ныхасы сæр æмтгæй 
иу фарстыл уыдис: зæххытæ ма удгоймаджы сæрыл уæрст цæу- 
дзысты æви нал? 
Сусхъæд бæласы бын сырх хъуымацæй æмбæрзт стъолы цурмæ 
фæсидтис адæммæ Батыр—хъæуыхицау. Æрбакъорд сты Та- 
джыхъæуы лæгтæ æмæ сæ каст скодтой, Батыры фарсмæ цы лæг 
лæууыд, уымæ. Йæ уæлæ æфсæддон картуз, цинел æмæ цыры- 
хъытæ. «Уазæг нæм куы ис», — бафиппайдтой адæм. 
— Райдайæм не ’мбырд! — фæсус хъæлæсæй фæсидт Батыр 
адæммæ. 
Адæм ныссыпп сты, ныккастысты Батыры дзыхмæ, уазæгыл 
сæ цæстытæ зылдысты. Стъолы фарсмæ Батыримæ уырдыг лæу- 
уыд, адæмыл йæ цæст хаста домбæйттæ арæзт саулагъз лæппулæг. 
24 

— Хъæубæстæ! Абон не’мбырды сæйраг ныхас цæуыл уыдзæи, 
уый тыххæй ныхасы бар лæвæрд цæуы,— Батыр йæ къухæй аца- 
мыдта уазæгмæ,— нæ ног парторг Сæбаты Хетæгæн. Райком æй 
рарвыста нæ хъæуы партиои чыры секретарæй! Табуафси, Хетæг! 
— уазæгæн радта ныхасы бар æмæ йæхæдæг æрбадт. 
Хетæг йæ худ систа, æрæвæрдта йæ стъолыл. Цинелы мидæг- 
гаг дзыппæй систа блокнот. Æркаст йæ фыстытæм. Адæмыл йæ 
цæст ахаста, мидбылхудт æвдисгæ. 
Гукъур йе ’мгар цалдæр лæппуимæ лæууыд лæгты æхсæн æмæ 
æдзынæгæй хъуыста ныхæстæм. Батыр йæ фыды хистæр æфсымæр 
уыдис, фæлæ йæ къаддæр нæ уарзта йæ фыдæй. Батыр — парти- 
он лæг, хъæусоветы сæрдар, йæ алы ныхас æмæ мийæ дæр Гукъу- 
рæн уыдис зондисæн. Хетæг ныхас кæнын куы байдыдта, уæд æм 
уый та фæкаст Батырæй зондджындæр. 
— Хорз адæм! Æз ацы хъæубæстæм æрвыст дæн, мæнæ уын, 
Батыр куыд фехъусын кодта, афтæ. Дæн рагъыхъæуккаг. Рай- 
гуырдтæн зæхкусæджы хæдзары. Фæнды мæ, хъæубæсты цард 
æмæ куыст партийы амындтытæм гæсгæ куыд цæуа, уый æмæ йæ 
кæндзынæн рæстдзæрдæйæ! — дзырдта Хетæг.— Парти æмæ со- 
ветон хицауад нын амонынц, хъæууон хæдзарады куыстытæ 
бæхтæй æмæ галтæй кæныны бæсты трактортæ æмæ алыхуызон 
машинæтæй кæнын. Уый тыххæй нæ хицæн лыстæг хæдзарæдтæй 
саразын хъæудзæн æмгуыстгæнынæн егъау иумæйаг хæдзарад. 
Зæххытæ алаз удгоймаджы сæрыл уарыны бæсты иумæ кус- 
дзыстæм машинæтæй! 
Уыцы ныхæстæ куы загъта Хетæг, уæд адæм базмæлыдысты. 
— Уæдæ та нын нæ зæххытæ фæстæмæ исут?! — æмхуы- 
зон уынæр скодтой адæм, æмæ чи цы дзырдта, уый бæрæг нал 
уыд. 
Хъуыста Гукъур ныхæстæм. Фехъуыста дзырд коллектив, трак- 
тор... Чи цы дзырдта, уыдонмæ ракæс-бакæс кодта. 
Лдæм тынг зынтæй æрсабыр сты. Фæдзырдта Хетæг, куыд 
æмбæрста йæхæдæг хабæрттæ, афтæ. Йæ ныхас фæуынмæ хъавыд, 
афтæ адæмы астæуæй ныхъхъæр кодта Датъе: 
— Кæд нын паддзахад зæххытæ радта, уæд нын сæ уадзут! 
Фæйнæ-фæйнæ ныхасы байдыдтой адæм. Чи коллективизацийы 
фарс «о» загъта, чи «нæ». Иутæ та сæхæдæг æргомæй ницы 
уæндыдысты, фæлæ иннæты хъусты цыдæртæ’! дзырдтой. Датъе 
дæр Тъохы фырт Мæрзайы дзыхæй дзырдта, хæстæг сын æййæфта. 
Сæудæджер куыстытæ уарзта Датъе дæр, диссаджы зæхкусæг 
нæ уыд, цæвиттон! Ныхъхъæр та кодта: •. ’ 
25 

— Æртæ æфсымæрæй мах иу кæртæй фæйнæрдæм фæлыгь- 
дыстæм, сымах та мæ ныр кæимæдæрты цæрын кæнут?! 
Хетæг æдзæлгъæд ныхæстæ нæ уарзта. Ахæм æнгас фæзынд 
йæ цæсгомыл, ахæм, æмæ йæ адæм уайтагъд бамбæрстой, фæсыпп 
сты, сæ ныхас кардæй фæлыггæнæгау аскъуыд. 
— Худын æмæ хъазæн ныхæстæм не ’рымбырд стæм! Æмбырдæй 
хъазинаг чи араза, уый мах æмбал нæу!.. Уымæн дæр хос ссар- 
дзыстæм!.. Фæлæ нын уæлдæр хицауад цы амоны, Центрон Коми- 
тет зæхкусæгæн цы коллективон хæдзарад амоны, уый нын уыдзæн 
пайдадæр, æмæ афтæ бакæнын хъæудзæн хæстæг фидæны ахъæу- 
бæсты дæр! Уыцы хъуыддагмæ ныхмæ чи лæууа, уый та нымад 
цæудзæн кълассон знагыл! — йæ къухæй уæлдæфы дæр нысан 
радта йæ ныхасы мидисæн. 
Адæм цыма тынг арф хъуыдыты аныгъуылдысты, афтæ сы- 
быртт нал цыд. 
Зындгонд партизан Дадаты Батыр — революцийы æмæ мид- 
хæсты бæллæхтæй æфхæрд лæг — ныхасы бар ракуырдта. Ты- 
хулæфтытæгæнгæ фæсус хъæлæсæй дзурын райдыдта: 
— Иу хъæубæсты адæм стæм, фæлæ иу зондыл хæст не стæм. 
Цæуылнæ? Уымæн æмæ мулк адæмæй иуты сырдахуыр скодта. 
Зæронд царды мулкджынтæ, зæхджынтæ мæгуыр адæмы æккой- 
ыл сбадтысты æмæ уыдоны хид æмæ тугæй сæхицæн рог цард 
арæзтой. Уæлæ Хетъеты Тъохы хуызæттæ! Фæлæ, — йæ ныхас 
фæзæрдиагдæр кодта Батыр,— рæстзæрдæ зæхкусæг! Дæ зæхх 
— дæхи! Кус æнæмастæй! Ничи дæ æфхæры!.. Цы ис уымæй хуыз- 
дæр? Парти нæхи парти у æмæ нæ раст фæндагыл аразы! Бацæ- 
уын хъæуы коллективон хæдзарадмæ! Ма хъусут цъулбермæ. Ныф- 
фыссут мæн колхозмæ! — баздæхт Хетæгмæ. 
Фæци йæ ныхас Батыр. Цыма салд зæхх мæцъисæй фæхоста, 
афтæ йæ хид акалд. Йæ дæллагхъуыры ставд тугдадзиныл зынд 
зæрдæйы цæф. 
Бирæтæ Батыры ныхæстыл разыйы змæлд бакодтой. Сæ къухтæ 
хæрдмæ дардтой: «Ныффыссут мæн дæр!» 
Тъохы фырт Мæрза адæмы размæ рацыд: 
— Æз афтæ зæгъын... Ацы царды мæнæй фылдæр ничи уарзы. 
Ныффыссут мæн иумæйаг цардмæ! — йæхицæй ныббуц æмæ худгæ 
бацыд йæ бынатмæ. 
— Уый та дзы кæцы у? Чердæм хъæуы ацы æмбырды уый та? 
— Гæды зæгъыс, цъулбер! Цы уарзыс, уый раджы базыдтам! 
Хетæг æмбæрста: адæмæн сæ фылдæр разы уыдысты йæ ны- 
хæстыл. Чидæртæ кæд зæрдиагæй нæ хъуыстой, уæддæр уый хыгъд 
26 

се ’ппæты цæсгæмттыл зындис фидæны цардыл стыр сагъæс. 
«Афтæ вæййы кæддæриддæр, исты ногдзинад аразгæйæ»,— 
хъуыды кодта Хетæг. Йæ зæрдæ дардта, хъæубæстæимæ кæрæдзи 
кæй бамбардзысты, ууыл. 
Æхсызгон уыдис Батырæн дæр, æмбырды адæм Мæрзайыл кæй 
сбустæ кодтой, йæ гæды цæстмæмитæ йын кæй æмбæрстой, уый. 
Дыккаг бон хур арвастæумæ дзæвгар суадаид, афтæ Таджыхъ- 
æуы хъæусоветы дуармæ æртæ барæджы æрхызтысты сæ бæхтæй. 
Бæлæстыл сæ абастой. Сæ цырыхъытæ къæсæрмæ зæххыл æрхос- 
той, бараст сты мидæмæ. Сæ уæлæ уыди Мидхъуыддæгты комис- 
сариаты кусæджы дарæс. Батыр бадтис йæ кусæнуаты Хетæгимæ. 
Уазджытæ сæ æрцыды сæр бамбарыи кодтой. Агуырдтой, æндæр- 
æхсæв къæрныхы чи фæцæф кодта æмæ йыл чи æрхæцыдис, уыдо- 
ны. 
Батыр фæдзырдта къулермæ æмæ йæ фервыста Асæго æмæ 
Хæмæтмæ. 
Хæмæт æмæ Асæго хъæусоветмæ фæзындысты. 
— Батыр, мах дæ хъуыдыстæм, мыййаг? — уаты дуар бакодта 
Асæго. 
— Мидæмæ, мидæмæ,— радзырдта сæм Батыр. 
Хæмæт æмæ Асæго уазджыты дарæс куы ауыдтой, уæд куыд- 
дæр фæджихау сты, ахъуыды кодтой: «Ахæмæй куы ницы код- 
там, цæмæн сæ бахъуыдыстæм?» 
Батыр худæнбылæй бакаст Хæмæт æмæ Асæгомæ. Йæ къухæй 
сын бандæттæм ацамыдта, æмæ уыдон дæр æрбадтысты. Уый 
фæстæ Батыр бакаст уазджытæм æмæ сдзырдта: «Адон»... 
Мидхъуыддæгты комиссариаты кусджытæ дæр сæм бахудтыс- 
ты. Сæ хистæр сыстад. Райста Хæмæт æмæ Асæгойы къухтæ: 
— Сымах стыр хъуыддагмæ сарæхстыстут! Арфæ уын кæнын 
нæ комиссариаты номæй: ахъаззаджы æххуыс нын бакодтат 
æндæрæхсæв къæрныхыл æрхæцынæй. Зæгъын ын кодтам йе 
’мбæлтты æмбæхсæн. Сымах æххуысæй ахст æрцыд тæссаг бан- 
дæйы егъау къорд. Нæ комиссариаты сæрмагонд бардзырды уын 
фыст æрцæудзæн «арфæ». 
Асæго æмæ Хæмæты къухтæ ма ноджыдæр райстой æмæ сæ 
бæхтыл фæстæмæ аивгъуыдтой. 
Хетæг иуцасдæр æнæдзургæ бадт. Стæй сыстад йæ бынатæй. 
Бацыд Хæмæт æмæ Асæгомæ: 
27 

— Æз дæр уын арфæ кæнын хъæубæсты партион организа- 
цийы номæй æмæ мæхи номæй дæр, тынг кæй баххуыс кодтат 
тæссаг знæгты æрцахсынæн. Партийы дæр хъæуынц ахæм иу- 
зæрдион æмæ арæхстджын лæгтæ. 
Асæго æмæ Хæмæтмæ æнæуи дæр уыдис партимæ бацæуыны 
фæнд, фæлæ сын уыцы æхсæв къæрных-бандитыл æрхæцын кæй 
бантыст, уыцы лæгдзинад фадат радта сæ фæнд раздæр сæххæст 
кæнынæн. Æмæ канд уый ыæ. Асæго æмæ Хæмæтæн æмбæлдис 
партимæ хъæубæсты фыццагдæр бацæуын: растзæрдæ, фæллой- 
гæнæг æнæхин адæймæгтæ. 
Гукъур æмæ Ладинæ уæлдай сæрыстыр уыдысты уæдæй 
фæстæмæ сæ фыдæлтæй. Фембаргæ сты. Скъолайы сывæллæтты 
æхсæн бæрæг дардтой ахуыры дæр æмæ æгъдауæй дæр. Сывæл- 
лон йæ ныййарджытæй цы хъуса æмæ цы уына, ахæм зонд æмæ 
зæрдæйыуаг æм æвзæрдзæн. 
— Ладинæ, ахуыргæнæгмæ фæстæмæ макуы сдзур! — 
фæдзæхста Асæго йæ чызгæн. 
— Гукъур, лæппу хъуамæ сæрæн æмæ цæхæрцæст уа ахуыры 
дæр æмæ фæллойы дæр!.. Къæбæдатæ æмæ лодыртæн хъуамæ сæ 
ных къуыра,— амыдтой Батыр æмæ Хæмæт. 
6. 
Мартъийы цъæх уымæл уазалты фæстæ апрелы æмбисы 
бонтæ райдзаст цæстæнгас æвдисын байдыдтой. Тар мигътæ 
фæрухсдæр, фæтæнæгдæр сты, стæй арвы къуырф сыгъдæг 
кæнын байдыдта. Хур йæхи бæрзонддæр иста. Адæмæн сæ 
уæлæдарæс фæрогдæр. Æрчъиаг дзабырты фæсалмæ къаддæр 
уымæл цыд æмæ къахæн фенцондæр. Уый хыгъд фадыварцыл 
фылдæр рыг æмæ цъыф хæцыд, æмæ сывæллæттæ фылдæр чъизи 
хастой кълæстæм. 
Гукъур æмæ Ладинæ-иу радгæс дæр иумæ уыдысты скъо- 
лайы. Дзæнгæрæг-иу Гукъур ныццагъта. Иу ахæм бон Гукъур æмæ 
Ладинæ скъолайы къæсæрыл лæууыдысты, цæмæй сывæллæттæ 
сæ къæхтæ къаххафæныл сæрфтаиккой. Гукъур хъавыд сусхъæд 
бæласыл ауыгъд дзæнгæрæг ныццæгъдынмæ. Йæ босмæ йын куыд 
бавнæлдта, афтæ ма йæм цалдæр сывæллоны дæр базгъордтой, 
дзæнгæрæджы бос мæн фæуа, æз ныццæгъдон, зæгъгæ. Хетъеты 
Хатæхцыхъо (сывæллæттæ йæ Хатъо схуыдтой æмæ, кæд ахуыр- 
гæнæгмæ Хатæхцыхъо фыст уыди номхыгъды, уæддæр æм дзыр- 
дтой Хатъойæ) асхуыста Гукъуры. Гукъур дæр æй асхуыста, фæлæ 
28 

йæм Хатъойы сæрыл Хъуырес багæпп кодта. Хъуырес та ном- 
хыгъды фыст уыд Хъæрæмæс — Тъохы кæстæр фырт. (Хъуырес 
æдзух скъоламæ къафеттæ хаста. Йæ хынцинæгтæ йыи-иу чи 
бахыицта, уымæн къафетт лæвæрдта. Кæд ыи ничи бакоммæ 
каст, уæд-иу Хъуырес къафетт йæ дзыхы баппæрста, æн- 
гуылдзæй йæ хъуырмæ амыдта: «Хъуыры ис, хъуыры!..» — 
мæстæй мардта, цыбæл кодта скъоладзауты, æмæ йæ уыдон 
дæр фæ-Хъуырес кодтой.) Гукъур æмæ Хъуырес фæхъæбысхæст 
сты. Кæрæдзи рыг зæххыл атылдтытæ кодтой. Хъуыресы фын- 
дзы туг ракалд. Хатъо уый куы федта, уæд Гукъурыл хъæбæр 
сыджыты къуыбар бахста æмæ фæсонтыл ныппырх. Асырдта 
йæ Гукъур, фæлæ йæ нал баййæфта. Хатъо æмæ Хъуырес алыгъ- 
дысты сæхимæ. Сывæллæттæ кълæстæм баивгъуыдтой. Гукъур 
ма йæ рыгтæ сыгъдæг кодта, къласмæ се ’ппæты фæстæ бацы- 
дис, уæддæр ахуыргæнæг нæма. Бадтысты ма-иу ахуыргæнджы- 
ты уаты. 
Сæ ахуыргæиæг Дæбе æрæджиау æрбацыд, йæ дæндæгтæ 
схъаугæ. Ацæргæ бæрзонд къæсхуыр лæг. Йæ хæдоны æфцæгго- 
ты ма иу ахæм къубал бацыдаид, афтæ уæгъд ын уыдис. Риуы- 
дзыппæй хæдоны æгънæгмæ сахаты бос — лыстæг рæхыс æрзæбул. 
Фыссæи фæйнæгмæ бакасти Дæбе: «Хорз æй ныссæрфтат, Ла- 
динæ... Маладестæ фæут!» — стъолы фарсмæ нæма æрбадт, ца- 
лынмæ бандон йæ армы тъæпæнæй асæрфта, уæдмæ: чидæр ыл 
иухатт пъеройы саст нытътъыста. 
— Ам стут иууылдæр? — бафарста сывæллæтты Дæбе. 
Сывæллæттæ æмхуызонæй схор-хор кодтой: 
— Не стæм! 
— Кæцытæ ам не сты? — цæсткæсæнты сæрты ракаст Дæбе, 
æмæ йын ууыл ныххудтысты сывæллæттæ. Не ’мбæрстой, 
цæсткæсæнтæ йæ æрмæст чиныджы хæстæгмæ кæсынæн кæй хъуы- 
дысты. 
— Æз зæгъон? —Ладинæ йæ къух сдардта. 
— Зæгъ, Асæгойы чызг! 
— Хетъеты Хатъо æмæ Хъуырес ам не сты! — дзуапп радта 
Ладииæ. 
Къласы сывæллæттæ худæгæй бакъæцæл сты. 
Ахуыргæнæг бахъуыр-хъуыр кодта: 
— Хъуыресдарæг дзы ма баззайа! Кæм та ис? 
— Хатъо дæр ам нæй! — сдзырдта æндæр скъоладзау. — Сæ 
чингуытæ ам сты!.. 
— Къах сæ роны! — сгуым-гуым кодта Дæбе. — Хетъетæ 
2? 

хъæздыг сты... Æнæ скъолайæ дæр сын ницы уыдзæн! Кæм сты? 
Цæмæн ацыдысты? 
Сывæллæттæй та чидæртæ сдзырдтой: 
— Сæ хынцинæгтæ нæ зыдтой! Хатты таблицæ дæр! 
— Хорз, сбадут! — загъта ахуыргæнæг, мидбыл бахудгæйæ.— 
Æмæ уæдæ куадзæн дæр æрцæуы, уый уæ рох у? — йæ галиу 
хъус адардта къласмæ. 
Сывæллæттæ дæр бацин кодтой куадзæны коймæ, фæлæ 
ахуыргæнæг цы зæгъынмæ хъавыд, уый æппæт не ’мбæрстой. 
Ахуыргæнæг сын æмбарын кодта: «Мæн дæр-иу ма ферох кæнут, 
уæ ныййарджыты зæрдыл æрлæууын кæнут...» 
Скъоладзаутæй рудзынджы фарсмæ чи бадт, уыдон кæртырдæм 
ацамыдтой: 
— Æрбацæуынц Хетъетæ! 
Рудзгуыты бын кæрты даргъ санчъехтæй лæбурæджы цыд 
æрбацæйкодта Тъох. 
Уалынмæ къласы дуар — къахæй гуыпп æмæ Тъох къласы 
фæмидæг. Йæ фæдыл Хатъо æмæ Хъуырес дæр фæсдзæуинтау. 
Тъохы цæстытæ хъуынджын æрфгуыты бын мæстæй зындыс- 
ты тæрс бутъро мæйдары æрттивæгау. Афарста йæ фыртты: 
— Адонæй уæ чи фæнадта? 
Кълас ныссыпп... Сывæллæттæ сæ цæстытæ ныйирд кодтой 
Тъохмæ. Хъуырес йæ фыдæн ацамыдта Гукъурмæ: 
— Дæлæ уый! 
Тъох æм партæты ’хсæнты бацыд: 
— Кæй бирæгъы хъæвдын у ай?! — ныххæцыд Гукъуры хъусыл, 
здухæгау ыл схæцыд.— Ай коммунист Хæмæты фырт у? Адонæн 
сæ бон бирæ у! — йæ рихиты бын æлгъаг дзых фæзыхъхъыр. 
Гукъур тымбыл къухæй атъæпп кодта Тъохы къух: 
— Ма ’внал мæ хъусмæ! Уæртæ Хъуыресы хъус сиваз!.. 
Ладинæ скуыдта. Йæ сæр партæйыл æруагъта. Цæссыг фемæхст. 
Ныртхъирæнтæ кодта Тъох къласы сывæллæттæм: 
— Ацы дыууæ лæппумæ ма уæ чи бавнала, уыимæ мæ цæрын 
хъæуы! 
Ахуыргæнæг уырдыг слæууыд стъолы фарсмæ: 
— Æз дæр сын уыдæттæ дзурын... Мæнæ, зæгъын, куадзæн 
дæр æрцæуы, æмæ уæ ахуырыхъæд фæхуыздæр кæнут! — зæгъгæ 
та кодта, цæмæй йæ Тъох дæр ма ферох кодтаид куадзæны ми- 
насæй, уый дæр. 
Тъох сæрыстыр-хъалхуыз йе уæнгтыл схæцыд æмæ фидисгæнæ- 
гау къласæн бакодта: 
30 

— Бæрæг уыдзæн, куадзæн дæр кæуыл куыд æрцæудзæн, уый! 
Феидзыстæм сын сæ хуынтæ æмæ ’мæнæ,— ацамыдта Хъуырес 
æмæ Хатъомæ,— адоны хуынтæ дæр! — бакаст ахуыргæнæгмæ: 
ома, фæкæс мæ лæппутæм, хуынтæ дæр уыдзысты... 
— Уæдæ ма сæ хынцйнæгтæ равдисæнт Хатъо æмæ Хъуырес, 
цымæ сын конд сты! — адзырдта Гукъур размæ. 
— Уый дæ хæдзары уынаффæ нæу! Æз дыи ахæм Хъуырес 
зæгъдзынæн, æмæ! — бартхъирæн кодта Тъох. 
Скъоладзаутæ пыррыччытæ кодтой. 
7. 
Ладинæ скъолайæ сæхимæ æнкъардæй æрцыд. Йæ хызын ру- 
дзынджы фарсмæ рагъæныл сауыгъта. Кружкæйы дои систа, æмæ 
йын йæ фыд Аго куыд бацамыдта, афтæ тасмæ йæ къухтæ ахсад- 
та. Хуылыдз армы тъæпæнтæ йæ рустыл дæр æруагъта, йæ кæ- 
уындзаст куыд нæ зындаид, афтæ. Нени уыцы сахат сæхимæ нæ 
уыд. Асæго каст йæ чызджы æнкъард-мадзура хуызмæ æмæ йæм 
йæ зæрдæ фехсайдта: 
— Ладинæ, исты дæ риссы? Цыдæр æнкъард дæ? 
Йæ галты гæрзын сæрбос туас æмæ хуыйæндагæй æмпъызта 
Асæго. Туас стъолы кæроиыл æрæвæрдта æмæ каст йæ чызгмæ. 
Бамбæрста йæ чызджы хабар. «Афтæ мадзурайæ не ’рбахизы 
къæсæрæй». Фæуагъта уал æй: тыхфарст нæ уарзта Асæго сы- 
вæллоны. 
Райста йæ туас фæстæмæ. Лыстæг æркаст гæрзмæ. Туасы бы- 
рынкъ-иу кæм æрæнцад гæрзыл, уым-иу чысыл æрхæстæй 
иниæрдæм акаст. Хуыйæндаджы цыргъ кæрон дзы атъыста, ал- 
вæста йæ. Хъæдын дзæбугæй йæ æрхоста, æмæ хуыд лæгъз æрбадт. 
Хуыйæндаг урс дардта догъытæй сæрст гæрзыл. 
Йæ куыст фæци Асæго. Ладинæмæ фæдзырдта: 
— Дæ гыццыл гуккытæй мæнæн дæр дон æркæн, мæ чызг. Æз 
дæр мæ къухтæ ахсон. 
Асæго йæ къухтæ цæхсадта, ныссæрфта сæ. Йæ чызгмæ ху- 
дæнбылæй бакаст. Йæ амонæн æнгуылдзы кæронæй æрхæцыд Ла- 
дииæйы фындзы кæроныл — сывæллоны æнкъарддзинад хæлдта. 
Ладинæ бахудт æмæ йæ фыды хъæбысмæ йæхи баппæрста. 
Асæго йæ иунæджы адджын хъæбыс акодта, æрбадтысты стъолы 
фарсмæ. Чызджы хъусмæ фыд йæ былтæ хæстæг бакодта æмæ 
йæ сусæгæй фæрсæгау бафарста: 
— Цæуыл æнкъард дæ? Дæ уроктæ нæ зыдтай? 
31 

Ладинæ йæ фыдæн ницы загьтаид, ардауын ахуыр нæ уыд, 
фæлæ фыд æцæг куы фенхъал уа, йæ уроктæ нæ зыдта æмæ ууыл 
æнкъард у... 
— Аго, абон Гукъур фæхыл Хатъо æмæ Хъуыресимæ. Тъох 
æрбалæбурдта къласмæ æмæ Гукъуры хъус сивæзта,— бакаст 
Агомæ. 
Асæго йæ цæсгомы хуыз нæ фæивта. Нæ уарзта сывæллоны 
цур хылтæ æмæ æртхъирæнтæ. 
— Æмæ сæ кæй аххос уыд? 
— Мах Гукъуримæ къласы радгæс уыдыстæм. Гукъур дзæн- 
гæрæг цагъта, æмæ йын Хъуырес йæ дзæнгæрæджы бос иста. 
Асæго хорз зыдта, Гукъур хуымæтæджы загъд кæй нæ ра- 
къахтаид. 
Ладинæ коммунист зæгъын нæма зыдта, цы дзырд у, уый дæр 
не ’мбæрста: 
— Къæмисты фырт, дам, дæ. 
Бамбæрста Асæго хабар, Тъох фидис кæй бакодта Гукъурæн. 
Ууыл рафыхт Асæгойы зæрдæ: «Ныр та нын коммунист фидис 
кæны». 
Сывæллоны цур йæ маст нæ равдыста Асæго. Бацыд æмæ 
къулæй сындæггай йæ хъама æд рои райста. 
Нени дæр фæзынд уæдмæ. 
— Искæдæм цæуыс, дæ хъама куы бæттыс? — бакаст Асæгомæ. 
— Никæдæм цæуын. Афтæ уынгмæ акæсон,— йæ астæуыл рон 
бæтгæ загъта Асæго. 
Хъаматæ дыууæ хуызы дардта Асæго: иу — бæрæгбоны, бал- 
цы хъама — æвзистæй æмæхгæд. Иннæ та иударон — хуымæтæ- 
джы сауарæзт хъама. Йæ кæрддзæм сау сæракæй æхгæд, йæ фис- 
тон дæр сау сыкъайæ. Асæгойы сигæцыл сæрдасæнссад фæтæнком 
хъама æмæхгæд хъамайæ дыууæ хатты даргъдæр. Йæ бырынкъ 
уылынджы бæрц цыргъ ацыд, йæ кæрон туасау цыргъ. Куысты 
рæстæг-иу, гæрз æмпъузгæйæ, туас куы нæ уыдис, уæд уыцы 
хъамайы бырынкъæй архайдта Асæго. Суанг уæрджытæм хæццæ 
кодта йæ кæрддзæмы кæрон. 
Сабыр даргъ санчъехтæй рахызт йæ кæртæй уынгмæ. Араст 
дæлæрдæм — хъæуы астæумæ. 
§§§ 
Тъохы дуканийы къæсæрыл дурын асинты фыццаг къæпхæныл 
йæ къах куы ’рæцæрдта Асæго, уæд йæ сау уæлдзарм худьгл 
хæрдмæ схæцыд ныхы сæрмæ йæ галиу къухæй. Рахиз къухы арм 
32 

æруагъта хъамайы сæрыл. Схызт асинтыл. Æдæрсгæ бакодта дуар 
æмæ бахызт мидæмæ. Тъох цыдæртæ архайдта йæ дуканийы. 
Æрбацæуæджы цæстæнгас ауынгæйæ фæджих. 
Асæгойы бакаст кæд мæстыхуыз уыди, уæддæр Тъохмæ ама- 
рынмæ, кæнæ хъамайæ ныццæвынмæ не ’рцыд. Æрмæст æй 
фæтæрсыи кæна æмæ йын зæгъа, парти йæ дзыхы радавгæ кæй 
нæу, скъоладзау сывæллоны тæрсын кæнын ын афтæ кæй нæ ба- 
тайдзæн... 
— Дæ бон хорз уа, Мискайы æмсиахс! — адæмы цур Асæго йæ 
сæрмæ не ’рхастаид ахæм фидис, фæлæ дуканийы сæ дыууæ 
йедтæмæ куы ничи уыд, уæд афтæ фыддæрагæн сдзырдта Тъохмæ, 
цæмæй смæсты уыдаид. Тъох æм схъиуæгау фæзылд. Йе ’ргом 
æм куы радта, уæд Асæго хъама йæ кæрддзæмæй фæцъортт лас- 
та. Туасау цыргъ хъамайы бырынкъ Тъохы бичъы сæрмæ авæрд- 
та: 
— Тæлфгæ ма скæн, кæннод Надийы дæ цæстæй дæр нал фен- 
дзынæ! 
Тъохы цæстытæм ныккаст Асæго. Тъохæн Асæгойы цæстæнгас 
хъамайы фендæй æнцондæр нæ уыдис, йæ дзых хæлиуæй аззад. 
Бинаг æфсæр æрзæбул. 
— Чи дын радта бар, æмæ коммунисты кадджын ном дæ чъизи 
æвзагыл дарай? Советон скъолайы хъустæ ивазæн нал ис, уый 
дын ничима загъта? Лæппуйы цæмæн тæрсын кæныс? — æртхъирæн 
кæнгæ-иу Асæго хъамайы фындз Тъохы гæлдæрыл базмæлын 
кодта. 
Тъох тæссæй йæ хурх хæрдмæ ныйивæзта: 
— Ницы!.. Ницы!.. 
Æндæр ницуал арæхст сдзурынмæ. 
Нытътъыста Асæго хъама йæ кæрддзæмы æмæ рацыд. Сулæ- 
фыд Тъох. Йæ лæгъз ных æмæ рустыл хиды æртæхтæ фæзынд. 
8. 
Хъæуы сæрмæ, хъæдрæбын, цæвæг ауадзæн кæм нæ уыд, ахæм 
арыхъыты иу къуырфы Тъохæн уыдис уæтæр. Минмæ æввахс æм 
фысвос, æмæ сæ æхсæвæй-бонæй, сæрдæй-зымæгæй хызта æмæ 
хъахъæдта Хуссар Ирыстонæй æрæфтгæ сидзæр лæппу Самты 
Естъа. Кæддæр ын гуырдзиаг фыййæуттæ хорз куыдзы мыггагæй 
къæбыла радтой, æмæ йыл Естъа ном сæвæрдта «Абырс». Къæбы- 
ла хъомыл кодта æмæ æцæг егъау къуыбырхъус куыдз ссис Абырс. 
Дзырдтой-иу Естъайæн чидæртæ, куыдзæн йæ хъусты кæрæттæ 
3 Ладпнæ 
33 

æмæ къæдзил алыг кæнын хъæуы, зæгъгæ, уæд, дам, хъæхъагдæр 
кæны. Фæлæ Естъа уый нæ бакодта: «Цæмæн æй фыдынд кæнон 
куыдзы? Афтæ рæсугъддæр куы у Абырс». Хызтой Абырсимæ 
фос. Фыййауæн куыдз бирæ æххуыс у, уæлдайдæр Абырсы хуы- 
зæн куыдз! Естъа-иу къуыбырыл слæууыдаид рæгъауы иу кæрон 
йæ цым лæдзæджы æнцой, бадтаид куыдз йæ фарсмæ, фæлæ, 
æвæдза, фыстæй иутæ æгæр æддоз афтыдысты рæгъауæй, зæгъгæ, 
уæд-иу Абырс сыстадаид сабыргай, ацыдаид рæгъауы кæрæтты 
æмæ сæ æнгомдæр æрбатымбыл кодтаид иу ранмæ. Естъа-иу йæ 
сæгъдзарм хызынæй систаид кæрдзын æмæ цыхт, дыууæ æмба- 
лау-иу æрбадтаиккой æмæ Абырс дæр хордта, Естъа цы хордта, 
уый. 
Æрвыста афтæ йæ бонтæ Естъа быдыры Тъохы фосимæ. Йæ 
былыцъæрттæ хордта æмгар лæппутимæ ахъазынмæ. Хъазты та 
æппын никуы уыдис, кафты тыххæй хъусгæ цы кодта, æндæр ницы 
зыдта. Фæлæ-иу йæхимæ гæсгæ фæлгъуыдта кафын дæр, зарын 
дæр. Кафгæйæ-иу куы сгæппытæ кодта Естъа, уæд æм йæ схъиуд- 
тытæ уæзбын æмæ ныллæг кастысты, æнхъæлдта æмæ хъазты 
лæппутæ бæрзонддæр фæхауынц. Уæд-иу ноджыдæр йæхи нын- 
тъыхта бæрзонддæр æмæ æддæдæр; цыма чызджы размæ æвдыс- 
та йæ арæхстдзинад. Сдзырдта-иу йæ куыдзмæ: «Абырс! Куыд 
дæм кæсы мæ кафт? Чызджы зæрдæмæ фæцæудзæн?..» 
Куыдз дæр ын цыма исты æмбæрста, уыйау æм-иу йæ сæр 
бакъул кодта, йе ’взагæй-иу йæ былтæ асдæрдта къуыппыл бадгæ. 
Æстдæсæм аз цыдис уæд Естъайыл. Дон æмæ сапоны хъæстæ 
дæр уыйбæрц кæм кодтаид, фæлæ уырды хъуынау сатæгсау 
хъуынтæ фæзынд йæ цæсгомыл æмæ зын равзарæн уыдис иу ба- 
кастæн, Естъа рæсугъд лæппу уыдис æви фыдуынд. Æрчъитæ æмæ 
сæгъдзармæй зæнгæйтты, цæрмын хæлаф æмæ æнæцъар скъуыдтæ 
кæрцы адæймаг хæрзконд куыд разына! 
Æрыскъæфдзуан лæппутæ-иу кæд уæтæрмæ хæстæг сæфты- 
дысты, уæд сæм-иу Естъа йæ къухæй амыдта, ардæм рацæут, 
зæгъгæ: фæндыдис-иу æй семæ абадын, аныхæстæ кæнын. Гукъур 
Естъаимæ афтæмæй фæлымæн. Сæрды та иу бон лæппутимæ Гу- 
къур дæр ацыд æрыскъæфдзуан. Сæфтыдысты уæтæры цурмæ. 
Естъа йæ куыдзимæ къуыппыл бадт. Æрымбырд ыл сты лæппутæ, 
æмæ сын радзырдта йæ куыдзы хабар, бирæгъимæ куыд фæхыл 
æмæ йæ куыд фæтардта, уыдæттæ. 
Гукъур Естъайы ныхæстæм уыйбæрц нæ хъуыста, фæлæ йын 
касти йæ уæнгты кондмæ, сау сæрыхъуынтæм, нуарджын бæр- 
зæймæ, цæнгтæм. Гукъур Естъайы дыс мидæмæ батылдта, йæ цонг 
34 

ын æрбатасын кодта: <<Ныхъхъæддых-ма кæн дæ цонг!»— загъта 
Естъайæн. Естъа дæр цонджы нуæрттæ фæтынг кодта, æмæ 
рæмбыныкъæдзæй мидæмæ цонджы хæцъæфтæ дзæккорыйас нын- 
нæрстысты. Лæппутæ йыл фырдисæй ныххудтысты. Естъа йæ 
цонгмæ йæхæдæг дæр æркаст, бахудт: 
— Едау, фæуат, цæуыл худут!? Тъохы кæрдзынæй нуæрттæ 
афтæ нæрсынц! 
Уæдæй фæстæмæ Гукъур фæлымæн Естъаимæ. Тæригъæд ын 
кодта æмæ йын цалдæр хатты къæбæр дæр ахаста уæтæрмæ. 
Хæсгардæй йын-иу йæ сæрыхъуынтæ фæцыбыр кодта. 
Хъæубæстыл коллективизацийы хабар айхъуыст. Бонджынтæ 
сæ фос, сæ мулк æмбæхсынмæ фесты. Тъохæн йæхи ардыд алы- 
хуызон къæрныхтæ сагъуыдысты рæгъауыл æмæ Естъаиæн фæзын. 
Æхсæвыгæтты йæм арæхæй-арæхдæр бырстой. Иу æхсæв æй бæтгæ 
дæр скодтой уæтæры сарайы тарвазмæ. Цы сын йæ бон уыдис?! 
Тъохы фосæн сатарæй фæтæссаг. Алы æфсæнттæй рæгъау 
ныххæтæнхуаг уыдаид, уый бамбæрста Хетæг. Хъæубæсты пар- 
тионты æрбамбырд кодта активимæ. Сарæзтой Тъохы бынтæ кон- 
фискаци скæныны къамис. 
Уæтæры Тъохы фосы нымæц сбæлвырд кодтой. Гæххæтт сыл 
арæзт æрцыд æмæ йын загътой: 
— Тъох, адон сты дæ фос, æмæ сæ дæхæдæг хъахъæн. Æх- 
хуырст дарæн нал ис. Естъа абонæй фæстæмæ дæуæн фыййау 
нал уыдзæн. Ныр ын ус курын афон у... Йæхицæи хъуамæ уа 
хæдзар, бинонтæ! 
Уыцы ныхæстæм Тъох йæ цæстытæ алырдæм радав-бадав акод- 
та: 
— Уый та куыд? Æз фыййауæн цы зонын? 
Естъа дæр сæм æддозæй каст, хъуыста. Нæ йæ уырныдтой 
къамисы сæрдар Асæгойы ныхæстæ, фæлæ Асæго Естъайы цон- 
гыл рахæцыд. Бидаркæйы йæ сбадын кодта, фæстæмæ ма Тъохмæ 
радзырдта: 
— Фос дæхи бар сты! Дæ сæрæй сыл дзуапп дæтдзынæ! Иу 
дæр дзы куыд нæ фæхъæуа, афтæ! Базмæлын кодтой бæх æмæ 
хъæумæ аивгъуыдтой. Тъох Естъайы цым лæдзæгыл хæцгæ сæ 
фæдыл кæсгæ баззад фосы цур. 
Естъайы Тъохы бæстыхæйтты иу уаты æрцæрын кодтой. Дык- 
каг бон Батыр Естъайы бакодта дуканимæ æмæ йын йæ уæлæдарæс 
ногтæй раивтой. 
Кусæн цырыхъытæ, сгæлладæй гæлифе хæлаф, сатин хæдон, 
бæмбæджджын къурткæ æмæ къепкæйы æндæр гуырвидауц рав- 
35 

дыста Естъа. Йæхимæ æркæстытæ кодта, стæй Батырмæ разылд: 
— Едау фæуай, Батыр! Адонæн æз æхца кæцæй æрхæссон?! 
— Ау, аст азы иу фæлысты аргь нæ бакуыстай, Естъа? Едау 
нæ, фæлæ амæй фæстæмæ лæгау цæр! Æхца ссардзыстæм,— 
рæвдыдта Батыр æфхæрд сидзæры. 
Естъа уæдæй фæстæмæ хъæууон сси. Æмгæрттимæ слымæн, 
адæмы уынын байдыдта, фæзмыдта дзæбæхдæрты. 
Гукъур Естъаимæ дыууæ æмгары хуызæн æнæ кæрæдзи нал 
зыдтой. Гукъур-иу æй сæхимæ ахуыдта, æмæ йын Натка 
тæригъæдтæ кодта, рæвдыдта йæ. 
Хъæубæсты чызджытæ Естъамæ цæстызулæй цымыдисæй кас- 
тысты. «Чи у уый та, чи?»— кæрæдзи фарстой. 
Естъа-иу Гукъуримæ скъолайы кæртмæ дæр арæх бауад æмæ 
дзы иу хатт йæ цæст æрхæцыд иу чызгыл — скъолайы æфснайæ- 
гыл. Уый уыдис Кривоносова Верæ. Йæ фыд мидхæсты фæмард. 
Мад скъолайы æфснайæгæй куыста. Уый дæр цалдæр азы фæстæ 
фæзиан, æмæ Верæ йæ мады бынаты кусгæйæ баззад. Цард 
скъолайы кæрты йе ’фсымæримæ иу хуымæтæг уаты. 
Верæ дæр Естъайы цахъæн чызг уыд. Бакастæй аив уæнгты 
кондимæ, сæрæн, зæрдæргъæвд... Куыста æфснайæгæй æмæ рай- 
дайæн скъола дæр уым каст фæци. Скъоладзаутимæ тынг æну- 
выдæй цард, кæфтытæ, зарджытæ дæр фæлгъуыдта. Уæлдай 
лымæндæр уыд Ладинæимæ, Гукъуримæ. Естъа Верæйы цы бон 
федта, уыцы бонæй фæстæмæ йын скъолайы кæрт зæдты цæрæн 
бынатау сси. Йæ зæрдæ йæ уыцырдæм арæзта. Бон-изæрмæ дæр 
кастаид сисы сæрты стыр тулдз бæласы бынæй Верæйы иу феиды 
тыххæй. Уæтæры фосимæ рæстæг æрвитгæйæ, Естъа чызджытæ 
æмæ хъæзтытыл никуы хъуыды кодта. Ныр ын Верæйы иунæг 
феид дæр цæрынæн — æгъгъæд! Бон ын фæрухсдæр, улæфт рогдæр 
кодта. 
Естъа иу бон хъæусоветы къæсæрмæ лæууыд, хъуыдытæ код- 
та. Æнхъæлмæ каст Батыры кабинетæй адæмы рацыдмæ, иунæгæй 
йыл фембæлынмæ. Æфсæрмы дæр кодта, куыд ын зæгъдзынæн, 
зæгъгæ. Фæлæ Батыр иунæгæй куы аззад, уæд æм Естъа бацыдис 
мидæмæ. Йæ къепкæ сæрæй систа: 
— Дæ бон хорз, Батыр! — æфсæрмхуызæй æрлæууыд фæс- 
дуар. 
— Æгас цу, æгас, Естъа! — ныккаст æм Батыр. Æхсызгон ын 
уыд, лæппу кæй фæаив, уый. Мидбыл æм бахудт.— Сбад уал! 
Æрбадт æфсæрмæй табуреткæйыл. Йæ къепкæ йæ уæрагыл 
æрæвæрдта, асæрфтытæ йæ кодта. Къепкæйыл цыма къæмтæ уыд 
36 

æмæ сæ зæхмæ æппæрста, афтæ йыл æнгуылдзæй, цыдæртæ агур- 
æгау кодта. Бынмæ каст Естъа, стæй фæныфсджын: 
— Батыр, усгур мæ нал кæныс? Афтæ куы загьтай?! — йæ 
цæстытæй йæ цыма фарста, афтæ Батырмæ скæс-скæс кодта. 
Йæхицæй фæбуц Естъа: «Цы мæ зæгъын хъуыдис, уыдон æгайт- 
ма загътон!» — фæныфсджындæр. 
Батыр стъолы фарсмæ гæххæттытæм зæрдиаг кæстытæ кодта. 
Цыдæр-иу ахахх кодта, цыдæртæ дзы фыста. 
Гæххæттыл кърандасæй рахахх-бахахх Естъамæ кастис æгуыст 
лæджы ми. Дамгъæ цы у, уый хъусгæ дæр никуы фæкодта. Баты- 
ры къухты змæлдмæ нæ каст, фæлæ йын каст йæ цæсгоммæ: йæ 
фарстæн ын цы дзуапп зæгъынмæ хъава, уый йын йæ цæстæнга- 
сыл бамбардзæн. Тъохы дæр-иу афтæ бамбæрста йæ цæстæнгасæй. 
Æрфыг æмæ-иу рихийы кæрон кæрæдзимæ куы фæхæстæг сты 
русы дыууæ фарс, уæд-иу Тъохы зæрдæйы маст уымæй базыдта 
Естъа. Батыр дæр ма гæххæтмæ каст, афтæмæй йæ цæстыты 
кæрæттæ фенцъылд сты, фæлæ уый маст æвдисæг миниуæг нæ 
уыд. Естъа бамбæрста, йæ фарст Батырæн æхсызгон кæй уыд. 
Йæ фыссын фæуагъта Батыр. 
— Кæнæм, кæнæм Естъа! Фæлæ кæдæм, уый уал базонын 
хъæуы,— æхсызгон уыд Батырæн Естъайы хъуыды. 
— Кæдæм, уый æз зонын. Дардмæ нæ... Мыййаг, уæ дзабырты 
уæфстæ куы баихсыйой... — йæхинымæр бахудт æмæ ныппыр- 
рыкк кодта лæппу. 
— Æцæг зæгъыс... Æниу цы дæрдты зилæм, нæхи хъæубæсты 
дæр ис чызджытæ! — мидбыл бахудт Батыр. 
— 0, о, Батыр... Ам хæстæг... Мæнæ скъолайы... 
— Скъолайы? Верæ? — цымыдисæй йæ афарста. 
— О, о. Афтæ хуыйны,— дзуапп радта Естъа. 
— Верæ дæр дæ зоны? Федтат кæрæдзи? 
— Æз дæр уый зæгъын æмæ фенæм...— йæ къухæй кæдæмдæр 
ацамыдта, æвæццæгæн, скъоламæ. 
Йæхинымæр хъуыдыты ацыд Батыр, аджих: «Æцæг хорз уаик- 
кой кæрæдзийæн Естъа æмæ Верæ. Хорз æрхъуыды!.. Дыууæйæ 
дæр сидзæртæ, фæлæ цардхъом, куыстхъом...» 
— Естъа, хорз фæнд дæм ис. Иунæгæй цæмæй мауал цæрай, 
уый саразын хъæуы,— зæрдиагæй йæм ныккаст Батыр.— Фæлæ 
афтæ нæ вæййы. Верæимæ уал дæхæдæг баныхас кæн... 
— Нæ уæндын... Куыд ын зæгъон? Ды йын зæгъ... Фыстæ хи- 
зын уæндын. Уæтæры æхсæв дæр нæ тæрсын, фæлæ... Верæ! 
Батыр худæгæй ныссырх: 
37 

— Цу, афтæ йын зæгъ: Верæ, ницы кусинаг уæм ис, аххуыс 
дын кæнон? 
Естъа рацыд кабинетæй хъуыдытæгæнгæ. Йæ галиу къух хæла- 
фы дзыппы арф ауагъта, цыдæр дзы агуырдта. Уынгмæ куы ра- 
цыд, уæд къух сласта дзыппæй. Æркаст армы тъæпæнмæ... Цалдæр 
суарийы... «Верæйæн къафеттæ балхæнон!» 
Армыдзаг къафеттæ балхæдта Естъа æмæ та скъолайы сисы 
æдде тулдзы бын слæууыд. «Æххормаг уæрцц дам йæ фыны 
дæр еууы нæмгуытæ уыны...» Кæсы Естъа сисы сæрты скъо- 
лайы кæртмæ: кæд та Верæ фæзынид! Цалдæр къафетты йæ 
къухты дары: «Куыддæр фæзына, афтæ йæм сæ равдисдзы- 
нæн!..» 
Фæлæ Естъайæн йæ зæрдæ ауазал, æрбалвæста, æмæ йæ буа- 
ры уазал хид акалд уыцы тæвд бон. Йæ цæстытыл æууæндгæ дæр 
нæ кодта, Верæйы уатæй лæппу рацыд, ууыл. Разæй лæппу ра- 
хызт кæртмæ, йæ фæдыл Верæ. Лæппуйы фæсонтæ йæ ар- 
мытъæпæнæй æрсæрфтытæ кодта, стæй йын йæ цонджы бын йæ 
къух фæтъыста æмæ уынгмæ рацæуынц... Естъа сисы рæбын цавд- 
дур фестад. Йæ зæрдæ сгуыпп-гуыпп кодта, чызджы лæппуйы 
цонгыл хæцгæ куы федта, уæд. Йæ къафеттæ дзыппы ныппæрста 
фæстæмæ... 
«Æхсызгон мæ хъæуыс, цæмæ мæм æрбацæуыс?» — йæхи- 
нымæр фæтыхст Естъа. 
Уæдмæ лæппу Верæйы цонг фæуагъта. Æрбауад æмæ Естъайы 
къух райста, стæй йын ныхъхъæбыс кодта, худы йæм: 
— Естъа, ме ’рдхорд! Нал мæ зоныс? Уый æз дæн, Ваня! Иухатт 
æрыскъæфтæ иумæ куы тыдтам... Æхсæвы дæм уæтæры дæр куы 
баззадтæн!.. Ай Верæ у — мæ хо,— ацамыдта йæ къухæй чызгмæ. 
Фенцондæр Естъайæн, мæ хо у куы загъта, уæд. Йæ зæрдыл 
æрлæууыд Ваня, «Уæд ма къаддæр уыд. Ныр фæлæгхуыз». Уый 
æцæг уыдис Верæйы кæстæр æфсымæр Ваня. Хо æмæ æфсымæр 
сидзæртæй схъомыл сты. Ваня кусын райдыдта æфсæнвæндаджы 
цалцæггæнæгæй. Йæ хойы абæрæг кæнынмæ суайы. 
Къаффеттæ систа фæстæмæ йæ дзыппæй Естъа. Верæмæ дзы 
бадардта: 
— Верæ, къафетт куыд адджын у, уый зоныс? 
Верæ фæлмæн бахудт. Райста дыууæ къафетты: 
— Дæ хай бирæ. Адджын цард кæн! — раарфæ йын кодта. 
Естъайæн уыцы ныхæстæ къафеттæй адджындæр уыдысты. 
Уæлдайдæр Верæйы фæлмæн цæсгомыл худæнгас. 
— Кæс-ма, кæс! Мæ хойæн дыууæ къафетты дæттыс!— бахудт 
38 

Ваня.— Иу нæ, æртæ дæр нæ, фæлæ дыууæ къафетты! Уый цыдæр 
амоны! — ныххудт Ваня. 
— Едау фæуай, Ваня,— æфсон фæцис Естъайæн. — Æз ын сæ 
иууылдæр дæттын!— фелвæста къафеттæ дзыппæй æмæ сæ Верæйы 
къухты æнгом авæрдта. 
Йæ зæрдæ цины тæлфт скодта, уый бамбæрста Естъа, Верæйы 
фæлмæн къухтыл йæ къухтæ куы андзæвыдысты, уæд. Бон ын 
афтæ рухс никуы уыдис, дуне афтæ уæрæх уымæй размæ 
Естъайæн. Æниу Верæ йæ был цæмæй акъуырдтаид Естъайыл, 
ахæмæй йæм цы уыд? Сырхуадул, сауæрфыг, сау бецыкджын. 
Цæхæртæ калдтой дзургæйæ йæ урс-урсид æнгом рæсугъд 
дæндæгтæ сырх хъырмыз былты ’хсæн. 
Естъайы цæсгом Верæйы уындæй худтис иууылдæр. Афтæ-зынд, 
цыма адæймагмæ цыдæриддæр рæсугъд æнкъарæнæй ис, уыдон 
се ’ппæт дæр Естъайы буары цин кодтой чызджы уындæй. 
Верæ дæр куыддæр хъæлдзæгхуыз уыдис. Иуæй йе ’фсымæ- 
рыл цин кодта. Алыбон æм нæ вæййы Ваня. Вагзалы æмдзæрæны 
баззайы æхсæв. Иннæмæй йын Естъайы уынд дæр хъыг цæмæн 
уыдаид?! 
Фæзонгæ сты уыцы бонæй фæстæмæ Естъа æмæ Верæ. Царв 
ныхъуыргæйæ хъæлæсæн куыд æнцон вæййы, Естъайы зæрдæйæн 
Верæйы алы фенд дæр афтæ æхсызгон уыдис. Æрмæст царвæй 
лæг ахъыг — алгъæд вæййы, фæлæ Естъайы зæрдæ Верæйы уындæй 
æфсис нæ зыдта. Поезды рельсытау йæ фæндаг æмраст скъолайы 
кæртмæ сарæзта. Ноджы ма фæндаг зыдта Хæмæттæм æмæ Асæ- 
готæм. Уыдон æй æрцæрын кодтой Тъохы хæдзары. Уыдонимæ 
фæуæндон... Верæйы кой уыдонæн ракæны Естъа. 
® ® 3$ 
Иу бон Естъа æрцыд Хæмæттæм афтæ — абадынмæ... Æгуыст 
рæстæг уыдис, æмæ бинонтæ хæдзары æмбырдæй бадтысты, Верæ 
æмæ Зинæ сæ чындзытæй хъазыдысты. Хæмæт туас æмæ хуый- 
æндагæй цыдæр гæрзтæ æмпъызта сарайы. Натка сихоры хæри- 
нагæн футæджы цæхæра фыхта æхсыры цъæрттæ æмæ хуырхимæ. 
Сарайы пецы къулыл цæхæрмæ фыхтысты урс нартхоры ссадæй 
кæрдзынтæ. Сæ фæрстæ фæбур сты, æмæ сæ иннæрдæм зыддта. 
Бинонтæн æхсызгон уыд Естъайы уынд — тæригъæд кодтой 
иунæг сидзæр лæппуйæн. 
— Æгас нæм цу, Естъа! — йæ къухы йæ гæрзытæ, афтæмæй 
йæм рацыд Хæмæт сарайæ. 
3? 

— Мæгуыр йæ бон иунæгæн! — бакодта Натка.— Къамы хуы- 
зæн лæппу, ахсæвы фыдæх мæ уа — Естъа! Цы дзæбæх ыл фи- 
дауынц йæ ног дзаумæттæ! 
Естъа дæр йæхимæ æркæстытæ кодта. Стæй афтæ зæгъы: 
— Æз æрчъиты дæр цæуин, мæнæ Гукъуры хуызæн кæсын куы 
зонин чиныджы, уæд. Æз æм далæ уынгæй цас фæхъуыстон æмæ 
цыдæр дурты кæйттæ кодта йæ чиныджы. 
Гукъур бахудт æмæ йын афтæ: 
— Естъа, стыр дурæй гыццыл дурæй хистæр кæцы у? 
— Ахæм æдылы нæ дæн æмæ уый ма зонон! Стыр дур хистæр 
у, Гукъур,— дзуапп ын радта Естъа. 
Бахудт Гукъур: 
— Нæу. Афтæ нæ вæййы. Дур органикон нæу. Рæзгæ нæ кæны. 
— Уæдæ мæнæ Хæмæт хистæр у æмæ стырдæр, ды та кæстæр 
æмæ къаддæр дæ,— загъта Естъа, Хæмæтмæ къухæй ацамонгæйæ. 
— Адæймаг, бæлас, кæрдæг — уыдон органикон сты. Дæ 
рæгъауы фыстæ дæр цæргæ кæнынц. Фыс хистæр — стырдæр у, 
йæ уæрыкк — кæстæр, къаддæр,— загъта Гукъур. 
— Дæлдзæх куы фæуаиккой уыцы фос!.. Мæхæдæг дæр фосау 
къуырмайæ баззадтæн,— æнкъардæй загъта Естъа. 
— Цæй, уæ ныхæстæ уал уадзут,— мидæмæ загъта Натка 
Естъайæн. 
Иуцасдæр куы абадтысты, куы аныхæстæ кодтой, уæд Естъа 
Хæмæтмæ афтæ дзуры, гыццыл чызджытæм амонгæйæ: 
— Хæмæт! Дæ чызджытæй иу Верæ хуыйны, иннæ та Зинæ. 
Мæнмæ Верæ хуыздæр ном кæсы. 
— Æмæ цы уæлдай у? — бакаст æм Хæмæт. 
— Зоныс, Хæмæт, Верæ хорз ном у,— бахудт Естъа. 
— Цæмæй дæм хуыздæр кæсы, Естъа? — зæрдиагдæр бафарс- 
та Хæмæт. 
— Куыд дын æй зæгъон?.. Уалæ скъолайы цы чызг цæры, уый 
дæр Верæ хуыйны! — йæ армы тъæпæнтæ кæрæдзиуыл ахафта, 
йе уæхсчытыл хæрдмæ схæцыд æмæ бахудт Естъа. 
Цы бамбарын хъуыд Хæмæт æмæ Наткайæн. Уæдæй фæстæмæ 
Естъайæн хъуыддаг кæныны кой байдыдтой Хæмæттæ æмæ Асæ- 
готæ. Естъамæ худинаг каст искæй къуымтæм бинойнаг æрхæссын 
æмæ нæ тагъд кодта чындзæхсæв саразыныл. 
40 

ффффдедеододедеоддедефододододод 
Д ы к к а г с æ р 
Т 
А аджыхъæуæи вагзалмæ доны сæрты хид раджы нык- 
калд. Æмбыд хъæдын могортæй ма цыдæртæ зындис, æндæр дзы 
хид уыдйс, уый бæрæг дæр нал уыд. Дысоны къæвдайæ Таджы- 
дон раивылд. Кæд ахæм егъау дон нæу, уæддæр былтыл схизæнтæ 
лæгъз нæ уыдысты, æмæ дзы дзаг уæрдоиæн зын ахизæн уыд. 
Донмæ æрхизæн — æргуыпгæнæн... Æнцондæр нæ уыд фаллаг 
былмæ уæрдон сæппарын. Стæм хъаруджын бæхæн уыд йæ бон 
дзаг уæрдонимæ фаллаг фарс фæуын. Дзыллæтæ ам цал азы æнæ 
хидæй фæтухæнтæ кодтой, цал цалхы æмæ дзы сæмæны ныссаст, 
уыдонæн нымæц дæр нæ уыд. 
Таджыхъæуы цæрджытæн та æнæ вагзалмæ æруайгæйæ нæй. 
Сæ хор уæймæ уырдæм ластой, уырдыгæй та фæтæген æмæ æндæр 
истытæ. 
Сæ уæле Рагъыхъæуы акомкоммæ цы хид уыд, ууылты цыдыс- 
ты Таджыхъæу дæр — æртæ хатты дарддæр фæндагыл. 
Ныкъкъох сты нартхор — чырæласджыты дзаг уæрдæттæ Та- 
джыдоны был. Паддзахадмæ цы хор радтой хъæубæстæ, уый ваг- 
залмæ сласын хъуыд: уым уыдысты къутутæ, уырдыгæй æрвыст 
цыд хор вагæтты. 
— Йæ бæхæй йæ ныфс чи хæссы, уый ацæуæд разæй! — 
ныхъхъæр кодта йæ уæрдоны сæрæй иу. 
— Æрра барæг —. дон сгарæг! — дзуаппæн чидæр сдзырдта, 
æндæр сыбыртт дæр ничи скодта. 
Алчи ивылд донмæ йæ уæрдоны сæрæй касти. Иутæ æрхыз- 
тысты зæхмæ. Бацыдысты доны былмæ хæстæгдæр. Донауайæн 
41 

былтæм лæмбынæг æркæс-æркæс кодтой. Иу ныллæг, зæнгой- 
джын лæг йæ уæхсчытæ гуырысхойы змæлд бакодта, ехсы хъæдæй 
йæ зæнгойы фарс бахоста, ачъыртт кодта донмæ æмæ æрбаздæхт 
йæ уæрдонмæ: «Ницы... Мæ бæхæй мæ ныфс нæ хæссын!» 
— Ай та дын Таджыхъæуы хабæрттæ! Цæй хъæу стæм мах, ам 
хид саразын чи нæ фæразы! — мæсты хъæр ныккодта чидæр йæ 
уæрдоны сæрæй. 
— Нæ хицауады аххос у... Хъæу цы зылын сты? 
— Цы зондджын дæ, цы! Хицау дын ам хидтæ куы аразид, ды 
дзы сæппæй куы згъорис! — худæгау ыл бакодта йæ уæрдоны 
сæрæй иу тыппыррус нымæтхудджын. 
— Хицауæн æй ничи аразын кæны. Хицау уымæн хицау у, æмæ 
йæ махæн саразын кæнæд! — адæргæй сыл ахæм ныхæстæ бацай- 
дагъ. 
— Цæй, абон æй нæ сараздзыстæм! Мæнæ уал нæ фæндагæн 
исты хос скæнæм! — фæсидт сæм Лади — фæскомцæдисы секре- 
тарь. 
-- Здæхын æз фæстæмæ. Рагъыхъæуы хидыл ацæудзынæн! — 
ауыгъта йæ къух зæнгойджын. 
— Чидæр йæ мады мард дон-дон куыд ласта!.. Æмæ кæд 
ныххæццæ уыдзынæ? — бакаст æм Лади. 
Иу цыбырхъуьцэ — мæстыгæр йæ уæрдоны сæр голджытыл 
уырдыг слæууыд. Йæхи ноджыдæр хæрдмæ ивазæгау скодта: 
— Фæстæмæ здæхын. Мæ голджытæ кæцæй раластон, уым сæ 
акалдзынæн. Хид куы саразой, уæд мæм-иу фæдзурæнт!— тъæпæн._ 
æрбадт, бози æрбайста. 
Разилынмæ хъавыд йæ уæрдон, фæлæ йæм фæхжомцæдисонтæ _ 
Лади æмæ Бола фæкъæртт сты: 
— Уыцы хуызæнæй дæ цæуын дæр нæ хъуыд. Хид нæй доны 
сæрты, уый нæ змдтай?— сбустæ йыл кодта Бола. 
— Ды хъазты дæр æмæ чындзæхсæвы дæр фырхæрд æмæ фыр- 
нозтæй дæр тыррмкк кæныс. Лæг куы дæ!.. Ардауæн ныхæстæ ма 
кæн ам! — фæхъæр ыл кодта Лади. — Дзыхæй бар куы никæмæн 
дæттыс! Ратæр-ма уæдæ, дæ бæх мæ фæстæ! Уадз æмæ дзы æз 
фесæфон æд бæх! — ныггæрах ласта йæ бæхы, базмæлынтæ йæ 
кодта бозийæ. Схъæртæ йыл кодта: — Гъæйтт, хъайтар бурбы- 
рынкъ, мæгуыр лæджы хъарутæ равдис! — фæцарæзта йæ до- 
нæрхизæнмæ. 
Бæх æмбаргæ хайуан у. Бамбæрста йæ хицауы зæрдæ йæ 
хъæртæй рæстæмбис бурбырынкъ бæх. Фæгæмæл кодта йæхи. 
Ныххызт донуайæны. Куыддæр кæлæгау фæкодта. Лади та йыл 
42 

сæхситт кодта. Бæх йæ цыппæртæ фæсагъта фаллаг былыл. Йæ 
мукъутæ зæххыл æрæндзæвыдысты. Тæнтæ аивæзæгау кодтой... 
Фæуæлбыл кодта уæрдон! 
Адæм ныссыпп сты. Кæрæдзимæ ракæс-бакæс кодтой. Ладийы 
фæдыл Бола дæр йæ бæх фæцарæзта донауайæнмæ. Ныггæрæхтæ 
кодта бæхы, схъæртæ йыл кодта: «Гъей — нæртон хъайтар!» 
Æцæг хъайтар уырды хуызæн ныллæг сау лæгъзхъуын бæх — 
фæфалæбыл кодта йæ уæрдон. Адæм кæсынтыл фесты уыцы гыц- 
цыл бæхмæ. Бæх йæ тæнтæй сулæфыд. Фыидзæй цалдæр пыррыч- 
чы ныккодта æмæ хизыныл фæци.. 
Гукъур дæр сæ дыууæ галыл уыдис уыцы чырæласджытимæ. 
Хæмæт æй рарвыста: «Ацу, Гукъур, ды дæр фæскомцæдисон- 
тимæ чырæ алас». Бæндæнæй йын дзаг голджытæ уæрдоны фи- 
дар бабаста. Гукъур уæрдоны сæр сбадт æмæ æхсæр уисæй 
скъæрдта галтæ. Сабийæ сахуыр галтыл кусын. Бæхджынтæ куы 
бауадысты фаллаг фарсмæ, уæд Гукъур дæр йæ галтæ сарæзта 
донуайæнмæ: «Цобæ, аластæ!» — галтæ сабыр æрхызтысты донмæ. 
Сæ гуыбынтæм схæццæ дон, фæлæ сындæггай фæфале кодтой сæ 
уæрдон. 
- Лади æмæ Бола сæхицæй ныббуц сты, ныфсхастдæр фесты. 
Уыцы бон доны йæ бæх батæрынмæ зивæг чи кодта, уыдоны цæсты 
бйрæ фæкадджындæр сты Лади æмæ Бола. Рæстæг ахæм уыдис 
— гуырысхоты рæстæг. Цардыл дæр сагъæс кодтой бирæтæ: «Цы 
рауайдзæн ацы цардæй? Куыд уыдзæн? Куы ’рбабырсой...» — ахæм 
зæрдæтимæ бирæ зæхкусджытæ кодтой абон-райсомы цард. 
Къутутæм калд куы фесты сæ нартхор, уæд Бола хъазæн ны- 
хасæй алхыскъ кодта, доны былæй фæстæмæ чи хъавыд аз- 
дæхынмæ, уый: 
— Кæуылты æрцыдтæ, кæ? Хид арæзт фæци? — худгæ йæм 
бакаст. 
— Уæхицæй æгæр ма ныббуц ут! Цæрæнбонты афтæ тухæнтæ 
кæндзыстæм-æнæ хидæй? 
Чырæдзаутæ фæстæмæ раздæхтысты. Ныр афтид уæрдæттæ 
рогæн æрбауадысты доны кæрæдзи фæдыл. 
— Бауромут ма! — фæдзырдта сæм Лади. 
Баурæдтой сæ уæрдæттæ. Чидæр та фæрæвдз: 
— Фæстæмæ ма иннæрдæм уайæм доны? 
Иутæ ныххудтысты. 
— Куы хъæуа иннæрдæм ауайын, уæд та д’зы ауайдзыстæм, — 
дзырдта Лади.— Афтæ куы зæгъут, цæй хъæубæстæ стæм, ам хид 
саразын чи нæ фæразы, зæгъгæ. Кæд аразæм хид, уæд лæгтæ ма 
43 

фæхуыйнæм, райсом йæ уæрдоны хъæдмæ чи нæ рацæуа хидæн 
æрмæг æрласынмæ! Æнхъæлмæ уæм кæсдзынæн Тулдзджыны 
къулмæ — хъæды рагъыл! — йæ уæрдоны уырдыг лæугæйæ фæсидт 
Лади йе ’мбæлттæм. Йæ бæхы базмæлын кодта æмæ хъæумæ... 
2. 
Хетъеты Тъохæн ма йæ кæртыл йæ бон куы цыдис, уæд афтæ 
æнгом æхгæд уыд æхсæвæй, бонæй, æмæ йæм цыма уæлдæф дæр 
нæ калд. Уыцы бæрзонд кулдуар гомæй ничи федтаид. «Арвы 
дуар гомæй фенæн ис, Тъохы кулдуар — нæ»,— дзырдтой 
хъæубæстæ. Дис дæр-иу кодтой, уæрдæттæ кæртæй кæд æмæ 
кæуылты ратулынц? Чи сæ кæд фены? Æмæ æцæгдæр афтæ æвæрд 
уыдис æгъдау Тъохы кæрты: æххуырстытæ райсомæй талынджы 
ацæуынц куыстмæ, изæры талынджы æрыздæхынц. Ныр æгæр дæр 
ма ныггом-ныббæгъгъæтт вæййы йæ кулдуар. 
Ныр Тъохы нал сты йæ бæстыхæйттæ, йæ кæрт: саратæ, 
скъæттæ, дукани... Цæры дзы, кæсы сæм, фæлæ сыл йæ бон нал 
цæуы. Сфыстмæ бахаудтой, тагъд йæ мулк æхсæнадмæ бацæудзæн. 
Тагъд йæ кæрт хъæуæн иумæйаг кæрт суыдзæн. Сырддонцъиу 
зæрватыччы ахстоны куы цæра, афтæ ма Тъох дыууæ уаты ахсы 
йæ бинонтимæ йæ раздæры галуанты, фæлæ нæ зоны, кæд ыл 
рахгæндзысты уыцы дыууæ уаты дæр сæ дуæрттæ. 
ФФ9 
Сæрдыгон бон хур дзæвгар акъул, афтæ та Тъохы кулдуар 
байгом. Мидæмæ — кæртмæ — тулынц уæрдæттæ, бричкæтæ уæз- 
зау даргъ хъæдтимæ. Кæсы сæм Тъох рудзынгæй кæртмæ. Иу 
уæрдон... дыккаг, æртыккаг... дæсæм бричкæ. Базыдта Тъох уай- 
тагъддæр бричкæты æнæхих даргъ тулдз хъæдтæ — æнæмæнг, 
Тулдзджыны къулыл конд хъæдæрмæг. Цæрæнбонты йæхи хуыд- 
та уыцы хъæды хуссарварс. Ауайын ыл никæй уагъта Тъох. 
Лади æмæ Болайы бæхтæ бричкæйы ифтыгъдæй уæззау хæст- 
гæнгæ дæргъæй-дæргъмæ тулдз хъæдтæ суаиг сарамæ баластой. 
Сæ фæдыл иннæтæ. Кæрт хъæдты гыбар-гыбур æмæ хъæддзæут- 
ты ныхасæй байдзаг. 
— Даргъ хъæдтæ иумæ, цыбыртæ иумæ! — амыдта сыи Лади. 
. Тъох цыма йæ бæстыхæйттæ ауæй кодта æмæ дзы æндæр хæдза- 
рыхицау бынæттон кæны йæхи, афтæ зынд кæрт. Æндæр хæдза- 
ры хицæуттæ дзы пълантæ æвæрынц. Кæртмæ цыма гом кулду- 
44 

арæй сыгъдæг уæлдæф æрбакалд, æмæ дзы улæфт фæрогдæр... 
Кæртæн дæр фенцондæр, сулæфыд. Фыдæй-фыртмæ талынг ин- 
гæнау рухсы цъыртт нæ уыдта. Куырм уырыйы уазал хъуына ба- 
дæнау уыд Тъохæн. Бæрæгбоны сыхаг лæгты худын кæцæй нæ 
райхъуыст, сыхаг сывæллон йе ’мгаримæ кæм нæ ахъазыд, хæрзи- 
уæг цы кæртæй никуы ахаста хъæубæстаг, уый уырыйы хуынкъау 
уыд, уæдæ цы уыд? Æндæр рæстæг æрзылд кæртыл, æндæр хи- 
цæуттæ йын ис... Мæнæ дзы хъæубæсты фæсивæд цы даргъ тулдз 
хъæдтæ æркалдтой, уыдон дæр адæмы цардæн сты: хъæугæрон 
доны сæрты хид саразынæн æрмæг. Цæуылнæ дзы арæзта Тъох? 
Æдзух уый уæрдæттæ куы тылдысты вагзалы стыр дуканитæ æмæ 
хордæттæм? 
Цалынмæ уыцы бон йæ кæрты змæлыдысты адæм, уæдмæ сæм 
.Тъох рудзынджы зыхъырæй ахст лæгау каст. Чи сæ кæй фырт у, 
чи сæ цы æмæ куыд архайы? 
«Гъы-ы, дæлæ гæвзыккы фырт», — йæ дæндæгты къæс-къæс- 
иу ссыд Тъохæн, Ладийы архайдмæ кæсгæйæ. 
Изæры змæлд æрсабыр. Тъох рацыдис кæртмæ. Йæ къах куы 
иу хъæдыл авæры, куы иннæ хъæдыл æрлæууы. Базмæлыи æй 
кæны йæ къахæй, фæлæ йæм хъæд ницы дзуры. Нæ дæтты дзу- 
апп Тъохы хъуыдытæн: «Куыд уыдзæн мæ цард дарддæр?» Стæй 
йæхæдæг йæхицæн дзуапп ратты Тъох: «Тулдз фидар хъæд у. 
Кæд сæ хид тулдзæй аразынц, уæд цыбыр рæстæгмæ цард нæ 
аразынц»,— æмæ уæд мæстæй зæрдæ кæцыдæр цæф нал иыккæ- 
ны. Ахгæны улæфт, стæй риу уыциугуыпп ныккæны. 
Кæрты дуар гом ахуыр нæ уыд Тъох æмæ йæ ахгæдта, цыма 
йæм хæрзиуæггуртæ æрбакæлдзысты: «Тъох, бæх мын авæр!» 
«Тъох, хор мæм иал и»... Ныр дзы ничиуал ницы куры. 
Сыхаг æртæ лæджы Тъохы кулдуар уæндон гом бакодтой æмæ 
кæртмæ бараст сты хъæдтæ уыныимæ: 
— Тъох, хъæд куы ныццагътай уый! Цы аразыс ацы тулдзæй? 
— цыма не ’мбæрстой, чи æмæ сæ цæмæн æрластой, уый фарст 
æй акодтой. 
— Æнæ саразгæ уын ныллæудзынæн? Æнæуи дæр цæттæйæ 
ахуыр стут! — хъæддыхдæр истытæ скалдтаид, фæлæ æргом нал 
уæнды Тъох æлгъитынтæ, æртхъирæнтæ. 
— Тъох, мæнæ ма мын ацы даргъ хъæд ратт,— къах хъæдыл 
æвæргæ йæм бакаст лæгтæй иу. Къахта йæ, цы зæгъид. 
— Се ’ппæт дæр алас... Дæттын дыи сæ, сымах фонт! — загъта 
рæдауæй. Æнæуи та хъуыды кодта: «Уæ иигæнты цыртытæн ба- 
хъæуæнт!» 
45 

Кæртæй уыцы æртæ лæджы куы ацыдысты, уæд та Тъох кул- 
дуар æфсæйнаг къæндзыйæ æрæхгæдта... Цъус ахъуыды кодта, 
стæй къæьдзы фæстæмæ мæсты къуырд скодта къухæй. Æхгæнæн 
къæндзы йæ цæгыл цалдæр зылды æркодта, афтæ тынг æй скъуырд- 
та мæстæй. Йæ къух дæр фæрыст, фæлæ йæ йæ мастæй ницæмæ 
æрдардта. 
Ныггом кодта Тъох кулдуары дыууæ фарсы дæр, чындз- 
хæсджытæн ма афтæ байтындзынц фысымтæ сæ дуæрттæ. 
«Æнæхайыр уын фæуæнт мæ бынтæ! Цæмæ æхгæнын дуар æниу?» 
— ’гомæй йæ ныууагъта æмæ бацыд й’æ уатмæ. 
§§§ 
Уалдзыгон æхсæв мæргътæ æмæ сырдтæ дæр хъармы æнцонæн 
фынæй фæкæнынц. Зымæджы хъызтæй дуне феуæгъд. Цъæх зайæг 
халы адджын тæф зæрдæйыл амбæлд. Цыма арынджы хъарм хыссæ 
спух, æхсæвы уæлдæф афтæ хъарм, фæлмæн уыд. Адæм сæ фæрныг 
хуыссæнуæтты фынæй кодтой. Бирæтæ сæ рудзгуытæ дæр ма бай- 
гом кодтой рог уæлдæфмæ. Нæ, уый Тъохы уалдзæг нæ уыд: 
æхсæв-бонмæ йыл миттымыгъ фæцыд. Ратул-батул фæкодта йæ 
сынтæджы. Хъуыдыты дард ацыд: «Цы чындæуа?» 
Бон цъæхтæ кодта, афтæ иу хъуыдыйыл ныххæцыд Тъохы сæр: 
«Нæй, ам мæнæн цæргæ нал у. Ацæуын хъæуы, кæм мæ нæ зо- 
нынц, ахæм ранмæ». 
Раст æрхъуыды кодта Тъох. Таджыхъæуы цæргæ йын нал уыд: 
адæмы цæстæнгас æй туасы цыргъау рæхуыста. «Нæ, нырма... 
Бакæсон уал, цы уыдзæн», — йæ сæр батылдта, рабадт йæ хуыс- 
сæны. Фæстæмæ æруагъта йæхи æмæ та хъуыдытæ... 
3. 
Райсомæй адæмы змæлдмæ райхъал Тъох. Фæрæтты къупп- 
къупп, хырхыты хе-хо æмæ зæллангæй кæрт байдзаг. 
Лади æмæ Болайы разамындæй хъæубæсты фæсивæд сыгъдæг 
кодтой, знон цы хъæдтæ æрластой, уыдон. Хетæг æмæ Батыр 
фæдзырдтой къухæй дæсны лæгтæм. Уыдон амыдтой, хиды 
тарвæзтæн, бынхъæдтæн æмæ æндæртæн цæй дæргьæн æмæ куыд 
фæлыгтæ кæнын хъуыд, уый. 
— Хуылыдз хъæдтæй уын цавæр хид рауайдзæн, нæ зонын, 
гуырысхо кодта хистæртæй иу. 
Уæд Лади дзурæгмæ фæных: 
46 

— Æмæ цалынмæ бахус уой, уæдмæ нæ бæхты донауайæны 
былтыл сæхи хойын кæнæм? 
— Федтай, чырæ ласгæйæ цы тухæнтæ скодтам, уый? Кæннод 
хъæдтæ доны куы лæудзысты, уаргæ сыл куы кæндзæн... Хусмæ 
сæм цæмæ кæсæм? Ныхасмæ, дам, дыууæ æрчъихор куы рахæс- 
сай, уæд дзы уафс дæр нал рацæуы... — йæ къух ауыгъта Лади. — 
Ратæрут уæрдæттæ æмæ доныбылмæ ласгæ! — фæдзырдта 
лæппутæм Лади. 
Темысо Боламæ дзуры: 
— Хиды цæджындзтæ зæххы цæмæй ныххойæм, уый тыххæй 
бæлдо фаг нæу. Хъæуы хъæдын уæззау къуыдыртæ. Æфсæн 
бæлдойæ цæджындзы ных фаз кæны. 
— Ис нæм къуыдыртæ дæр! — фæхъæр кодта Бола æмæ са- 
райæ ратылдта, дзидза кæуыл фæлыг кæнынц, ахæм дыууæ тым- 
был къуыдыры — дзæккортæн. 
— О, маладестæ фæуат! Æцæг хидаразджытæ куы стут, æцæг! 
— ныххудтысты хистæртæ. — Ног хид, ног! Тулдзæй хид! 
— Абон тулдзæй, райсом та йæ æндонæй раивдзыстæм,— за- 
гъта Темысо. 
Таджыдон цыма сцин хидаразджыты уындæй! Кæд афтæ дзырд^ 
та : «Саразут хид æмæ мæн дæр мæ цæуынæй ма къуылымпы 
кæнут, ма змæнтут!» 
Цыппарæй уæззау къуыдыр сисынц: «О-о-пп!» — æмæ йæ 
цæджындзыл æрæвæрынц: «Гъа!» — цæджындзы цыргъ фындз 
доны астæу зæххы бындæр абыры. Цæджындзты сæртыл аскъ- 
æрдтой даргъ суангъæдтæ. Гукъур Темысомæ лæвæрдта зæгæлтæ, 
кæстæриуæг кодта. 
-=- Дæ къухтæ фæрнæй фæдарай, нæ куырд — Абола! Цы хорз 
зæгæлтæ сарæзта! — фæзæгъы Темысо, фæрæты цæгатæй ады- 
лийы дæргъæн зæгæлтæ куы аскъæры суангъæдæй цæджындзмæ, 
уæд. 
— Бæргæ, фæйнæг фаг куы уаид, уæд уаты пъолау лæгъз уаид 
хид, æмæ йыл цъилæй дæр хъаз,— хъыгагæн загъта Асæго. 
Хур акъул. Рæдауæй лæвæрдта йæ хъарм тынтæ зæххæн. Рæда- 
у’æй худт арвы цъ^ех къулæй. Хидаразæг лæппутæ ронбастмæ сæхи 
сбæгънæг кодтой. Сæ буар цæттæ мыртгæйау сырх афæлдæхт. 
Лæппуты сæртæ уыдысты булкъдаст æмæ сæ худтæ сæ сæртыл 
дардтой. Чи-иу схид, уый-иу нымæтхудæй асæрфта йæ ныхы 
47 

уымæл. Фæрæтты къупп-къупп, æндон хырхыты зæлланг, 
дзæбугтæй даргъ зæгæлты хосты хъæр не ’нцад. 
Æрмæст Таджыдон сабыр, зæххыл гæрз лæсæгау, æнæ- 
сыскъуынгæ калд æмæ калд. Ног хиды бынты згъордта. Доны йæ 
астæуыл дæргъмæ лыг кодта хиды цæджындз гæрзæй хуыйæндаг 
уадзæгау. 
Хиды ногамад урс хъæдтæ æмæ лæппуты бæгънæг сырх буар 
дардмæ зындысты. Ныр хидыл фистæгæй бауайæн дæр фæцис. 
Таджыхъæумæ вагзалæй цы сылгоймæгтæ æрцæйцыд, уыдон сæ 
дзабыртæ, сæ цъындатæ нал раластой доны ауайынмæ, æрлæууы- 
дысты ног хиды уæлхъус æмæ еæ хистæр зæронд ус йæхиуыл 
дзуар бафтыдта, арвмæ скаст: «Дуне рафæлдисæг, æмбал кæмæн 
нæй, уыцы иунæг кадджын Хуыцау! У-у, Лæгтыдзуар! — ацамыд- 
та хидаразджытæм йæ къухæй,— сæ къухты фæллой сын 
æнæнизæй фæхæрын кæн!» г 
— Рауайут, рауайут ног хидыл! — фæдзырдта сылгоймæгтæм 
лæппутæй иу.— Фæскомцæдисонты номæй уын ног хид! 
— Фæскомцæдисонты фæхъау фæуæнт уæлæ нæ пъырыстыф 
хъæздгуытæ, уæвгæйæ дæр фесты, фæлæ кæд цæл кæнын æмæ 
хæзгултæ дарынæй дарддæр ницæуыл тыхстысты. Тъохы уæрдон 
ацы хидыл атулын чи ауадза, уымæн та цы зæгъон!.. Ныффæлдæ- 
ха йæ уæрдоны! — ныссидтис ын зæронд ус. 
— Тъохы уæрдон раджы афæлдæхт! —худгæ адзырдта Асæго 
сылгоймæгтæм. —Уæхи уæрдæттæ мæнæ ног царды хидыл раст 
аразут ныр, æндæр уын ницуал у! 
Хиды бынæн фæйнæг фаг нæ уыд. Æрмæст сæмæны фæтæнæн 
цæлхытæн фæйнæг хуыд æрцыд цæхгæрмæ æвæрд хъæдтыл. 
— Гъеныр ыл хорæй дзаг æмæ чындзхæсджыты уæрдæттæ куыд 
тулой, ахæм амондджын хид фæуæд! — загъта Темысо, хид арæзт 
куы фæци, уæд. 
Фæсивæды разæнгарддзинад судзгæ пецау, йвылд донау уыд. 
Таджыдоны сæрты цы хид сарæзтой, ахæм хид æхцатæй æх- 
хуырсгæйæ дæр æнцонтыл ацаразгæ нæ уыд йæ рæстæджы. 
— Уæ къухтæ фæрнæй фæдарут, лæппутæ! — арфæ сын ра- 
кодта Батыр. — Хорз хъуыддаг сарæзтат. Доны сæрты дæ уæр- 
доны бадгæ æвæлмонæй ахиз, уымæй ма хуыздæр цы ис? Нæ ног 
цард нæ дарддæр ахæм хъуыддæгтыл домдзæн. Адæмы цæрæн, 
кусæн фадæттæ хуыздæр кæныныл фæсмон макуы фæкæнут! 
Уыцы ныхас сын куы кодта, уæд аразджытæ бадтысты хиды 
хъусыл, чи та йæ къæхтæ хидæй донмæ æруагъта. 
Хетæг зылды парткомæй бидаркæйы æрцæйцыд. Йæ фæндаг 
48 

хидаразджытыл ракодта. Кæсынтыл фæци хидмæ: «Æмбойны 
ахæм хид ацараз!» Æхсызгон ын уыдис фæсивæды сæрæн 
февнæлд. 
— Хетæг, рацу мæнæ хидыл! Цæттæ у! — ахъæр æм кодта Лади. 
Хетæг æрбатардта йæ бæх. Хидыл æй баурæдта: «Нæ ныт- 
тондзæн мæ быны?» — фырцинæй бахудт. Йæ зæрдæйæ та 
лæппутæн арфæ кодта. Разы сæ уыд. Хидæй ракодта йæ бæх. 
Суагъта йæ уæгъдæй. Бацыд хидмæ, æрлæууыд йæ уæлæ, æр- 
гуыппытæ йæ кодта къахæй: «Фидар у!» — худгæйæ акаст 
лæппутæм. Лæппутæ дæр парторджы цур сæхицæй буц уыдысты. 
Сæ куыст сæхи зæрдæмæ дæр тынг фæцыд. Хетæг адæмимæ 
дзырдта: 
— Таджыдон ахæм стыр дон дæр нæу. Йæ уæрæх дæс метрæй 
фылдæр нæу, фæлæ йыл хид саразын никæй къухы æфтыд. Тъох 
цæмæн сарæзтаид хи,д? Исты дзы йæхæдæг тухæнтæ кодта? Адæм 
дзы хъизæмарæй мардысты. Адæмы мæт та адæм сæхæдæг 
фæкæнынц, æндæр ничи. Нæ цард сси адæмон — иумæйаг, æмæ 
иумæйаг хъуыддæгтæ нæхимæ кæсынц... Арфæ уын кæнын æппæт 
хъæубæсты номæй. Маладецтæ фæут! 
Сбадтысты Батыр æмæ Хетæг бидаркæйы æмæ хъæумæ 
аивгъуыдтой. Лæппутæй иу йæхи абæгънæг кодта æмæ доны 
ныггæпп ласта. Иннæтæ дæр йæ фæдыл. Дон тъыллупп æмæ 
хъæрахстæй байдзаг. Ленчытæ кодтой, хидæй уæлдæр цы сабыр 
мал уыд, уым. Над фесты сæхи. Сæ дзаумæттæ æрдæг конд уыдыс- 
ты, афтæ цалдæр барæджы кæрæдзи сурæгау æркæнынц Рагъы- 
хъæуырдыгæй. Сæ фæдыл уæрдæттæ. Куыд хæстæгдæр кодтой, 
афтæ фæндыры зæлтæ хъуысын байдыдтой. Чындзхæсджытæ!.. 
Барджытæ хидыхъусыл баурæдтой, сæ фæдыл уæрдонджынтæ... 
Чындзхæсджыты хистæртæй иу уырдыг слæууыд бричкæйы. Уыцы 
хъæлдзæг сырхдзæсгомæй худгæ систа худ йæ сæрæй: 
— Знон ам доны æрбауайгæйæ нæ уæрдæтты гуыффæтæм дон 
скалд. Нæ чызджытæ дæр ма ныххуылыдз сты. Ныр нын нæ 
раздæхтмæ ацы дзæбæх хид чи ацарæзта? — дзырдта лæппутæм. 
Лæппутæ сæ гæрстæ кодтой. Темысо чындзхæсджытæм бæла- 
сы аууонæй рацыд. Арфæ сын ракодта: 
— Рæствæндаг ут, бæлццæттæ! Хайыры хъуыддæгтæ кæнут! 
Уæ раздæхынмæ уын Таджыхъæуы фæсивæд хид ацарæзтой, 
цæмæй рæствæндаг уат! 
Чындзæмбал лæппутæй иу даргъ четверты дзаг арахъ, æртæ 
чъирийы каркимæ райста. Темысойы цурмæ сæ бахаста. Темысо 
хидаразæг лæппутæм фæдзырдта, æмæ æрбамбырд сты й ’алы- 
4 Ладинæ 
4? 

варс Чындзхæссæг лæгтæ дæр æрхызтысты æмæ фæндагсары 
номыл скуывтой. Уазджыты хистæр ма куывдтытæм бафтыдта: 
— Ацы хид ацы доны сæрты чи сарæзта, махæн нæ фæндаг 
кæй руаджы лæгъз-æдыхст у, уыдон сымах стут æмæ уæ къухтæ 
фæрнæй фæдарут. Мах дæр сымах бафæзмдзыстæм нæхимæ,— 
лæппутæм бакаст уазæг æмæ сын зæрдæлхæнæн ныхæстæ дæр 
загъта.— Мах Æрыдойнаг стæм. Æрцæут нæм, лæппутæ, усгур. 
Хъæбæр хорз чызджытæ нæм ис! 
— Хъæбæр чызгæй цы кæнæм? — лæппутæ ныххудтысты. 
Темысо сын йæ худ систа: 
— Фæндараст фæут! Дзæбæхæй уæ хæдзæрттыл сæмбæлут! 
Фезмæлын кодтой сæ бæхтæ чындзхæсджытæ. Хидыл 
азгъордтой фæндырдзæгъдгæ... 
— Амондджын хид уыдзæн! Фыццаг хатт ыл чындзхæсджытæ 
азгъордтой! — бахудт Лади. 
Гукъур касти хистæртæм. Хæлæг кодта сæ арæхстджын 
æвнæлдмæ, сæ зæрдиаг куыстмæ. Йæ цæстыты раз æмбойны цы 
хид арæзт æрцыдис, уый йæм кастис зæххыл æппæтæй стырдæр 
арæзтад. Фыццаг хатт федта, зиууæттæн афтæ бирæ кæй æнты- 
сы, фæсивæдмæ бирæ хъарутæ кæй ис. 
4. 
Уациллайы бон уыдис. Хъæубæстæ алы аз дæр сæ бæрæгбон 
кæм арæзтой, уым хъæугæрон, доны был, бæлæсты бын цъæх 
нæууыл сæумæрайсом фæздæг скалд. Лæг-æфсинтæ кусæртты 
хабæрттæ бакодтой. Агтæй арынгтæм истой къуыдырфых стуры 
фыд къуылдыхгай. Арынгтæй сæ сойы адджын тæф цыд. Хур 
бæрзонд ссыд. Æфсинтæ цæттæ уыдысты фынгтæ æрæвæрынмæ, 
фæлæ хъæубæсты адæмæй, стæмтæ йедтæмæ, зынæг нæ уыд 
куывддонмæ. Арынгтыл бындз æмбырд кæнын байдыдта, æмæ 
æфсинтæ тыхстысты: бындз сæрдыгон фыдызгъæлæн емынæ у!.. 
Куывддоны фынгтæм рагацау бындзытау æмбырдтæ кодтой, 
æрмæст бахæрд æмæ банызтæй æддæмæ чи ницæуыл хъуыды кодта, 
ахæм лæгтæ. Æрбадтысты фынгты уæлхъус, сæ комыдæттæ 
ныхъуырдтой, æфсинтæм сæ ныхас æппæрстой. «Рахæссут-ма, 
кæд куывды бон у, уæд!» Тъох дæр йæ ныхас баппæрста: «Уацилла 
Батыр æмæ Хетæгыл баст у æви?! Мæн не ’вдæлы! Уæтæрмæ мæ 
цæуын хъæуы! — цыма цæрæнбонты дæр стыр фыдæбонгæнæг 
уыдис, ахæм ныхæстæ кодта Тъох. — Хъæу хуыскъастæуæй бай- 
дзаг æмæ нæ хæрын дæр нал уадзыиц, цæрын дæр!» — йæ ныхæстæ 
50 

арæзт уыдысты партионты, активы ныхмæ, уыдонæй уыдта йæ 
удхæссæг Тгэох. 
Уыцы сахат хъæубæсты адæмы фылдæр та æрæмбырд сты хъæу- 
советы хæдзары Батыры кабинеты фарсмæ уаты къæсæрмæ. 
Мыдыбындзытæ адджинагыл куыд æмбырдтæ кæной, афтæ 
стырæй, чысылæй уыцы уатмæ бацæуынмæ тырныдтой. Куывд- 
дон сæ ферох. Уаты Батыр саразын кодта хъустыл кæнгæ ради- 
отæ. Дыууадæс адæймагæн дзы даргъ стъолы фарсмæ æрбадæнтæ, 
дыууадæсæй-иу сæ хъустыл бакодтой радиомæ хъусæнтæ. Бай- 
хъустой-иу зарджытæм, ныхæстæм æмæ та-иу Естъа æмæ Гукъур 
сыстын кодтой уыдоны. 
— Едау фæуат! Сымахæн æгъгъæд хъуыст у! Ныр та иннæтæ! 
Тæригъæд сты уыдон дæр! — дзырдта сын Естъа æмæ та-иу 
æндæрты æрбадын кодта стъолы фарсмæ. 
Йæ хъустыл-иу радиойы хъусæнтæ чи æркодта фыццаг хатт, 
уыдонæй-иу чи кæл-кæл худт ныккодта, чи та-иу джихæй баззад 
дзагъырцæстæй къулмæ кæсгæ. Чи байхъуыста, уыдон та къæ- 
сæртыл æддæмæ хызтысты, фырдисæй сæ армытъæпæнтæ кæрæ- 
дзиуыл цæгъдгæ: 
— Мæнæ диссаг, мæнæ! Кæцæй зарынц? Кæм бадынц? — фыц- 
цаг хатт радиойы фæзынд уыдис уыцы бои Таджыхъæуы. Кувæн- 
дон дæр сæ айрох фырцымыдисæй. Тъохæй нæ ферох! Уый ку- 
вæндоны раджы балæууыд. 
Батыр Естъайы бар бакодта радиойы хъусæнтæм цæст фæда- 
рын. Хъæубæстыл айхъуыст: «Естъа хъæуыхицау сси!» Чи та 
дзырдта: «Хъæуыхицау нæма у, Батырæн æххуысгæнæг у!..» Ног 
дугмæ зыгъуыммæцæстæй чи кастис, Тъохы, Мæрзайы хуызæттæ, 
уыдон та Естъайы схуыдтой «Нæ паддзах». 
Куывддонæй æнæсаргъ бæхыл рарвыстой иу лæппуйы хъæусо- 
веты цур адæммæ. Хъæугæронæй уырдæм бæхы йæ тæнтæй сулæ- 
фын кодта. Бæхы хид сапоны фынкау калд. Лæгъзхъуын ныллæг 
бæхæн дзыхыгæнæн æндон къæбæлтæ йæ дзыхы уыдысты, æу- 
уылдта сæ æмæ дæндæгтыл сæ къыбар-къыбур цыд, зест къæртайы 
хуыртæ цæгъдæгау. Идоны рохтыл мидæмæ хæцгæ рудзынгæй 
бахъæр кодта лæппу: 
— Батыр, дæлæ æфсинтæ афтæ зæгъынц, тагъд, дам, рацæут, 
кæннод дзидзатæн бындзæй тас у ацы тæвды! — фæзылдта йæ 
бæх æмæ фæстæмæ дугъ радта. 
Адæм сындæггай хъæугæронмæ ауырдыг сты ныхæстæ кæнгæ. 
Дис кодтой радиойыл: куыд дзуры, кæцæй дзуры, кæм бадынц 
лæгтæ сæхæдæг?.. 
П 

ф^ш 
Фынгтæ нæма æрæвæрдтой, уæдмæ хъазт йæ тынгыл уыдис. 
Хъазты цъæх фæзæн йæ рыг кæлын байдыдта кафджыты къæхты 
бын. 
Симды рæгъ дæрдты фæцыд. Чызджытæ хиконд урс цыллæ 
кæлмæрзæнты, даргъ разгæмтты хурмæ æрттывтой. Сæ фæсон- 
тыл зындысты рæсугъд быдæй сау хъуымбыл дзыккутæ. Гыццыл 
чызджытæ-иу чъылдымты бауадысты симды рæгъмæ. Симæг чыз- 
джы кæлмæрзæны кæрон-иу лæппуйы роны мидæг æртъыстой 
фæсонтырдыгæй, ома, «уæ амонд — иу». Афтæ сæ-иу сардыдтой 
лæппутæ. 
Симд зылды кæрои бæрæг бынатмæ кæм бахæццæ вæййы, уым 
лæппу æмæ чызг рæгъæй фæхицæн вæййынц æмæ сæхæдæг аси- 
мынц дыууæйæ. Фæндыры цагъд æмæ фæйнæгыл лæдзджыты 
къæрццæмдзæгъд дардмæ нæ хъуысти уыцы тæвд — æнуд уæл- 
дæфы. Хъазты чегърейы хъусы-иу бадзырдта лæппу, ома мæ уыцы 
чизгимæ асимын кæн. Чегъре Тъохы фырт Мæрза уыдис. Æхсæна- 
ды-ма йæм ахæм бар хаудис æмæ сæрыстырæй лæггадгæнæг скодта 
йæхи. Хъазты фæзы дыууæрдæм кодта лæдзæгимæ. Куы-иу чыз- 
джыты рæгъмæ базгъордта, чызджы размæ-иу лæдзæгæй рахахх 
кодта: «Табуафси, ракаф!» — мидбылхудгæ, цæст дæр-иу 
фæныкъуылдта. 
Куывддоны адæмы æхсæн уыдысты парторг, хъæусоветы 
сæрдар, Хæмæт, Асæго, Темысо æмæ иннæ активонтæ. 
Фынгтæ æрæвæрдтой. Хистæрмæ бæгæныйы кæхц радтой. Уыр- 
дыг слæууыдысты. Хъазты фæндыр фæурæдтой. Бадты адæм дæр 
сыстадысты. Хистæр куывта, зæдтæ æмæ дауджыты нæмттæ 
агуырдта кæмдæр уæларв>1 хæхты цъуппытыл, стæй йæ куывдты- 
ты ахæм курдиæттæ дæр загъта: 
— Уæдæ дуне сабыр куыд уа! Дæ быны кусын дæр, кувын дæр 
куыд фæразæм, уыцы хорзæх ратт! Ног дуджы цæрын байдыдтам 
æмæ нын нæ зæххы бæркад ма айс! Хорæфсæст куыд уæм! Нæ 
фæсивæд, зæхх фæлдахын куыд зонынц, афтæ чингуыты цъæрттæ 
фæлдахын дæр куыд базоной! Уæдæ ма зæхкусæг лæгмæ кæд 
хуыздæр исты хабæрттæ кæсы, уæд нын сæ дæ цæст бауарзæд! 
Уыцы хъусæн «радионтæ» кæй хонынц, уыдон нæ алкæй хæдза- 
ры дæр куыд ныззарой!.. 
Кувæджы фæстаг ныхæстæ кæйдæрты зæрдæмæ иæ бацыдыс- 
ты. Тъохы фарсмæ чи бадт, уыдоиæй чидæр срæцыгъта: 
52 

— Уациллайы куывды радиотæ æмæ чингуыты кой ницæмæн 
хъæуы! 
Чидæртæ ма цыдæртæ сдзурынмæ хъавыдысты, фæлæ сæм 
Асæго ахæм цæстæнгас равдыста, æмæ, дзургæ иæ, фæлæ сæ сæртæ 
сæ уæрджыты æхсæнты æрæмбæхстой. 
Асæго ахæм æлхыскъ ныхæстæн нæ быхсыдта. Æвронгæн йæ 
хъуыдыйы цы вæййы, нозтджынæн уый йе ’взагыл абады! Цалдæр 
гаджидауы фæстæ хъæбæр нозт бирæтæн се ’взæгтæ райхæлдта. 
«Цъæх бæх» сæ суанг паддзæхты хъуыддæгтæм ахæццæ кодта. 
Датъе стуры фæрск æхсыд куы фæци, уæд стæг басхуыста 
фынгмæ, арф сбухъ кодта: 
— Уацилла, дам! — былысчъилæй, зынæрвæссонæй.— Цæй 
Уациллайы куывд у ай? Дзæбæх фысы фыдæй турæ хъæзын къусы 
былæй ма ныххуыппытæ кæн! Фесæфтой бæрæгбæтты бæркад нæ 
кæму...— Нал загъта фæстаг дзырд æххæстæй, фæлæ йæ цы бам- 
барын хъуыд, коммунисттæй кæй загъта? 
Тъох дæр Датъемæ разыйы цæстæй бакаст, зæгъынмæ хъавыд: 
«Афтæ!..» 
Хæмæт Датъемæ хæстæг бадт. Йæхи йæм фæгæмæл кодта: 
— Дæ размæ цы ис, уый дæхицæи æнæ мастæй тайын кæн, 
турæйы хицау! Де здыхт иыхæстæ ныууадз! 
Датъейы хуызæттæн адæмы æхсæн дзыхæй хæхтæ ралæхурын 
цы хъуыди? Бындзæй пыл ацарæзтаиккой, фæлæ сын пылæй та 
бындз нæ уади. Халæн ныхас се ’взагыл сæвæрдтой æмæ йæ уæ- 
лæнгай зонды ныхмæ дардтой. 
Даргъ фæйнæджы дыууæ кæроныл лæппутæ хæцыдысты, 
иннæтæ йыл къæрццæмдзæгъд стынг кодтой фæндыры цагъдмæ. 
Естъа æмæ Гукъур дæр лæууыдысты хъазты кæрои. Естъа 
лæмбынæг касти кафджыты къахайстмæ... Цымыдисæй касти 
кафæг чызджытæм, арæх, мыййаг, нæ æмбæлд хъæзтыты. 
Гукъур Естъамæ хæрдмæ скаст: 
— Естъа, ды кафын нæ зоныс? 
Естъа кафæг чызг æмæ лæппумæ афтæ лæмбынæг каст, æмæ 
Гукъуры хъусгæ дæр нæ фæкодта. Фæндыр ног куы систа цагъд, 
уæд Естъа йе уæнгтæ здухæгау базмæлын кодта: «Едау фæуай, 
гал.кæд нæ дæ?! — йæхинымæр сдзырдта.— Цырддæр базмæл!» — 
кафджыты змæлдæй разы нæ уыд. 
Гукъур та басхуыста Естъайы: 
— Естъа, уартæ афтæ дæр нæ базондзыпæ кафын? — ацамыд- 
та йын кафæг лæппумæ. 
Естъа Гукъурæн ницы дзуалп радта, æрмæст йæ мидбылты 
53 

бахудт æмæ йæм бынмæ æркаст, йæ иу цæст фæцъыид кæигæйæ: 
«Едау фæуай, Гукъур!» — æндæр æм ницы сдзырдта. 
— Уæхи уæгъд тылд ма кæнут, фæлæ ма уе ’цæг кæфтытæ 
равдисут, джидзæг ма кæнут! 
Афтæ каст Естъамæ, цыма хуыздæр кафын зонынц, фæлæ 
барæй уæгъд æппæрстытæ кæнынц сæхи. Æрмæст иугай лæппуты 
кæфтытæ фæцыдысты Естъайы зæрдæмæ. 
— Цæй-ма, Естъа, акаф ды дæр,— йæ хæдои та йын раивæзта 
Гукъур. Кæстæр уыд Естъайæ. Тынг фæлымæн йемæ фæстаг 
рæстæг. Уæндон æм уыд, æмгæрттау фидыдтой иумæ... Хæмæт 
æмæ Наткайы тынг фæндыдис сидзæр лæппуйæн Верæйы раку- 
рын, æмæ Естъа дæр слымæн семæ, уæлдайдæр та Гукъуримæ. 
Никуы ракафыд ахæм хъазты Естъа. Гукъур ын акаф куы за- 
гъта, уæд зæрдиагдæрæй ныккаст кафджытæм æмæ сæм ахæм 
диссагæй куы ницы уыдта, уæд фæныфсджын. Ныфс æмæ хъару 
æмдых сты. Хъазты кæрон лæууыд, йæ хуыз равдыста ног дарæ- 
сы. Мæрза-иу куы фæкомкоммæ йе зноны æххуырст фыййаумæ, 
уæд æй цыма нæ уыдта, афтæ æвдыста йæхи, фæлæ мæстæй 
тъæппытæ хаудта. Æдде, кæд йæ цæсгом рæсугъд зынд Мæрзайæн, 
уæддæр мидæгæй зæрдæ æнæтуг фæлурс уыд. Æвдыста адæмы 
цæстмæ йæхи цардхуыз æмæ хъæлдзæгæй, ома, мæ бынатæй 
фæцух дæн, фæлæ мæ цард нæ цуды... 
— Естъайы дæр акафын кæн! — сдзырдта Гукъур Мæрзамæ. 
Фæлæ Мæрза йæхи иæхъусæг скодта. «Уæдмæ дæр уал йæ 
тъæнгтыл хæцæд къуыдайраг~"куыдз, цалынмæ йæ æз кафын 
кæнон!» — афтæ хъуыды кодта Мæрза. 
Гукъурæн йæхи дæр акафын бæргæ фæндыд, фæлæ æфсæрмы 
кодта хистæрты хъазты йæхимæ æркæсын кæнынæй, æидæр 
бирæтæй хуыздæр акафыдаид. 
Гукъур баздæхт хъазты рæгъыл лæууæг хистæр лæппутæм: 
— Раст у уый? Естъайы ракафын фæнды, фæлæ йæ Мæрза нæ 
уадзы! __ 
Лæппутæй иутæ Естъайыл былысчъил худт бакодтой, фæлæ 
дзы рæстзæрдæ куыд нæ уыдаид? Иу хæрзконд бæрзонд лæппу 
— Гадæццо афтæ фæкодта: 
— Уый та куыд нæ уадзы у? Æмæ йæ фыд Тъохы хъазт у 
Мæрзайæн? 
Бацыд Естъамæ Гадæццо, раскъæфта йæ хъазты фæзмæ: 
— Æмдзæгъд! Естъайæн иу кафт! Иу чызг... 
Мæрза æрбазгъордта æмæ Естъайы æлгъ схуыст акодта: 
— Хъазты фæз смагæй ма саф! Айс дæхи! 
54 

Естъа цъус æнцад алæууыд æнæдзургæйæ. Дон куы сауазай, 
уæд фæстагмæ йæ былтæй акæлы, стæй ауæзт атоны. Февнæлдта 
Естъа Мæрзамæ. Йæ дыууæ цонгыл ын лæгæй-лæгмæ ныххæцыд. 
Ныууыгъта Мæрзайы, æмæ цыма Мæрзайæн йæ сæр бæрзæйы 
хъултыл фидар нæ уыд, фæлæ хъæз къæцæлыл лæууыд, афтæ 
уæхсчытыл уæгъд змæлд бакодта. Асхуыста йæ. Кæлæгау ныццу- 
дыдта Мæрза æмæ афæлдæхт хъазты фæзы астæу. Хъазт сдзолгъо- 
молгъо. Фынджы адæмæй дæр бирæтæ сæ бынæттæй фестадыс- 
ты. Æрбазгъордтой фæсивæды сабыр кæнынмæ. Уæдмæ Мæрза 
сыстад зæххæй. Йæ рыгтæ асæрфта-ацагъта æмæ йæ хъамайы 
сæрыл фæхæцыд. Кæрддзæмæй йæ куыд фелвæста, лæбурæгау 
Естъамæ куыд систа хъама, афтæ Асæго дæр йæ сауарæзт хъама 
фæцъортт кодта: «Цы кусыс уый!?» Æркъуырдта дзы Мæрзайы 
хъама тыхджын. Хъама Мæрзайы къухтæй зæхмæ атахт. Асæго 
хъамайы фындзæй ацамыдта раздæр Мæрзамæ, стæй йын йæ 
хъамамæ: 
— Сис æмæ йæ йæ кæрддзæмы уадз, кæннод кæрддзæм аф- 
тидæй баззайдзæн! 
Гадæццо хъазт фæстæмæ стынг кодта. Фæндыры зæлтæ æмæ 
æмдзæгъды бын фесты хылы тызмæг хъæртæ. Мæрза хъазты 
кæронмæ æфхæрд-мæстыйæ рацыд. Чегърейы лæдзæг зæххыл ныц- 
цавта æлгъитгæ: 
— Адæмæн лæггад чи кæны, уый афтæ-уфтæ!.. — цæстмæда- 
рæгау. 
Фæсивæдæй Мæрзайы фарс чи фæци, йæ рыгтæ йын чи 
асæрфта, йæхи йыл чи баныхæста, ахæмтæ дæр уыдис — тæри- 
гъæдгæнджытæ. Йæ фарс дзырдтой, Мæрзайы роцъойы быи 
зæронд дуары хъыс-хъыс кодтой уæртæ Бибылы хуызæттæ. Естъа 
ма Мæрзамæ иу каст фæкодта: 
— Едау фæу, кæд дын дæ хай нæ хæрын! — æмæ чызджытæм 
баздæхт. 
Гадæццо рахизын кодта кафынмæ иу чызджы. Естъа йæ цæст 
Гукъурмæ æ-рныкъуылдта, чызгмæ сæрæй ацамонгæйæ. 
— Сысджыйы хуыммæ дæр рад æрхауд! — хъæрæй загъта Естъа 
худæнбылæй. 
— Кæд.д^ гага нæ азгъæла, уæд æй фендзысты лæппутæ! — 
сдзырдта ма йæ фæдьГл Мæрза, йæ хъамайы сæр армытъæпæиæй 
æркъуырдта, æртъ^г’рæн кодта Естъамæ. 
Фæлæ Естъа уыдæттæм нал каст. Цыма зæды фæдыл бафтыд 
æмæ йæ царды цинтæм фгекæчы, афтæ цух иал уагъта чызджы. 
Естъа сиргæ нæ акодта, нæ сахуыр быдыры какои сындзыты ас- 
55 

тæу лыстæг сирын. Уый æвиппайды пуртийау схъиуын байдыдта. 
Чызг куыд кафыдис, афтæ йæ алыварс цъил фестад Естъа. Йæ 
уæззау цырыхъыты нæ рацыдис хъазтмæ. Натка йын сæрак дза- 
быртæ бахуыдта. Бæласы сæрæй куы рагæпп гсодтаид Естъа къах- 
фындзтыл, уæддæр ын нæ фæрыстаиккой ахæм зæды цур. Бадгæ 
кафт кодта, куы йæ уæрагыл æрхауы æмæ фæстæмæ бæрзонд 
фесхъиуы. Адæм сæ цæст æрæвæрдтой Естъайы кафтыл. Сæ 
къухтæй æмдзæгъд дæр сæ ферох. Æрмæст Гукъур лæппутæн 
фæйнæг хойыи кодта, сæ лæдзджытæ тæгтæй афазтæ сты. 
Естъа стæвд. Кæдæй-уæдæй зæды фæдыл бафтыд. «Цы ма 
кæныс, мæиæй уый, дæ уæнгтæй? Цæв сæ зæды раз зæххыл!» — 
дзырдта йæм йæ зæрдæ, æмæ тынгдæр хауд, бæрзонддæр схъиуд- 
та Естъа. 
Адæймаг йæ цæрæнбонты бирæ хъыгтæ æмæ цинтæ бавзары, 
фæлæ кæддæр брн зæрдæйыл сæмбæлы цыдæр цины æнкъарæнтæ 
æмæ сæ бирæ азты ныхъхъуыды кæны. Естъайыл дæр уыцы бон 
ахæм сахат скодта. Хъазты фæз йедтæмæ йæм иицуал зынд арвы 
бын. Фыццаг хатт кафы хъазты. Никуыма бафтыд ахæм чызджы 
фæдыл. Райхæлдис йæ зæрдæйы æнтъыснæг къуыбылой. Дуне 
фæуæрæхдæр. Хур зæхмæ æртылд. Цъититæ тайынц, æмæ дæттæ 
гуылфæй раивылдысты. Иу фæзылды уысм Естъа чызджы размæ 
йæхи аппæрста, зæххыл бырæгау акодтой къæхтæ, сæттæгау 
фæтасыдысты уæрджытæ фæзилæнтыл æмæ чШджы размæ гуы- 
рæй-гуырмæ уырдыг алæууыд, бакаст чызджы цæстытæм, бахудт 
æм. Хъазты кæрон лæууæг адæм дæр ныххудтысты. Гукъур 
худæгæй бакъæцæл, сцин!.. 
Лæппутæ ныхæстæ æппæрстой Естъамæ: 
— Бафæллайын æй кæн, Естъа! 
— Дæ лæджыхъæд равдис! 
— Асæтт сæ, цы ма сæ кæныс?.. 
Бæрæг уыдис, чызг йе змæлд, йæ уæигты ахастæй, фæллайын 
кæй байдыдта. Чызджытæ йæ фæивынвæнд скодтой Верæйæ: 
æмбæрстой Верæ æмæ Естъайы ахастдзинæдтæ. Естъа та — кæфы 
фурды баппæрстæуыд!.. 
Верæ раздæр йæхи куыддæр бакъултæ кодта, цыма йæ.нæ 
фæндыд ракафын, фæлæ рахызт, кафæг чызджы раивта. Æцæг 
æмбисонд уæд фæци Естъа: хур йæ фарсмæ атылд. Сзынг йæхæдæг 
дæр. Æцæг схъиуын уæд байдыдта, зæххыл нал хæцыд. 
Верæ, уырыссаг чызг уæвгæйæ, йæ алы ’гъдауæй дæр хъæу- 
бæсты чызджыты ’хсæн фидыдта, нымад чызг уыдис. Ныр раз- 
гæмтты æмæ урс сæрбæттæны уæлхуыйæгджыи рог сæрак дза- 
56 

бырты хъазты фæзы сиргæ куы ацыд, къухтæ уæхсчыты æмвæз 
сисгæйæ, уæд ыл адæм сæ цæст æрæвæрдтой, худæн ныхас код- 
той, æрмæст Мæрза æмæ йæ фарсмæ цалдæр лæппуйы æддозæй 
мæстыйæ кастысты. 
Фынгты адæмæй дæр бирæтæ уырдыг слæууыдысты Естъайы 
кафтмæ. 
— Уый уæртæ Естъа кафы! — сдзырдта Темысо.— Нæ дам 
зоны фыййау кафын! 
Тъох йæхи иыттар кодта Естъайы коймæ. Зын ын уыдис, йе 
зноны æххуырстæи ахæм кад æмæ рад кæй æрцыдис. Нал бау- 
рæдта йæхи æмæ дзы хъæрæй сирвæзт: 
— Амонд хæлиу дзыхы батахт! 
Йæ цæсгом ныззылынтæ Тъохæн. Былтæ цииелы дзыппау ныт- 
тæссар сты, тымыгъы ныхмæ цæуæгау. 
Кæсынц адæм Естъамæ, æмдзæгъд ын кæнынц. Æмдзæгъд 
Верæмæ дæр хаудис: къаддæр аив кафт нæ кодта ^ый дæр. 
Адæймаджы цард тæразы тæбæгътыл æвæрд у. Йæ иу тæбæгъы 
— маст æмæ хъыг, иннæ тæбæгъы — цин æмæ амоид. Естъа æмæ 
Верæ дæр уыцы бон цины-амонды хъæбысы æвæрд уыдысты æмæ 
царды тæразы тæбæгъ фæуæлахиз — йæхирдæм сæ аласта! 
5. 
Сусхъæд бæлæстæ дыууæ хуызы сты: нарæгсыф æмæ 
фæтæнсыф. Нарæгсыф раздæр акалы дидинæг. Фæтæнсыф 
сусхъæдтæ сæрды æмбис хъæды дидинæг рафтыдтой. Уæлдæф 
ногдыгъд мыдау улæфтæн адджын хаста, цыма æппæт хъæдыл 
дæр мыд æруарыд. Сæуæхсид йæ сырх дарæс скæсæныл айтыгъ- 
та. Æртæхы гагатæ хæрдоджытау кæрдæг æмæ сыфтæртыл 
мингæйттæй тыбар-тыбур кодтой хуры рухсмæ, афтæ хъæды 
рагъмæ схæццæ сты Гукъуритæ. Сыхы лæппутæ дысон сфæнд 
кодтой райсомæй хъæдмæ сусхъæды дидииджытæм ацæуыи. Ди- 
динджытæ афтекмæ истой. Сæ дзæкъултæ, сæ голджытæ кæмæи 
йæ астæуыл баст, кæмæн йæ уæхскыл. Лæппутæ цин кодтой æрду- 
зы рæсугъддзинадыл. Хъæды кæрон къох мæргъты зард æмæ пæр- 
пæрæй змæлæгау кодта. Райсомæй адæм куыд базмæлыиц, 
маргъæй, хилæгæй афтæ алцы райхъал вæййы, иу дæр æгуыст 
нал вæййы. Касти, хъуыста Гукъур мыдыбындзыты гуыв-гуывмæ, 
сæ куыстмæ. Абады дидинæгыл, йæ бырынкъ дзы фæцæвы, хорз 
сыхаджы хæрзиуæгау райсы йæ лæвар, кæнæ хæдзæрттæй къус- 
бар æмбырдгæнæгау æнæвдæлонæй зилы дидинджытыл. Уæлдай 
57 

диссагдæр та мæлдзыджыты губакк фæкаст Гукъурмæ: «Цас сты! 
Куыд фидауынц æнæ хылгæнгæ! Дæлæ дзы иу мæлдзыг бындзы 
хус æрбаласы йæ фæдыл. Цæуылдæр ын фæхæцы, нал ын фæко- 
мы æмæ уæд катай фесты йæ уаргъы алыварс Нæ йæ уадзы æрдæг 
фæндагыл, йæ хæдзармæ йæ ласы. Нæ... Сæ иумæйаг хæдзармæ! 
Гукъуры зæрдыл æрлæууыдысты айфыццаг Хетæг æмæ Батыры 
ныхæстæ коллективизацийы тыххæй. Æвæццæгæн, иумæйаг 
куыст æнцондæр уыдзæн!» 
Гукъур фыццаг хатт нæ уыдис быдыры, æрыскъæфмæ цал хат- 
ты уыдис уыцы къултыл, фæлæ йæм æрдз афтæ рæсугъд æмæ 
цымыдисаг никуы фæкаст. Æрдзы хъæбысы схъомылгонд адæй- 
маг æрдзы сусæгдзинæдтæ фылдæр базоны... Рагъæй хъæды 
къуырфмæ куы ныккастысты, уæд сæм дидинæгджын сусхъæд 
бæлæстæ зындысты урс уæлдзарм егъау худтау. Ныххызтысты 
хъæды къуырфмæ. Уым уыдис аууон æмæ сатæг. Лæппутæ 
дыгæйттæй фæкъордтæ сты, хъæды фæйнæрдæм ацыдысты. 
Иу къуырфгонды дынджыр сусхъæды бынмæ бацыд Гукъур йе 
’мбалимæ. Бæласмæ хæрдмæ ракæс-бакæс кодтой, афтæ сæм пых- 
сбынæй рацыдис иу лæг, тæрсынгæнæн кæмæй фæзæгъынц, ахæм. 
— Цы кусут, лæппутæ, уым? — уæлдзарм худы бын хъуын- 
джын цæсгомыл ницы равзарæн уыд, тызмæг уыд æви зæрдæхæлар 
лæг.— Чи уæ сардыдта, ардæм? — йæ хъæлæсы уагæй бæрæг 
уыдис цыдæр рынчын — фæрсæг ныхас... 
Гукъур бамбæрста, лæг æвзæргæнджытæй кæй уыдис. Къорд 
хæттыты фехъуыста йæ фыды хистæр æфсымæр Батырæй, 
къæрныхтæ, бандиттæ, урсгвардионтæ пырхгонд кæй æрцыдыс- 
ты, фæлæ ма дзы хъæдты хицæн къордтæ кæй æмбæхстысты. 
Кæй лæппутæ стут, зæгъгæ, сæ куы бафарста, уæд Гукъурмæ 
уыйбæрц æрхъуыды разынд æмæ æргом нæ загъта йæ фыды ном. 
Батыр æмæ Хæмæты æнæзонгæ нæ уыдаид уыцы æиæдаст... 
Сæхи бацамыдтой æндæр кæмæйдæрты барæй... Æцæгæлои лæг 
та лæппуты бафарста: 
— Æмæ хъæуы цы хабæрттæ ис? Батыры нæ зонут? — йæ цæст 
цъындгæнæгау æркодта, лæппутæм æдзынæг кæсгæ. 
Гукъур тарсти йæхицæн æмæ нæзонынæфсон кодта, нæ баца- 
мыдта йæ фыдыфсымæры. Уыйбæрц та йæхæдæг æдзынæгæй каст 
æнæзонгæ лæгмæ Гукъур æмæ бахъуыды кодта: галиу къахыл 
къуылых цыд, йæ фындзы цъуппыл — нос... 
— Нодараты Асæгойы дæр нæ зонут? — бафарста та лæппуты. 
— Ни... Нæ! Мах хъæуыбын цæрæм! — къух ауигъгæйæ загъта 
Гукъур. 
58 

— Уæдæ Тъохы дæр нæ зонут? — иннæ цæст сæм фæцъынд 
кодта, сæркъулæй сæм бакаст. 
— А-а... Уый зоиæм... Æццæй? — Гукъу^ бакаст йе ’мбалмæ.— 
Тъох уæтæры вæййы... Фыййау... 
Æцæгæлон фæмæсты: 
— Куыд фыййау? Æмæ йе ’ххуырст кæм и? 
— Нæ зонын... — рараст сты лæппутæ æмæ сæм æцæгæлон лæг 
дæр ницуал сдзырдта. 
Дыккаг бон Хъуырес фидисгæнæгау кодта Гукъурæи: 
— Хæппудтæ, ралыгъдыстут? Уыцы лæгæй фæтарстыстут? Уый 
махмæ дæр вæййы. Иу æхсæв дæр нæм уыд! — æппæлыд Хъуы- 
рес. — Уый дадайы æрдхорд у! 
0, Тъохы зонгæтæ уыдысты, æрдхæрдтæ нæ, фæлæ. Æрдхæрдтæ 
кæрæдзиуыл æнувыд вæййынц. Тъох æмæ уыцы æмбæхст бан- 
диттæ та мæнг лымæнтæ уыдысты. Иу иннæйы æххуыс агуырдта. 
Сæрд фæци. Ралæууыд сызгъæрин фæззæг. Сыфтæр фæбур. 
Урс мигъ зæххы уæлцъарæн æмбæрзæнау сси. Хурæн исын иал 
куымдта æмæ-иу стыр сихормæ хоры хуымтæй нал сыстад. 
Асæго æмæ Хæмæт, дыууæ æмцег зæхкусæджы, бавнæлдтой 
сæ хоры хуымтæ æфснайынмæ. Сæумæрайсом сæ хуымы кæрон 
суагътой сæ галтæ æмæ сæ уæрдæтты цæлхытæм бабастой 
сæрбосæй. Гуыффæты сын фæйнæ куырисы ныккалдтой æмæ 
сæхæдæг æхсырфытæй бавнæлдтой кæрдынмæ. 
Фæссихор сæм Ладинæ æмæ Гукъур дæр сæ мадæлтимæ рацы- 
дысты феххуыс кæнынмæ. 
Хæмæт æмæ Асæго сихор бахордтой. Сифтыгътой сæ галтæ 
æмæ амайын байдыдтой æднартхор хъæллæгъ уæрдæтты. Нени 
æмæ Натка карстой хуым. Ладинæ Асæгойы уæрдоны, Гукъур та 
Хæмæты уæрдоны сæр лæууыд. Сывæллæттæм дзæбæх каст уæ- 
рдæтты сæрæй быдыртæм кæсын. 
Ладинæ уæрдоны сæрæй радзырдта Гукъурмæ, йæ къухау- 
уонæй хъæуырдæм амонгæйæ: 
— Ду-улæ не скъолайы стыр бæлæстæ зыиыиц! 
Асæгойæн æхсызгон уыдис, чызг æмæ лæппу хо æмæ æфсы- 
мæрау лымæн кæй хастой, ахуырмæ дзæбæх кæй арæхстысты. 
— Гъæ-лæ-лæ-лæй!.. Фидар хæц! — фæхъæр кодта Хæмæт Гу- 
къурмæ. 
Хус хъæллæгъы цыргъ галы фæхъыгдардта. Гал фесхъиудта. 
Уæрдон фезмæлыд. Хъилæй æлвæст нæма æрцыд уæрдон. 
Хъæллæгътæ фæбырыдысты, уæрдонæй акалдысты. Гукъур дæр 
куыристимæ ахауд уæрдоыæй. Хъæллæгъы кæрддзыджы цыргъмæ 
5? 

йæ хъусы рæбыны фæлмæн æрхаста æмæ йæ кардау слыг кодта 
кæрддзыг. Ладинæ иннæ уæрдоны сæрæй Гукъуры русыл тугтæ 
куы ауыдта, уæд цъæхахстæй ныккуыдта: 
— Дæдтæ-дæдæй! Гукъуры рус алыг! 
Æрбазгъордтой Нени æмæ Натка дæр. Нени Гукъуры йæ 
хъæбысы æрбакодта. Йæ русы лыгæй йын хæтæлы схъистæ рап- 
пæрста. 
Ладинæ йæм уæрдоны сæрæй каст æмæ куыдта: 
— Гукъур, нæ дын риссы? — æрдзырдта йæм кæугæ. 
Гукъур йæ армы тъæпæнæй русы тугтæ æрсæрфта æмæ бахудт: 
— Нæ мын риссы! 
Уыцы бон Гукъур æмæ Ладинæйы ныййарджытæн дисы хос 
фæцис дыууæ сывæллоны æнувыд сæ кæрæдзиуыл. 
Асæго æмæ Хæмæт самадтой фæстæмæ сæ уæрдон. Рахæцы- 
дысты галты сæрбостыл. Дзаг уæрдæттæ ратылдысты таггæ- 
рæттæм, стæй та надвæндагмæ. Ладинæ æмæ Гукъур уæрдæтты 
сæр бадтысты. Хур хæхты сæрмæ йæхи ныллæгæй-ныллæгдæр 
уагъта, æмæ фæндагыл цæуджыты аууæттæ даргъæй-даргъдæр 
кодтой. Нени æмæ Натка уæрдæтты фæстæ цыдысты сæ дарæсæй 
къæмдзыджытæ сыгъдæггæнгæ. 
«Нæ цæрæн зæххæй хуыздæр дунетыл ссарæи нæй! — дзаг 
уæрдæттимæ цæуæг адæм-иу æрæмысыдысты фыдæлты ныхас— 
Уæрдон йæхæдæг тулы, бæркад къæбицтæм ивылы». 
Æрмæст иу цыбыр фæуырдыггæнæн уыд хуымтæй хъæуы 
æхсæн. Уым-иу цырд фæкæсын хъуыд уæрдои сабыр æртулын 
кæнынмæ. «Бур æрхы уырдыг» — афтæ хуынд уыцы бынат. Уым, 
къардиуы сæрмæ, какон пыхсыты къæрныхтæ дæр бадт æмæ-иу 
адæмы бæхтæ дæр байстой. 
Асæго разæй, Хæмæт йæ фæдыл. Уырдыджы æмбисмæ куы 
’руад галты сæрыл хæцгæ Асæго, уæд фæцыд дыууæ гæрахы, фæлæ 
сæм Асæго йæ хъус не ’рдардта, уыдонмæ йæ не ’вдæлд уæрдонмæ 
кæсгæйæ, цæлхыты хъæрæй сæ хъусгæ дæр нæ фæкодта. 
Фæндаггæттæ фæурæдтой, цы бæллæх та æрцыдис ам, зæгъгæ, 
фæлæ иичи ницы федта. Гукъур уæрдоны сæрæй ауыдта, къар- 
диуы былыл пыхсыты дыууæ лæджы куыд амбæхстысты. Сæ иу 
къуылых, сау уæлдзарм худы, æнæдаст цæсгом. 
— Уæлæ, уæлæ! — къухæй амыдта Гукъур уæрдоны сæрæй, 
фæлæ къæрныхтæ афардæг сты, мыст пыхсы абырæгау. 
Асæгойы къах сдудыдта. Йæ сæрак зæнгойыл ын фæндаггæттæй 
чидæр ауыдта туг. Стæй та галы агъдыл. Адæм æрбамбырд сты. 
Уæраджы бын хæцъæфы фæлмæны уæлæнгай ахызт нæмыг. Лсæ- 
60 

го йæ зæнгой йæхæдæг раласта. Сæрак зæнгойæ туг æддæмæ нæ 
хъарыд. Уыйбæрц хæлафы фадыг сырх афæлдæхт. Суанг мидæг- 
гаг хæлафы дæлфадбостæ дæр къахы бынты тугæй самæстысты. 
Æркаст йæ къахмæ. Къухæй асгæрстытæ кодта хæцъæф. Сду- 
дыдта къах. Фæлмæн фыды ахызт нæмыг, уый куы базыдта Лсæ- 
го, уæд йæ цæсгом фæгæмæл кодта, къардиуы сæрмæ скаст. Бам- 
бæрста, уырдыгæй йæ чидæр кæй æрæхста. 
— Кæй зæгъын æй хæуы, мæ хæлæртты «лæвар» мын-нæу! Ме 
знæгтæн та сæ бон ницуал у! Мæгуыр йæ бон, йс знагмæ топпæй 
раст æрхъавынмæ дæр чи нал арæхсы! — загъта Асæго. 
Лдæмæй æфсæрмыгæнгæйæ Нени иæ бавиæлдта йæ мойы цæф 
къах бабæттыимæ. Уый хыгъд Натка цырд февиæлдта. Æхсырфы 
бырынкъ йæ мидæггаг къабайы фæдджийы фæцавта. Ахæцыд 
æхсырфыл æмæ цикъæ хъуымацы хæр-хæр ссыд. Къабайы бынтæ 
раскъуыдта Натка æмæ дзы æрбабаста Асæгойы къах. 
Сыстад Асæго. Æрлæууыд, афæлвæрдта йæ къахыл уæз æру- 
адзын. Къах куыд нæ рыстаид, фæлæ домбай, фæлтæрд лæг 
фæрæзта йæ рыстæн. 
Асæго йæ армæй æрсæрфта галы цæф агъд. Гал йæ къах хæрдмæ 
фелвæста, йæ фындзыхуыичъыты футт фæцыд, сæр батылдта. 
Лсæго галы ных йæ армæй æрсæрфтытæ кодта: 
— Æз та ма дис кодтон, Къобор, дæ къах цы фелвас-фелвас 
кæиыс, зæгъгæ! Ай нæ чидæр куы ’ргæрæхтæ кодта æмæ йæ 
куынæ базыдтам! Дæ фыдгулæн та ма знаг ма уа! — загъта Асæ- 
го.— Æргом чи нæ уæнды йе знагмæ, уый знаг дæр нал у. Ба- 
зыртæ хæлынбыттыртыл дæр ис, фæлæ нæ маргъ у, нæ мыст! 
Фендзыстæм!.. 
Ахæцыд йæ галтыл Асæго. Зынгæ къуылых цыд цæф къахыл. 
Сбадтаид искæй уæрдоны Асæго, фæлæ йæ сæрмæ не ’рхаста йæхи 
лæмæгъæй равдисынмæ, стæй хъæумæ афтæ бирæ дæр нал уыд. 
Гукъур Хæмæты уæрдоны сæр æлвасæн хъилыл тъæпæн æрбадт. 
Суанг хъæумæ иу хъуыдыйыл хæст уыд: «Хъæды кæй федтон 
сæрды, уыцы лæг уыд, Асæгойы къардиуы сæрæй чи æрæхста, 
уый. Фæлæ дыккаг чи уыдис. Гуыбыр-гуыбыр сындзыты æмбæхсгæ 
лыгъд!.. Тъохы-фырт Мæрзайы худы хуызæн мæм фæкаст йæ худ!» 
— уыцы хъуыды цух нал уагъта Гукъуры. 
6. 
Джеоргуыбайы бæрæгбон æрцæйхæццæ кодта, æмæ адæмы 
ссинæгтæ куыройы нал цыдысты. Æккойыдзæгтæ.куыройы ду- 
61 

армæ кæрæдзи фæдыл арæгъ сты, сылгоймæгтæй алчи йæ голла- 
гыл бадт. 
Кусгæ куыроймæ æддозæй куы байхъусай, уæд дæм йæ бынæй 
хъуысдзæн нучы доны сæх-сæх. Уый зилын кæны куыройы фыдтæ. 
Куыройы хуылфæй дæм хъуысдзæн фыдты уæззау уыррытт. Уыдон 
ссынц хор, уыдон адæттынц адæмы арынгтæм цæрæнхос. Фæлæ 
гæркъæраг къæбæл се ’ппæтæй тыхстдæр æмæ куыстхуыздæрæй 
æвдисы йæхи. Сгæ куыройы фыдтæ кæныиц, къæбæл та сæ уæлæ 
кафы æмæ къæр-къæр кæны. Дарддæр хъуысы йæ хъæр, цыма 
уый у адæмы дарæг. Уæдæ ма нучы дон ма згъорид, куыройы 
фыдтæ ма зиликкой, цымæ гæркъæраг къæбæл суджы æхсныфæй 
уæлдай исты уаид?! Хуыйыл дæр æй фехс!.. 
Адæмы æхсæн дæр уыдис æмæ ис, æнæ зынгæйæ цард чи змæлын 
кæны размæ. Уыдис æмæ ис, куыройы фыдтау адæмæн цардыхос 
чи хæссы. Фæлæ куыройы гæркъæрагау уæлæнгæйтты чи згъоры, 
афтæмæй адæмы дарæгау йæхи чи ’вдисы, æнæпайда цъæл хъæр 
чи кæны, тымбыл къухæй иу гуыпп йæ риуæн чи фæкæны, иннæ 
та — трибунæйы фæйнæгæн, ахæмтæ дæр уыдис æмæ ис. Сыл- 
гоймаг гæркъæрæгтæи фылдæр йедтæмæ къаддæр не ’нтысы. Сыл- 
гоймаджы æвзаг цы скæрда, уый нæлгоймаг фæрæтæй дæр иæ 
сарæхсдзæн. Вæййы ахæм фыдæвзаг сылгоймæгтæ. Уæртæ Мис- 
кайы ус Надийы хуызæттæ. Уымæы йе ’взаг дур хæлдта. Йæ дзыхæй 
марг калдис. Мискайы бæсты-иу куыроймæ тыххæй ацыд æмæ 
сылгоймæгты æхсæн алы дам-думтæ уагъта, змæста адæмы зонд. 
Сæ цæстытæм сын рыг калдта. 
Натка дæр уыцы бон зад ссынмæ æрхаста æмæ сылгоймæгтимæ 
бадт йæ голлагыл. Радмæ æнхъæлмæ каст. Ныхæстæ кодтой йæ 
сыхаг усимæ. Уартæ фалдæр сæ голджытыл цы цалдæр сылгой- 
маджы бадт, уыдоиæй хъæлдзæг худын райхъуыст. Стæй та сæ 
Натка айхъуыста: «Хетæг»... «Нени». Натка хойы цард кæимæ 
кодта, уыцы Ненийы кой цæмæн рауад куыройы дуармæ устытæм, 
уый дисы бафтыдта Наткайы. 
— Цæй хъæлдзæг стут! Мæнæн дæр ма исты худæн ныхæстæ 
акæнут! — йæхи сæм æнгом бакъул кодта Натка. 
Сылгоймæгтæ та тынгдæр ныххудтысты æмæ дзы иу Наткайы 
хъусы бадзырдта: 
— Нæ парторг, дам, Асæгойы ус Нениимæ!..— армытъæпæнæй 
йæ дзыхæн æмбæрзæн акодта. 
Наткайы цæстытæ мæстæй цæхæртæ акалдтой. Йæ хъустæ 
пиллон суагътой. Йæ сæры цыма хуылыдз пыхсытæ сыгъдысты, 
62 

афтæ сæх-сæх æмæ къæрцц кодтой уыцы дзырдтæ. Натка йæ хуыз 
нæ фæивта æмæ та йæ ног афарста: 
— Цы кæнынц, цы? 
Уæд дзураг ус йæ армытъæпæнæй йæ дзых ахгæнæгау кодта 
æмæ Наткайы хъусы бадзырдта: 
— Парторг иунæгæй ам уымæн цæры, йæ бинонты уымæн нæ 
ласы ардæм, сылгоймæгтæ йын Таджыхъæуы — къубалмæ,— 
амонæн æнгуылдз йæ хурхыл авæрдта. — Нени йæ усæй 
дзæбæхдæр парторгæн. Фенджытæ сæ фæцис! 
Уыцы æвирхъау æнæхъолайы дам-думтæй зындæр ма цы фе- 
хъусæн уыдаид Наткайæн?' Комкоммæ, тугæрымысæгау цъаммар 
æвзагæйрахаугæ цъыфтæ чидæр хъавыд Ненийы цæсгомыл бака- 
лыимæ. Йæхи хойы хуызæн Ненийы сыгъдæг зæрдæ зыдта. Йæхи 
бинонты хуызæн Асæгойы бинонты зыдта Натка. Йæ зæрдыл 
æрбалæууыд æмбисонд: «Фат фехста, æрдын амбæхста». 
«Нæ, мæ мадыстæн,— загъта Натка йæхицæн, — ацы марг 
ныхас кæй æвзаг скарста, уый æнæ базонгæ нæй!» 
Баздæхт Натка сылгоймæгтæм. Сабыргай сæм йæхи ауагъта, 
цæмæй йыл баууæндыдаиккой: 
— Уæ нывонд фон, кæд сæ бæлвырд фенæг нæ уыд? Кæмæй йæ 
фехъуыстат? 
Сылгоймæгтæй иу афтæ бакодта: 
— Æмæ цы сусæг у! Уæртæ,— куыройы хуылфмæ ацамыдта 
къухæй,— уый сæ йæхæдæг федта. Раст дам сымах куыд уыиын, 
афтæ, дам, сæ уыдтон,— загъта сылгоймаг æмæ уыг боныгон 
сисы хуынчъы куы бада, уый бадт акодта; йæ къухтæ йæ 
дæлæрмтты фæцавта. 
Сыгъдæг суадоны гуырæн змæнтæгау уыцы чъизи дам-дум кæй 
дзыхæй рацыд, уый базыдта Натка æмæ йын фенцондæр: «Ныр 
ын йæ кæрон ссардтон, Хуыцауæй разы». Сылгоймæгты цурæй 
иуварс ацыд. Бакаст куыроймæ: «Уæртæ, уæртæ уыцы æдзæсгом... 
Уыцы дам-думтæ мысæг — Хетъеты Мискайы ус Нади — æнæуы- 
нон каст æм кодта Натка.— Уый зæгъдзæн. Уымæн ахæм дам- 
думтæ ату кæнынау сты æрмæст! Тъохы хæзгул — Нади! Уый 
æрæмысдзæн Хетæгыл дæр æмæ Асæгойыл дæр. Уый мæ уырны — 
мæсты сæм у. Фæлæ, дам, чидæр фаджысы лæууыд, иннæтыл та 
рыгтæ агуырдта. Мæ бар дæ уадз ныр, уæртæ цъаммар! — нырт- 
хъирæнтæ кодта йæхинымæр Натка Надимæ. Йæ уæхсчыдзаг сси- 
наг-зад йе ’ккой акодта æнæссадæй æмæ сæхимæ ацыд: «Æнæуи 
дæр дæ къухæйдзаг задæй бæрæгбонмæ нозт скæнын æлгъ у!» 
Асæгойы бинонтæй раздæр кæуыл бакалдтаид Нади уыцы 
63 

цъыфтæй? Асæго йæ хъамайы цыргъ бырынкъ Надийы хæзгул 
Тъохы гæлдæрыл куы авæрдта, уæдæй фæстæмæ Тъохы бинонтæ 
уæлдай мæсты кодтой Асæгомæ. Нади дæр, кæд Мискаимæ цард, 
уæддæ|з Тъохы бинойнаг дæр уыд сусæгæй. Уый дæр Тъохырдæм 
ласта. Йæхи цæсты къала бæлас, æмæ кæйдæр цæсты æрду агуы- 
рдта. 
Натка куыройæ æрыздæхт сæхимæ. Уыигты кæуыл æмбæлд 
æмæ куыдтæ цыд, уый йæхæдæг дæр нæ хъуыды кодта. Æры- 
гонæй фæстæмæ цы Ненийы зыдта, хъæубæсты адæм ард кæуыл 
бахордтаиккой, уыцы сыгъдæгзæрдæ Ненийыл ахæм æбуалгъ дам 
фехъусын Наткайæн уыдис стыр зæрдæдзæф. Уыцы дам йæ хорз 
зонгæ сылгоймагыл кæй уыд, Натка æрмæст ууыл нæ мæсты код- 
та. «Цы диссаджы æдзæсгæмттæ ис адæмы ’хсæн! Куыд батасы 
се ’взаг та ахæм цъаммар дзырдтæ сдзурынмæ! Цæй зын у ахæм 
адæймæгты ’хсæн цæрын! Цы мæгуыр сты хицауад дæр, куыд зыи 
кусæн сын у адæмимæ!» — ахæм хъуыдытæ цух нал уагътой Нат- 
кайы. 
Йæ уæхсчыдзаг æрæппæрста тыргътыл æмæ уыциу цыдæй 
хæдзары чъылдыммæ — цæхæрадонмæ ацыд. Уым рацу-бацу кодта, 
кæдæмдæрты ракæс-бакæс кодта, афтæмæй йæ бæлæсты бын ницы 
хъуыддаг уыд. Иу цасдæры фæстæ æрбаздæхт хæдзармæ. Уæдмæ 
йæ лæг Хæмæт дæр фæзыид кæцæйдæр. Натка бадт табуреткæ- 
йыл йæ цæссыгтæ кæлмæрзæны кæронæй сæрфгæ. Йæ зæрдæ суын- 
гæг Ненийæн тæригъæдæй: «Тæригъæд дæр... Фæлæ уыцы хабар 
Асæгойы хъустыл куы ’рцæуа, уæд...» 
— Кæм стут, кæм? Змæлын уæ куы нæ цæуы!.. — дзургæ ба- 
хызт хæдзары къæсæрæй Хæмæт. Сывæллæттæй хæдзары ничи 
уыд. Наткайы афтæ æнкъардæй бадгæ куы федта Хæмæт, уæд 
хæдзары астæу дзыхълæуд фæкодта, фæджих: «Цы у? Цы хабар 
у?» — ныккаст Наткамæ. 
Натка æнкъардæй сыстад. Бацыд Хæмæтмæ хæстæг: 
— Мæнæ лæг! Айбæрц фæцардтæн æмæ мæ сæры зонд нырма 
абон бацыд. 
— Уæд цæмæй? — цымыдисæй афарста Хæмæт. 
Натка иу цасдæр ракæ-бакæ акодта, куыд загътаид, уый нæ 
зыдта, стæй уæд афтæ: 
— Ныронг адæм се ’ппæты дæр иухуызон æнхъæлдтон. Адæ- 
мы æхсæн цъаммар, налат, куыдзы цæсгомджынтæ дæр ис, уый 
64 

нæ зыдтон. Абон мæ бауырныдта, цардаразæг адæмы æхсæн кæй 
ис цардхалджытæ дæр. Уыдон кæрæдзийæн знæгтæ кæй сты, æнæ- 
уынон знæгтæ, уый æмбарын ныр. 
— Æмæ уæддæр цæй фæдыл сты дæ ныхæстæ, раст дзурыс, 
фæлæ? 
Натка радзырдта Хæмæтæн, уыцы бон куыройы сылгоймæгтæй 
цы ныхæстæ фехъуыста Нени æмæ Хетæджы тыххæй, уый. 
Хæмæт фæхъуыста Наткайы ныхæстæм. Натка дзырд фæци, 
уæддæр Хæмæт зæхмæ кæсгæйæ ницыма дзырдта. Стæй нык- 
кæрзыдта æмæ загъта: 
— Сымахыстæн, мæхи хъустыл дæр æрцыд уыцы хабар,— йæ 
сæр батылдта.— Фæлæ кæцæй рацыд уыцы дам, уый базонын 
хъæуы. 
— Уый бæрæг у, бæргæ,— æнцондæр цыма фæци Наткайæн, 
афтæ бакодта.— Уый æнæмæнг æз сбæрæг кодтон! 
Йæ цæстытæ цинæй фæирд сты Хæмæтæн, æхсызгон ын уыд 
Наткайы дзуапп, æз æй базыдтон, зæгъгæ, куы загъта, уæд. Фæлæ, 
Надийы дзыхæй рацыдис уыцы дам, уый куы базыдта, уæд йæ 
цæстыты ирд айсæфт, æмæ сæ куыддæр туг бадæгау фæкодта. 
Йæ цæсгом, цыма бæрæзейы донæй сахуырст, сау хъулæттæ абадт 
мæстæй. Æрбадт стъолы фарсмæ, афтæмæй джихтæ кодта. Сæр 
хъуыдыты аныгъуылд: «Цы бачындæуа, цæмæй уыцы дам дарддæр 
мауал ацæуа адæмы хъустæм, цæмæй Асæго æмæ Хетæджы хъус- 
тыл ма æрцæуа... Асæго æнцонтыл нæ ныббардзæн ахæм хабар. 
Хабар та у мæнг. Кълассон знаджы дзыхæй æрмæст уыцы дам нæ 
ралæдæрст. Уыцы чъизи гуырæн æхгæд куы не ’рцæуа, уæд ма 
бирæ лакъон фæкалдзæн сыгъдæгцæсгом адæмыл. Дыууæ зна- 
джы дыууæ тыхы сты кæрæдзи ныхмæ, æмæ тых тыхæй ныссæт- 
тын хъæуы!» 
Хæмæт уыцы дам-думты хабар Батырæн бамбарын кодта. 
Сфæид кодтой æвдисæнты цур Тъох æмæ Надийы хибарæй æру- 
ромын. Изæры Тъохы уæтæрæй æрластой йæ хæдзармæ. Æрба- 
кодтой Надийы дæр Тъохы хæдзармæ. Натка фæсидтис, куы- 
ройы дуармæ хабар кæмæй фехъуыста, уыцы дыууæ сылгоймагмæ. 
Тъохы хæдзары иу уаты сæхиуыл дуар бахгæдтой. Райдыдтой 
фæрсыи сылгоймæгты, чи куыдæй федта Хетæг æмæ Ненийы, 
уымæй. Сапоны таппуз аскъуынæгау ницуал аззад уыцы дамтæй. 
Фæлæ Тъох æмæ Надийы афтæ бацъист кодтой хъæуы 
дзырддзæугæ лæгтæ, æвдисæн устытæ, æмæ мысты хуынкъ 
æмбæхсынмæ агуырдтой. 
— Зæгъ, цъаммар, цæй охыл æрæмысыдтæ уыцы тугтæ! — 
5 Ладииæ 
65 

Хæмæт йæ тымбыл къух бахаста Надийы бырынчъытæм. — Мæнæ 
дæ хæзгул Тъохимæ сьшахæй чъизидзæсгомдæр чи у? Мæнмæ ис 
иу фæидон,— загъта (Хæмæт.— Тъох æмæ Надийы иумæ сбæттæм 
æмæ сæ уынгты фистæгæй æртæрæм! — Хæмæт нал баурæдта 
йæхи. Йæ цæстытæ цæхæртæ акалдтой. Йæ хуыздæр æрдхорд 
Асæгойы сыгъдæгзæрдæ бинонтыл ахæм æвирхъау дам чи ауагъ- 
та, уыдонмæ уæздан ныхæстæ нæ бахъардзысты. Тъох æмæ Нади 
куыд бадтысты фæрсæй-фæрстæм, афтæ сын сæ сæртæ кæрæдзи- 
уыл бацавта. Нади ныцъцъæхахст ласта. Хæмæт ын йæ бырынчъы- 
тæм тымбыл къух бахаста: / 
— Банцай, цъаммар! 
Хатыр ракуырдта уаты иннæ адæмæй, сонт лæджы ми кæй 
бакодта, стæй ма загъта: 
— Уыцы куырой бабар кодтам Миска æмæ Джерийæн. Уыдон 
дзуапп дæттынц куыройы куыстыл, æндæр æм куыд никæй къух 
хæццæ кæна, афтæ. Ацы дыууæ чъизивзагæи та зæгъын, ахæм 
дамтæ ма куы лæхурат, уæд уын иу лæгæй æз нæ ныббардзынæн! 
Егъау æрхуы тасыл зды сыбаитъытæ бæрзондæй куы ракалай, 
уæд уыдон куыд скъæр-къæр кæной, афтæ уынджы фæцыд пуле- 
меты къæр-къæр æмæ фæззыгон сатæг æхсæвы йæ суых-суых 
хъæдырагъырдæм афардæг. Йæ фæдыл топпы гæрæхтæ æмæ бæхты 
къæхты тъыбар-тъыбур цæхгæрмæ уынджы хъæугæронырдæм 
ахызтысты. 
Хъæу базмæлыд. Бæстæ фæдис хъæр сси. Адæмы дзолгъо ны- 
хас æмæ куыйты рæйдæй уæлдай ницуал хъуыст. 
Уыцы рæстæджы Таджыхъæуы дæр партионтæй æмæ иниæ 
активон фæсивæдæй уыдис ЧОН-ы гæрзифтонг къордтæ. Ахæм 
фæдисы заман сæ алкæмæн дæр хъæугæрон бæлвырд бынат ны- 
сангонд уыд. Алчидæр-иу йæ бынатмæ згъордта хъæумæ æрба- 
цæуæн рæттæм. Ныр дæр ацы гæрæхтæм бæргæ сæ бынæтты абад- 
тысты къорды уæнгтæ, фæлæ нал раййæфтой къæрныхты. Уый 
фæстæ рабæрæг, Тъохы зонгæ хуыснæджытæ кæй уыдысты. 
Хъæу æрсабыр, фæлæ ма Тъохы хæдзары иу уаты рудзгуытæй 
рухс калд. Хæмæт архайдта, хабар дардыл ма айхъуыса, зæгъгæ, 
фæлæ цæугæдоны цæхгæр ауæзтæи уромæн нæй. Атыдта Надийы 
чъизи æвзаг йæ ауазæнтæ æмæ хъæубæсты цæрджыты хъустыл 
апæллахъ кодта йæ цъымара. Æрæмбырд сты Тъохы кæрты адæм. 
Кæсынц мидæмæ рудзгуытæй. Фæлæ уый цы у? Тъох йæ арм 
сæвæрдта йæ сæрыфахсыл. Æнгуылдзты æхсæнæй туг æрлæдæрст. 
Хъæрзы... Хæмæт та йæ армæй рахиз хъусы бын хæцыд æмæ уымæн 
дæр йæ къухы уæларм — сырх. Рудзгуыты æвгтæй цалдæр пырх. 
66 

Къæрныхты нæмгуытæй ныппырх сты. Æвæццæгæн, лыстæг сы- 
бантъыджын гилдзытæй дæр æхстой, стæй авджы сæстытæ дæр 
суадысты мидæгæй бадджытыл æмæ сæ Надийы дам-думты мæт 
нал уыд. Тъохы уаты дуар чидæр тыхджын сцавта: 
— Цы хабар æрцыд! Бакæнут-ма дуар! — бахъæр кодта мидæмæ. 
Базыдтой Хæмæтитæ Асæгойы хъæлæс. Цы ма акодтаиккой, 
хабар басусæг кæнынæн, уый сæ сæр нал ахста. Старст Хæмæт: 
«Ныртæккæ Асæго ам кæйдæр скæрддзæн йæ сау даргъ хъамайæ!» 
Дуарæн æнæ бакæнгæ дæр цы гæнæн уыд. Уæдмæ парторг Хетæг 
дæр æрбахызт къæсæрæй: 
— Цы у? Цы хабар у? Цы ’рцыд? — барабанджын наган йæ 
къухы æргъæвдæй дардта. 
— Ницы, ницы ахæмæй... — Хæмæт ныхас æндæрырдæм арæз- 
та, фæлæ йын куыд саразæн уыд. Тъох æмæ Нади уым куы нæ 
уыдаиккой, уæд гæнæн уыд æндæр исты æрхъуыды кæнын. 
Фæцарæхст Хæмæт уæддæр æмæ афтæ фæкодта: — Мæнæ,— аца- 
мыдта Тъохмæ, — нæ фыййау, нæ уæтæргæс. Хуыснæджытæн 
уæтæрæй сарæзта æмдзæрæны æхсæвиуат. Федтат уæхæдæг, куыд 
нæ æрбагæрæхтæ кодтой, уый. Ахицæн хъуыддаг. Фендзыстæм 
дарддæр,— архайдта Хæмæт, цæмæй Тъох æмæ Нади тагъддæр 
федде уыдаиккой æмæ Лсæго æцæг дам-думты хабар ма базыд- 
таид. 
Хетæг Тъохы уым куы федта, уæд уæтæрмæ йæ зæрдæ ахсайд- 
та. 
— Æмæ уæтæр кæй бар у уæд? 
— Никæй,— загъта Хæмæт. 
— Уæдæ тагъд фыстæм уæтæрмæ, кæд сæ афонмæ нæ атарди 
уæд! — фæдисоны загъд кодта Хетæг æмæ уатæй федде сты 
иууылдæр. 
Асæго дæр æмæ Хетæг дæр афтæ бамбæрстой, цыма Тъох 
сæхимæ къæбæр ахæрынмæ æруад. Хъуыддаджы бæлвырддзи- 
надæн ницы рахатыдтой уыцы бон. 
Фос хъæугæронмæ æртардтой. Ног бынат сын сарæзтой. Тъох 
та уæтæрмæ уагъд нал æрцыд. 
7. 
Естъа фыййауы куыстæй куы фæцух, хъæуы куы ’рцард, уæд 
æй Хетæг æмæ Батыр бæстондæр базыдтой. Сæрæн, зæрдæргъæвд 
лæппу разынд æмæ йæ ликбезтæм барвыстой. Батыр Гукъурæн 
бафæдзæхста Естъайæн чиныджы феххуыс кæнын. Гукъурæн уый 
67 

æхсызгон уыдис Арæхæй-арæхдæр æмбæлдысты иумæ, æмæ Естъа 
цыбыр рæстæгмæ дамгъæуат базыдта, стæй та дзырдтæ уæнггай 
кæсын. 
Иу зымæгон изæр та Естъа æрцыдис Гукъуртæм. Гукъур æм 
бакаст. 
— Естъа, кæсæм та чиныджы? — бахудт æм. 
— Уæдæ иæ?.. Гукъур, æз уæм уымæн арæх цæуын, кæд уæ 
хъыгдарын, уæддæр! — æфсæрмæй йæ къухы ныхтæм каст 
Естъа. 
Натка айхъуыста уыцы ныхас æмæ Естъамæ баздæхт: 
— Куыд загътай уый, Естъа? Искуы ма дæ афтæ куы фе- 
хъусон, уæд дæм фæхыл кæндзынæн! Мах дыл фæцахуыр стæм 
æмæ дæ нæхиуыл куы нымайæм! Чиныджы кæсын сахуыр кæн 
æмæ дын Верæйы æрхæссæм! — Естъайы фæсонтæ рæвдаугæ 
æрсæрфта Натка. 
Естъайæн Наткайы фæлмæи рæвдаугæ ныхæстæ æхсызгон 
уыдысты æмæ дзы мады ад уыдта... Гукъурæн дæр æхсызгои уыд 
Естъаимæ рæстæг æрвитын. Чиныджы амонынæй йын нæ фæллад. 
Фыццаг бонты, дамгъæуат куы ахуыр кодтой, уæд Естъайæ фе- 
рох дамгъæ «Ц». Стæй хъултæ йæ зæрдыл æрбæлæууыдысты æмæ 
фæкодта: «цыг!» Гукъуримæ дыууæйæ дæр худæгæй бакъæцæл 
сты. Арæх-иу æрæмысыдысты уыцы хабар, фæлæ куыдфæстæмæ 
Естъайы хъуыддæгтæ уæлвæзмæ æфтын байдыдтой. Афæдз нæма 
рацыдис æмæ йæ къух æрæвæрыи, сæдæйы онг хынцинæгтæ кæнын 
базыдта. «Арт дыл сæфта, Тъохы уæтæр! Тъох, дæ сæр йæ быны 
басудза, кæд мæнæй дæр фыс нæ арæзтай!.. Иу дамгъæ базоныны 
аргъ де ’ппæт фос куы нæ уыдысты!» — нылгъыста-иу Естъа 
йæхинымæр. 
Бонтæ цыдысты, мæйтæ сæ фæдыл... Гукъур цыппæрæм къла- 
сы ахуыр кодта. Хъæубæсты коллективизаци йæ тæккæ тынгыл 
уыди. Уалдзæджы хъуамæ хуым иумæ бакодтаиккой æмæ кол- 
хозæн кæрт арæзтой. Кусæндзаума йæм æмбырд кодтой. Чи йæ 
бæх æд уæрдон кодта, чи — йæ галтæ, фæлæ алыхуызон зæрдæйыу- 
агимæ. Иутæ колхозмæ цыдысты сæхи фæидæй — æнæхинæй. 
Хосы уæрдæттимæ æркодтой сæ бæхтæ. Фæлæ йæ уæрдоныл 
зæронд цæлхытæ чи бакодта, гужитæ æмæ рагъбæттæнтæ синæгтæ 
æмæ бæндæны скъуыддзæгтæй чи баивта, афтæмæй ифтыгъд бæх 
колхозмæ чи æркодта, æнæхайыр уын фод, зæгъгæ, ахæмтæ дæр 
68 

уыдис. Уыцы хабæрттæ федтой Гукъур æмæ Естъа дæр; колхозы 
кæрты адæмы змæлд æмæ ныхæстæм-иу хъуыстой. 
Бонтæ уалдзæджырдæм се ’ргом аздæхтой. Хур тавта æмæ нæма 
тавта. Колхозон арæзтад дæр бонты хуызæн адæмы зæрдæтæм 
хъармадæй ницыма баулæфыд. 
Иу бон Гукъур æмæ Естъа уынджы лæууыдысты. Сæ сыхаг 
Саккаты Симон сæм фæдзырдта: 
— Рауайут-ма, лæппутæ. Аххуыс мын кæнут! Уæрдоны хос 
самайæм! 
Бакодта сæ хæдзары чъылдыммæ хосы мæкъуылы цурмæ. Нал 
бацауæрста Симон! Естъа æмæ Гукъуры æххуысæй ныццамадта 
хосы уæрдон. Цæмæн æй самадта, уый нæ зыдтой æмæ йæ афар- 
ста Естъа: 
— Дæ хос уæймæ ласыс, Симон? 
— Нæ ласын, нæ! — куыддæр фыддæрагæны хуызæн загъта 
Симон.— Колхозмæ йæ ласын!.. Кæд колхозмæ, уæд хуызæнæн!.. 
— мæкъуылы бынтæ ма æрбамбырдтæ кодта Симон. Уыдон дæр 
уæрдоны сæрмæ Гукъурмæ скалдта. 
Естъа фæдис кодта Симоныл: «Ахæм хосы уæрдон ничима 
æрласта колхозмæ!» 
Симон зилæнтæ кодта уæрдоны алыварс æмæ афтæ: 
— Алы маргъ дæр йæхи базыртыл тæхы, Естъа! 
Хос хъилæй æрæлвæстой. Рахæцыд Симон йæ сау аласа бæхы 
рохыл. Бæх йæхи фæхæбæцц кодта, æмæ хосы уæрдон цæхæра- 
доны бæлæсты бынæй кæртмæ ратылдис. 
Кæрты астæу æрурæдта Симон уæрдон. Æфсин æртæкъахыг 
тымбыл фынгыл рахаста кæрдзыны дихтæ, цыхты къæрттытæ, 
цæхх, хæцæнджын гыццыл дурыны арахъ. 
Бинонтæ кæртмæ рацыдысты. Бинойнаджы хуызæн цы бæх 
уарзтой, уымæн фæндараст зæгъынмæ æрлæууыдысты уæрдоны 
цур. 
— Уæ, дуне скæнæг Хуыцау,— арахъæй дзаг сыкъа уæхсчыты 
æмвæз систа Симон.— Амондджын бон фæкæн абоны бон! 
Мæнæ мæ хæдзарæй цæуы мæ бинонты дарæг хайуан, æмæ мæ 
биноитæ къæпдзыхæй куыд нæ баззайой, уыцы хатыр нын бакæн! 
— сыкъайы æмбис анызта Симон, иннæ æмбис бæхыл бакалдта: 
«Фæндараст фæу, Цæхæрцæст!» — æмæ йæ цæссыгтæ йæ кæрцы 
дысæй асæрфта. 
Скуыдтой бинонтæ. Симоны ус йæ амонæн æнгуылдз уæллаг 
былы сæрмæ æигуырау къæдз сæвæрдта, йæ сæр мæрдджыны къул 
иуырдæм акодта æмæ йæ кæуыны футт-футт райхъуыст. 
69 

«Цæхæрцæст»,— бæхы афтæ байрагæй хонын байдыдтой бинонтæ. 
Симонæн йæхи кæрты райгуырд. Йæ мад дæр хорз хайуан уыдис, 
хорз байрæгтæ зади. Цæхæрцæсты размæ ма йын уыдис нæл бай- 
раг. Рæсугъд, сагартæн саргъыбæх сси. Цалдæр хатты йедтæмæ 
йыл саргъ æвæрд дæр нæма уыдис, афтæ йын æй йе скъæтæй 
æхсæвы адавдæуыд. Уæд дæр ма афтæ куыдтой бинонтæ сæ давд 
бæхыл. Фæлæ Цæхæрцæст куы бахъомыл, уæд Симонæн дæр æмæ 
бинонтæн дæр сæ маст уалдзæджы митау атади. Цæхæрцæстыл 
æртыккаг аз чысыл хъуаг цыдаид, афтæ сыхы лæппутæ иу сæрды- 
гон бон хизæнæй æрбацæйтардтой бæхты. Куы сыл сæхситт код- 
той, уæд æфсæст хъал бæхтæ цыппæрвадæй дугъ радтой хъæумæ. 
Цæхæрцæст бæхты астæу бæрæг дардта. Уырдыхъуынау сау 
хъуын цæхæртæ калдта. Йæ сæр бæрзоид систа, къæдзил иыт- 
тынг кодта, афтæмæй иннæты разæй фындзæй хуыррыттытæгæнгæ 
згъордта уынджы. 
— Æллæх, æллæх! Симонæн та цы бæх рахъомыл! — дзырдтой 
лæгтæ, бæхтæм кæсгæйæ. 
— Цы та йæм кæсы, чи зоны?! Йæ хистæры хал та куы ахæра! 
— сдзырдта чидæр. 
Симоны хъустыл æруад уыцы ныхас. Цыма йæ исчи кардæй 
фæрæхуыста, ахæм хъыг ын фæцис. Фыддæрадæн бæхтыл сæхситт 
кодта ноджыдæр. Байраг та ныххуыррытт кодта. Тъæбæрттæй 
сæ кулдуарыл куыд фæзылд, афтæ Симоны усы цъæхахст кæрты 
ссыдис: йæ гыццыл сывæллон айдагъ хæдоны йæ цыппæртыл ра- 
бырыд кулдуармæ. Байраг сывæллоны куы ауыдта, уæд йæ 
цыппæртæ фæсагъта, дзыхълæуд фæкодта, йæхи уынгмæ æппа- 
рæгау ракодта фæстæрдæм. Ахæм зондджын хайуан разынд. Уыцы 
бонæй фæстæмæ йæ схуыдтой Цæхæрцæст, æмæ йын йæ сæрæн 
хъæбыстæ кодта сывæллоны мад фырцинæй. 
Байраг цалынмæ йæ мады бæсты хамуты йæ сæр иæ атъыста, 
уæдмæ уыдис цæхæрцæст. Йæ мады амарды фæстæ æрвылбон 
уæрдоны ифтыгъд æййæфта, йæ хъал хуыррыттыты рæстæг 
ахицæн. Бинонты дарæг сси. Бинонтæ дæр ыл сахуыр сты æмæ 
йын фæсхæрд сæ кæрдзыны уæлдæйттæ луарæнтимæ давтой 
бæлæгъмæ. 
Æмæ æнцон нæ уыдис бинонтæн сæ уарзон хайуаиæй фæцух 
уæвын. Ацæудзæн Цæхæрцæст сæ кæртæй. Кæд ма фехъусдзы- 
сты сæ уарзоы бæхы мыр-мыр къæсæрыл? 
Гыццыл сывæллои дæр æм-иу йæ арм куы бадардта кæрдзыны 
къæбæримæ, уæд-иу бæх йæ мукъутæй, арм хъыдзыгæнæгау, ас- 
сывта къæбæр. 
70 

Симон куырæты æдде цыбыр кæрц æрбакодта йæ уæлæ, уæл- 
дзарм худыл галиу къухæй хæрдмæ схæцæгау кодта: «Уæ дуне 
скæнæг иунæг кадджын Хуыцау, фæндараст нæ фæкæн!» — арвмæ 
скаст æмæ ахæцыд бæхы рохыл. 
Симоны уæрдон кулдуарæй уынгмæ куыд ратылд, афтæ сæ 
цурмæ æрхæццæ Асæго дæр йæ галты сæрбосыл хæцгæ. Галуæр- 
дон нартхоры хъæллæгъæй рагъамад — хъилæй æлвæст. Уæрдо- 
ны сæр бадтис йæ чызг Ладинæ. Æз дæр иумæйаг колхоз уынынмæ 
цæуын, загъта чызг йæ фыдæн, æмæ йæ Асæго уæрдоны сæрмæ 
сæргъæвта: «Цом, фен, мæ хур, фен, колхоз цы хуызæн у, уый». 
Ладинæ æнхъæлдта, æмæ колхоз исты заводы хуызæн хæдзар 
уыд. 
— Уæ, дæ фæндаг раст уа, Симон! Лæг дæ æмæ лæджы митæ 
кæныс! — галты сæрбосыл хæцгæ йæм бахудт Асæго. 
Гукъур æмæ Естъа дæр сæ фæдыл цыдысты колхозы кæрт 
уынынмæ. 
— Уастырджи нæ фæндараст фæкæнæд! — арвмæ та скæсæгау 
кодта Симон æмæ Асæгойы уæрдоны фæдыл ацыд бæхы рохтыл 
хæцгæ. 
Уалынмæ сæ фæдыл Даде дæр фæзынд. Йæ уæрдоны гуыф- 
фæйы цалдæр куырисы. Сыхы лæгтæ йыл схудтысты: 
— Даде, искæдæм хуындзау цæуыс? Дæ бæх цы хæрдзæн? 
— Уый уæ хъуыддаг нæу! Иумæйаг куы хонут колхозы. Уæ 
бæхтæ дзы цы хæрой, уый дзы мæ бæх дæр хæрдзæн! 
Уалæ рагъыйас хос амад бричкæйы æрцæуы Тебо. Цæхгæрмæ 
уынджы хъавгæ æрзылдта бæхтæ. 
— Уый дын лæг! Афтæ хъæуы, Тебо, маладец! — бричкæйы 
сæрмæ йæм сдзырдтой лæгтæ.— Колхозмæ дæр цы бахæссай, уый 
дзы уыдзæн, æндæр æм уæларвæй ницытæ æркæлдзæн! 
Фæзынд Гæбыли дæр йæ уæрдоиы. Гуыффæйы армыдзаг хо- 
сыл тъæпæн бадт. Бæх, цыма бирæ уæззæуттæ ласта, уый цыд 
кодта. Гæбыли рохтæ базмæлын кодта, фæлæ зæронд уæззау бæх 
æрмæст йæ къæдзил атылдта. Къæхтæ хъавгæ иста хуынчъытæ 
хидыл цæуæгау. 
— Куыннæ скусдзыстæм Гæбылийы хуызæттæ кæм уа, ахæм 
колхозы! — бахъуыр-хъуыр кодтой колхозы кæрты дуармæ лæгтæ, 
Гæбылийы афтид уæрдон фенгæйæ. Æмæ йæ уæрдон дæр уæрдо- 
ны хуызæн куы уыдаид! Йæ иу цалхы зилæн къуыдыры мидæг 
сæмæныл уæгъдæй зылд, æмæ цалх дыууæрдæм æвæндонæй тулæ- 
гау кодта. Колхозы кæрты дуармæ кæрæдзи фæдыл атъанг сты 
уæрдæттæ. Колхозмæ чи цы зæрдæйæ цыдис, уый сæ уæрдæттæм 
71 

гæсгæ бæрæг уыд. Иутæ холлагæй се ’мыдзаг, иинæтæ — аф- 
тид. 
Асæго Гæбылийы цалхы чъилыл ныххæцыд æмæ йæ батылдта. 
— Ай цавæр цалх бакодтай дæ уæрдоныл? Цæмæн ын рап- 
пæрстай йæ дзæбæх цалх? Тæккæ райсом афтæ куыд зæгъай, 
уæрдон бакодтон колхозмæ, æмæ мын æй апырх кодтой? Кæдæм 
хъæуы дæ уæрдон ахæм цалхимæ? 
Гæбыли бадт уæрдоны æмæ æнцад каст Асæгомæ. Йæ хъус- 
джын худы æрфæлдæхæнтæ уæле гоппыл кæрæдзимæ баст нæ 
уыдысты æмæ фæйнæрдæм азæбул сты тамакойы сыфтау. 
Колхозмæ чи цавæр кусæг фос æрбакодта, цы æрбаласта хол- 
лагæн йæ уæрдоны, уыдон фыстой æмбырды æвзæрст лæгтæ. Даде 
æмæ Гæбыли, стæй-ма ноджы афтид уæрдон чи ’рбакодта, уыдо- 
ны раздæхтой фæстæмæ: 
— Уалдзæг æрцæуы... Хуымгæнгæйæ дæ бæх цы хæрдзæн? 
Нырма ныр аразæм нæ колхоз, æмæ бæрæг у уæ хинæйдзаг, 
æвæндон ми! 
— Арæби, хъæубæстæ се ’ппæт куы ’рласой сæ холлаг ардæм, 
уæд цæмæн хъæуы уый бæрц? — йæ уæхсчытыл хæрдмæ схæцыд 
Даде, йæ уæрдоны цалдæр куырисыл бадгæйæ. 
— Ис мæгуыры хос нæу! Фынг минасы уæзæй никуыма æрсас- 
ти,— ахæцыд Асæго Дадейы бæхы рохыл. Аздæхта йæ фæстæмæ 
сæхирдæм æмæ йын йæ бæхыл схъæр кодта. Но-о, пырды фæдæ! 
Ацу, æрлас дæ хуымоны холлаг! 
Даде уæрдоны бадт æмæ уисæй æвзидæгау фæкодта Асæгомæ: 
— Дæ къухтыл дæхимæ хæц! Ды сараздзынæ колхоз æмæ 
æгъгъæд нæу?! 
Асæго Дадейы къухтæй уис раскъæфта æмæ йæм дзуры: 
— Ехс рахæсс! Дæ бæх мæлæты æнцон тæрæн куы нæ у! Дæ 
уис æрбасæтдзæн æмæ цæмæй тæрдзынæ дæ оцанийы? — уисæй 
ныххæфтытæ кодта Асæго Дадейы бæхы рагъ. 
Бæх уæззау сæпп акодта сæхирдæм. Цыдæртæ ма сдзурынмæ 
хъавыдис Даде, фæлæ Асæго йæ фæдыл тызмæг цæстæнгасæй 
каст, æмæ ницуал сфæрæзта, афардæг сæхимæ. Асæго уый фæстæ 
баздæхт Гæбылимæ. Гæбыли бамбæрста, уымæи дæр афтæ кæй 
хъавы Асæго. Уæрдонæй каст, джихтæ кодта. 
— Гæды пырды куы бада, уый каст цы кæныс ды та дæ армы- 
дзаг хосы цъуппыл? Аздах. Дæ цалх аив. Самай хосы уæрдон 
æмæ йæ ардæм æрлас! Фынг æдзæххæй иæ фидауы! — рахæцыд 
Гæбылийы бæхы рохтыл дæр Асæго æмæ йæ арвыста сæхимæ. 
Гæбылийы уæрдоны рахиз цалх расыг лæджы рахау-бахаугæнгæ 
72 

тылдис, цыма фæндагыл æппæт цæлхвæдтæ дæр æмбæрзгæ код- 
та. • 
«Исты рауайа нæ колхозæй? — Зымæгон йæ бинонтæн йæ пецы 
арт чи никуы бандзæрста, уый колхозæн цы пайда æрхæсдзæн? 
Æдзух семæ тох кæнын чи бафæраздзæн? Иу йæ гутон арф 
ауадздзæн, иннæ йæ уæлæнгæйтты скъæрдзæн! Ацу æмæ йæ 
сбæрæг кæи, конд хуымы кæй гутон куыд хахх кодта, уый. Фæлæ 
нæ... Иуæн дæр хатыр нæ! Тох кæнын хъæуы, æндæр цы хос и? 
Фæстæмæ колхозæй алидзын та у хæсты быдырæй алидзæгау. 
Партимæ бацыдтæи, колхозы ныллæууыдтæн, уæд æрмæстдæр 
размæ. Лæджы фыд хæрынæн нæ бæззы, фæзæгъынц»,— ахæм 
хъуыдытæ февзæрди Асæгойы сæры Дадетæ, Гæбылиты хуы- 
зæттæм кæсгæйæ. 
Адæм цы холлæгтæ ластой, уыдон рæгътæ амадтой кæрты. Иутæ 
архайдтой рагъ рæсугъд самайыныл, уарын дзы куыд нæ ахъара. 
Фæлæ дзы уыдис, сагойы дзаг хос-иу хæлиутæй рагъы сæрмæ чи 
скалдта, ахæмтæ дæр: «Гъоппæй! Ацахс æй! Æнæхайыр дын фод, 
колхоз!» Асæго сæм бирæ фæкаст, уæрдон куы равдæлон кодта, 
уæд. Йæ чызг Ладинæйы къухыл хæцгæйæ сæхимæ рацыд. Йæхимæ 
дæр куыддæр фæкасти фыццаг бон æнæ ахуырæй: сæ хæдзарæй 
дыууæ галы æд уæрдон ракодта æмæ сæ ныууагъта «кæмæндæр». 
Йæхæдæг йæ хæдзармæ фистæгæй фæцæуы... 
Симон дæр Цæхæрцæсты æд уæрдон ныууагъта колхозы. 
Кæртыдуарæй ма йæм иу каст фæкодта. Кæрцы дысæлгътæй 
æнæдаст бурхил уадултæ асæрфта. Йæ бæхыл йæ зæрдæ суынгæг. 
Естъа æмæ Гукъур федтой колхозон арæзтады райгуырæн бонтæ, 
хъæубæсты цæрджытæй колхозмæ чи цы зонд æмæ зæрдæимæ 
цыдис, уыдæттæ. 
8. 
Уыцы изæр Батыр фæдзырдта Естъамæ хъæусоветы уатмæ. 
Йæ фыды хуызæн ын хистæр уыд, сидзæр лæппуйыл йæ арм дард- 
та. Естъайæн-иу æхсызгон уыд Батыримæ абадын, аныхас кæнын, 
исты лæггад ын акæнын. Батыр иунæг — æнæ бинонтæ уыд, æмæ- 
иу Естъайы фæндыдис^ суг ын-иу уæддæр куы æрсастаид. Фæлæ 
йæ Батыр нæ уагъта. Йе ’фсымæры цот ын хорз лæггад кодтой. 
Уыдоны дæр æдзух иæ уагъта, сæ чингуытыл сæ æфтыдта: «Уæ 
ахуыры куыст кæнут, мæ хуртæ! Уыдон мæхи бар уадзут!» 
Естъа æрбадти. Батыр æм дзæвгар худæнбылæй фæкаст. Естъа 
нæ зыдта, цæмæ йæм фæсидт, уый. Каст æм, йæ худ иу къухæй 
73 

иннæмæ райс-байсгæнгæ. Сыстадис Батыр йæ бынатæй, Естъайы 
уæлхъус æрлæууыд. Йе ’фцæгготмæ йын фæлмæн бавнæлдта йæ 
уырзтæй, цыма хæдоны хъуымацы хъæд сгæрста. 
— Естъа,— фæлмæн ныхас райдыдта Батыр,— ды дæ æрыгон 
лæппу. Дæ цард ныр райдайдзынæ, æмæ мæ фæнды, адæмы æхсæн 
æцæг лæджы фæндагыл лæуд куы уаис, æххуырст Естъа дæ куы 
нæуал хониккой чидæртæ, фæлæ ног цард аразджыты æхсæн 
лæджы ном кадджынæй куы хæссис, уый. Хицауад нын иу трак- 
тор радта, æмæ нæ фæнды, ды йыл куы кусис. Уый тыххæй дæ 
хъæуы Беслæныхъæумæ ахуырмæ ацæуын. 
Естъа трактор никуы уынгæ, никуы хъусгæ фæкодта. 
Æнхъæлдта æмæ исты хайуаны мыггаг у. Джихæй каст Батырмæ. 
— Уый цы у, уый? Трактор?! — цæсты тъыфылтæ стъæбæртт 
кодта Естъа. 
Цыбыр дзырдæй, Батыр Естъайæн бамбарын кодта, райсом 
цалдæр мæйы æмгъуыдæй куыд ацæуа Беслæнмæ æмæ уалдзæгмæ 
трактор куыд æртæра хъæумæ афтæ. 
Гукъур Батыры бæх сифтыгъта бæхуæрдоны. Сæ кæртмæ йæ 
æркодта. Гуыффæйы хос бавæрдта: Естъайы ласта курсытæм. Нени 
дæр æрцыдис æмæ Наткаимæ уæрдоны æвæрæнтæ, тъыссæнтæ 
кодтой: «Естъа, дæ нывоид фон! Адон дын ма ферох уæнт!» — 
чысыл дзæкъулы йын къуымбил цъындатæ æмæ дзабыртæ, 
хисæрфæн сæвæрдтой. Балцы цыдис Естъа йæ царды райдайæн 
балцы. Сбадтысты уæрдоны Гукъур æмæ Естъа. 
Хæмæт æмæ Асæго сæ худтæ систой: 
— Фæндараст дæ Уастырджи фæкæнæд, Естъа! Тракторыл нæм 
куыд æрцæуай! 
Гукъур бæхы рохтæ базмæлын кодта. Цалынмæ сæм Естъа æмæ 
Гукъуры фæсонтæ зындысты, уæдмæ кæртыдуарæй кастысты 
уæрдоны фæдыл. Естъа мадзурайæ бадт сæргуыбырæй. Никуы 
Беслæныхъæуы уыдис, нæдæр курсытæ цы сты, кæнæ трактор цы 
у, уый зыдта. 
Естъайы хабар айхъуысти хъæубæстыл, фæлæ йæ бæлвырд нæ 
зыдтой. Кæдæм ацыд æмæ цæмæ? Чи загъта, Естъайы Мæскуымæ 
акодтой! Чи загъта, Дзæуджыхъæумæ йæ хицæуттæ бацагуырд- 
той. Ныртæккæ дам мæгуырты власт у... 
Фæлæ цæмæй зыдтой, Естъа Беслæиыхъæуы кæрон иу кæрты 
ныллæг сарайы сау комбинезоны, догъытæйдзаг къухтæй трак- 
74 

торы хæйттæ кæй ахуыр кодта. Зæрдæргъæвд лæппу зæрдыл хорз 
дардта хæйтты нæмттæ. Цырд æмæ домбай æвнæлдта 
æфсæйнæгтæм. Кæйдæртау уæзбын æмæ æдых нæ уыд йæ февнæлд. 
Уæззау схæцын кæм хъуыд, уым йе ’мбæлттæ Естъамæ æнхъæлмæ 
кастысты. Йæ синтæ-иу куы фæцарæзта схæцгæйæ: «Едау фæут! 
Ай нæ фæразут? » — уæд сæ данкърат дæр нæ хъуыд. 
Курсытæ каст куы фесты, уæд сын гæххæттытæ ныффыстой. 
Сбадтис алчи йæ хъæуы тракторыл æмæ сæ акодтой сæхимæ. 
Курсыты хицау Естъайæ та афтæ дзырдта: «Таджыхъæуккаг 
лæппу тракторæй домбайдæр æмæ цырддæр у, йæ трактор йе 
’ккойы ахаста!..» 
Апрелы фæстаг бонты хъарм къæвдатæ æрцыд. Сæ фæстæ хур 
бæстон æрæндæвта, æмæ та зæххæн ног цъæх дари балæвар код- 
та. Хъæугæрæтты цъæх хал агургæ фос сæ сæртæ зæххæй уæлæмæ 
нал истой. Сабитæ сæ рог дарæсты згъорæнтæ кодтой, хъазы- 
дысты. Иу бон чысылæй, стырæй хъæуысæрмæ æз фæраздæронæй 
дугъ радтой: тракторыл æрцæйцыд Естъа. Фæсарæйнаг къæпсыр- 
цалхджын чысыл тракторыл бадт. Фæздæг, фæтæгены тæф, 
цæлхытæй фæстæмæ рыг æмæ сыджыты къуыбæрттæ калгæ хъæуы 
уынгты æрцæйтылд Естъайы æфсæн бæх. Лдæм йæ фæдыл, йæ 
фæрстæм ивылдысты. Фæстаг дыууæ цалхы астæу рулыл хæцгæ 
рыгæйдзагæй бадт Естъа йæ сау комбинезоны. Бæрзæйджын, 
фæтæиуæхск лæппу, къепкæйы бырынкъ хæрдмæ схъæл, сау бе- 
цыччы быидзыг ныхыл быимæ æрзæбул, размæ касти сабиты 
хъахъхъæнгæ. Адæм трактормæ афтæ цымыдисæй иæ кастысты, 
Естъайыл цас дис кодтой: «Куыд æй тæры? Куыд ын коммæ 
кæсы?» 
Тылдис трактор, къуыр-къуыр, къæрццытæ кодта, фæлæ-иу 
æм сывæллæттæ кæд æгæр хæстæг сæхи истой, уæд-иу Естъа ра- 
хиз къухы цур дæргъæццон кæрдойау тыппыр резинæ фелхъыв- 
та. Тракторы хъухъ-иу фæцыд. Сывæллæттæ-иу сæхи фæйнæ- 
рдæм айстой, фæлæ сæм дзæбæх каст тракторы уаст æмæ йæм 
хъæр кодтой: «Естъа! Цæй-ма ноджыдæр æй ныхъхъухъ кæнын 
кæ!» 
— Едау фæуат... Кæд уын хуы нæу! — Естъайы хъуыр-хъуыр- 
иу ссыд. 
75 

@^^ 
Естъа хъæусоветы агъуысты къæсæрмæ æрхæцыд тракторы 
рохтыл. Æрурæдта йæ, æргæпп кодта зæхмæ æмæ Батыры уаты 
фæмидæг. Трактор тыххъæр нал кодта. Уæгъд тæпп-тæппæй 
фæздæг калдта. 
Батыр бадт Хетæгимæ. Естъа сæм рыгæйдзæгтæй худгæ ба^ 
хызт: «Батыр, йæ дыууæ хъусæй йæ æрластон!» — къухæй уынгмæ 
ацамыдта. Рахизырдæм куы фæкаст Естъа, уæд куыддæр фæци 
Верæйы ауынгæйæ; æхсызгон ын уыдис йæ уарзоны фенд, феф- 
сæрмдзаст. 
Верæмæ, Хетæг æмæ Батыр фæдзырдтой. Йæ фидæны цардæн 
ын сæ фæндон загътой, педагогон техникуммæ фæсаууонмæ ахуыр 
кæнынмæ бацæуын — сывæллæттимæ кусын кæй уарзта, уый 
тыххæй. Уæдæй фæстæмæ Верæ ахуыргæнæджы куыст байдыдта, 
фæсаууонмæ ахуыр кодта техникумы. 
Батырæн та уый уыд, адæмæн ма хорздзииадæй йæ зæрдæ цы 
загъта, уый равдисыны фæстаг бон. Бирæ цыдæр хорздзинæдтæ 
ма йæ фæндыд саразын хъæубæстæн, фæлæ... 
Май цъæх дарийæ зæхх сфæлыста, Таджыхъæу та йæ саутæ 
скодта. Дадаты Ясоны фырт Батыр ахицæн йæ дунейы цардæй. 
Мидбæстон хæсты уазал æмæ æххормагæй уæззау тохты йæ рæу- 
джытæ фæсахъат сты. Низ ыл тыхджынæй-тыхджындæр кодта. 
Базыдта йæ кæрон Батыр, кæддæры домбай мæкъуыстæгджын 
лæппу — йе ’мгæрттæ йæ æрыгонæй «бохъибæрзæй» хуыдтой. 
Зыдта, йæ хæдзары кæй никæй ныййафдзæн. Тарст йæхицæн æмæ 
Гукъурмæ бадзырдта. Батырæн æнæуи дæр йе ’фсымæры бинонтæ 
хорз лæггад кодтой. 
Гукъур Батыры куы федта уыцы хуыздзыдæй, йæ рустæ мидæмæ 
хаудæй сынтæгыл бадгæ, уæд дзы тæрсæгау фæкодта. Фыццагау 
Батыры цæсгом худæнхуыз нæ уыд, фæлæ цæстдзагъырæй каст, 
цæстыты тъыфылтæ нæ ныкъулгæйæ. Бацыд æм Гукъур хæстæг: 
«Бати — афтæ хуыдтой Батыры,— рынчын дæ?» 
Батыр æм дзургæ ницы скодта, æрмæст кæдæмдæр каст. Йæ 
къух ма Гукъуры сæрыл æрæвæрдта, стæй къух уæхскмæ æрбы- 
рыд, æрхауд дзедзыройæ æмæ Батыр уæлгоммæ бафæлдæхт сын- 
тæгыл къулырдæм, йæ къæхтæ та зæххыл... 
Куыд нæ фæтарстаид Гукъур! Цы зыдта, цы кæнын хъуыд?! 
76 

Разгъордта къæсæрмæ æмæ йæ дзыхыдзаг ныхъхъæр кодта йæ 
мадмæ: 
— Дыдт-та-а! Мæнæ Бати!.. 
Ирон сыхбæстæ ахæм хабæртты кæрæдзи фарсмæ æрбалæу- 
уаг сты. Уалдзыгон райсом базмæлыдис Таджыхъæу. Мæрддзы- 
гойы саутæй цъæх кæрдæг дæр цыма цъæх нал дардта, хуры сырх 
тынтæ та сырх нал уыдысты. 
Цыдысты мардмæ къордтæй. Сау уæлдзарм худты, сау куы- 
рæтты, сау цухъаты, сæрак дзабырты. Сау кæлмæрзæнты, сау 
къабаты, сæ амонæн æнгуылдзтæ сæ уæллаг былтыл æвæрдæй 
мидæмæ хызтысты сылгоймæгтæ Батыры кулдуарыл. Хъарæг код- 
той зæронд устытæ. Хæкъуырцц куыдæй сын дзуапп лæвæрдтой 
иннæ сылгоймæгтæ. Куыдта Гукъур дæр Батыры чырыны уæл- 
хъус. Йæ хотæ Верæ æмæ Зинæ куыдтой сывæллоны цъæхснаг 
хъæлæстæй. 
Сæ фыд Хæмæт сæргуыбырæй лæууыд кулдуармæ. Цыдысты 
йæм мæрддзыгойы адæм тæфæрфæс кæнынмæ. Сæ цæнгтæ, цыма 
сæ уæхсчытыл уæгъд ауыгъд уыдысты, афтæмæй зæхмæ кастыс- 
ты мæрддзыгой. Хæмæт дæр уæззау цæссыг згъæлдта йе ’дзард 
æфсымæрыл. 
Никуы’равдæлди Батыры йæхицæн бинонты хъуыддаг ба- 
кæнынмæ хæсты бонты. Бæстæ куы фæсабыр, уæд та йæ низ цух 
нал суагъта. 
Батыр ма дзæбæхдæр куы уыдис, уæд иу изæр Гукъуримæ 
хъазыдис, йæхи ирхæфста. Гукъур ын чиныджы дæр касти. Иуа- 
хæмы Гукъур йæ фыдыфсымæры бафарста: 
— Бати, дæуæн фыд уыдис? — ныккаст Батырмæ. 
Уый куыддæр фенкъард, йæ гуыр дыууæрдæм ракæ-бакæ акод- 
та: «Зæгъон ын æцæг хабар, ма зæгъон...— Стæй зæрдиагæй за- 
гъта йæхицæн.— Зæгъон ын, зæгъон! Уадз æмæ зона Гукъур, йæ 
фыдыфыды хъысмæт куыд рауад, уый». 
— Уыдис, Гукъур. Уæдæ æнæ фыд уыдыстæм? Æз мæ фыд 
Ясоны хорз хъуыды кæнын. Хæмæт æй дзæбæх нал хъуыды кæны, 
чысыл уыдис. Хохы цардыстæм уæд,— йæ ныхас чысыл фæурæд- 
та Батыр. Ахъуыды та кодта, кæд сывæллонæн ахæм æвирхъау 
хабæрттæ дзурын не ’мбæлы, зæгъгæ. Стæй радзырдта æцæг ха- 
бар.— Паддзахы дуг уыдис уæд. Хъалон ын фыстой мæгуыр 
хохæгтæ дæр, фæлæ йын цы бафыстаиккой, уый сæм нæ уыдис. 
Хицауадмæ-иу быцæу ныллæууыдысты. Иу заман та хъалонис- 
джытæ тыхмитæ кодтой адæмæн. Нæ фыды дыууæ галы кæртæй 
рацæйтардтой цъындыйы. Ясон йæхи нал баурæдта: цæмæй ма 
77 

дардтаид йæ бинонты? Хъалонисджыты хистæрмæ фæрæт радав- 
та. Уæлбæхмæ йæ уæззау фæрæтæй ныццавта. Пъырыстыф уыди, 
чапар уыди, нæ зонын — ронбастыл астæуыстæг фæдыууæ æмæ 
бæхы бæрзæйыл æрхауд.— Батыр уыцы ныццæф афтæ фидар 
хъæлæсы уагæй загъта, йæ фыды хъæбатырдзииадæй афтæ сæрыс- 
тыр уыдис, цыма йæ къухы фæрæт уыд, йæхæдæг æй цыма ныц- 
цавта Батыр, афтæ йæ бацамыдта. Гукъур фыдыфсымæры 
ныхæстæм йæ цæстытæ ныйирд кодта æмæ-иу куы бахудт: ха- 
ха, куы та-иу йæ цæсгомыл уымæн дæр фæзынд сæрыстырдзи- 
над. 
— Фæлæ уыцы цæф нæ батад нæ фыдæн дæр! — æнкъардæй 
дзырдта дарддæр Батыр.— Сбастой нæ фыды æмæ ацу — мауал 
æрцуйы фæндагыл аивгъуыдта... Ахастой йæ Сыбырмæ. Мæлгæ 
дæр уым акодта. Цы дын æй сусæг кæнон. Гукъур. Хуымæтæджы 
мардæй нæ амард нæ фыд Ясон! Рухсаг уæд!..— йæхи базмæлын 
кодта Батыр йæ фыды ном сдзургæйæ.— Нæ фыды ахастыл иу- 
фондз азы рацыдаид, афтæ нæм фæзынд, Сыбырæй чи суæгъд, иу 
ахæм лæг. Радзырдта нын, Ясон цæмæй амард, уый. Сыбыры, 
зæгъы, хъæды куыст кодтам, фæлæ алы рæтты. Хъæдæй ли- 
дзынвæнд скодтой æмæ сыл чидæр гадзрахатæй рацыд. Баны- 
мыгъдæуыд сæ, Ясон сæ ардауæг уыд, зæгъгæ, æмæ йын дыууæ 
хæсы радтой хъæды кусынмæ. Æхсæв дæр-иу æй уым кусгæ ныу- 
уагътой йæ къæхтыл хъадаман æвæрдæй. Йæ хæс куы сæххæст 
кодтаид, уæд уым тымбыл хъæдтæй конд зæхбыи хæдзары схуыс- 
сыдаид. Райсомы йын-иу йæ къæбæры хай ахастой. Бæрз бæлæстæн 
се стæвдтæ дæргъмæ фадын дæр хъуыд. Зымæгон бон изæрмæ 
фæкуыста. Йу хъæд ма йæ афадын хъуыд. Цурк дзы ныкъкъуыр- 
дта. Дыккаг цурк куы ныххоста, уæд фыццаг цурк хъæды фазы 
бынмæ ныххауд. Йæ къух ныккодта цурк сисынмæ, фæлæ дыккаг 
фæцъыгьгъуытт кодта, æмæ хъæд Ясоны цоиг æрцахста. Цонг 
тынгæй-тынгдæр рыст. Уазал тынгæй-тынгдæр æлвæста лæджы. 
Бæстыл цъиутæхæг нæй. Хъæр кæн! Дæхи тил! Фæлæ цы? Куы 
нæуал фæрæзта, мæ хур Гукъур, мæ фыд æмæ дæ фыдыфыд Ясон, 
уæддæр мæлгæ æмæ мæлгæ, зæгъгæ, рахиз къухæй фæрæтыл ных- 
хæцыд. Йæ бинаг был та уæллаг дæндæгтæй нылхъывта. Фæрæты 
цыргъ комы къæрцц фæцыд цонджы стæгыл. Æндæр ницуал бам- 
бæрста. Афæлдæхт хъæды фарсмæ. Цонджы дыууæ æлхуыйы 
æрдæгæй дæлæмæ хъæды фазы цуркау лæууыдысты æлхъывдæй. 
Домбай лæг, кæд æфхæрд — мæллæг уыдис, уæддæр æрчъицыд- 
та. Йæ цонджы лыг цыдæр хæррæгътæй сбаста. Ныккæндмæ тых- 
хæйты йæ бон бацис. Райсомæй ма йæ удæгасæй æрбаййæфтой 
78 

йе ’мбал ахст адæм. Базыдтой, цы бæллæх ыл æрцыдис, уый... Туг 
дзы бирæ фæцыд æмæ йыл бонрæфты Сыбыры тар хъæды йæ 
дуне батар. Куыдтæ ныгæд æрцыдаид уыцы салд бæстæйы, уый 
æнæфенгæйæ дæр бамбарæн ис! 
Гукъур уыцы хабар куы фехъуыста, уæдæй фæстæмæ Батырæн 
дæр уæлдай тæригъæд байдыдта. Зæронд дуджы æнамонд фы- 
дæлты цæрдтытæ йæ цæстытыл тынгдæр хъазыдысты, æмæ йæм 
æвзæрыдис уыцы дугмæ æнæуынондзинад. 
Кæрты астæу æрдæгхуыскъ бæрзонд тутайы бын æвæрд чы- 
рынæй зындис Батыры цæсгомы мæрдон хуыз. Йæ ронбастыл 
къухты фæлурс уæлæрмттæ урс къухтыкæлмæрзæиимæ. Куыдта 
Естъа дæр. Ставд цæссыг згъæлдта. Чырыны цъар та Верæ са- 
ивтæ кодта. Лæууыдис йæ уæлхъус сау кæсæмир кæлмæрзæ- 
ны... 
Зиан æфснайыны рæстæг æрцыд, æмæ Хетæг марды уæлхъус 
радзырдта Батыры царды фæндаджы фæдыл. Йæ ныхасы кæрон 
загъта: 
— Батыры фæстаг бæллиц уыдис Таджыхъæуы колхоз сара- 
зын. Æгъатыр низ ын фадат нал радта колхоз фенынæн. Уый- 
хыгъд йыл Батыры ном æвæрд æрцæудзæн. Партионтæ афтæ бау- 
ынаффæ кодтой! 
10. 
1930 аз, апрелы æмбис Зæхх сулæфыд. Хуссарвæрсты цъæх 
зайæг хал дзæвгар суад. Чындздзон чызджытæ ног чындзыты доны 
былмæ кодтой, тыччытæй хъазыдысты. Чындзытимæ чызджытæ 
лæппуты кæфтытæ фæзмыдтой. «Цæргæс арвы цъæхмæ йæхи 
бæрзонд исын куы байдайа, уæд зон, уалдзыгæнды афон у» — 
фыдæлтæ афтæ фæдзæхстой, æмæ фидæны фæлтæртæн чины- 
джы фыстау уыдис... 
Батыры колхоз араст фыццаг уалдзыгæндмæ. Хъæугæронæй 
быдырмæ кæрæдзи фæдыл атъанг сты уæрдонджынтæ. Гуыф- 
фæтæй гутæтты змæлын цыд. Раззаг бричкæйыл сырх тырыса 
фидаргоид. Уалдзыгон рухс уæлдæфмæ фæйлыдта, цыма йæ 
фæдыл адæммæ сидтис быдырмæ, уалдзыгæндмæ. Гукъур уыцы 
бон скъоламæ нæ ацыд. Скъолайæ йæм диссагдæр фæкастис, 
уыйбæрц адæм иумæ куыд хуым кæндзысты, уый. Асæгойы га- 
луæрдоны гутоны фарсмæ бадтис. Куы та-иу уырдыг слæууыд 
æмæ цымыдисæй каст адæммæ. Уыйбæрц уæрдонджынтæ фыццаг 
хатт федта Гукъур. Лфтæ йæм касти, цыма цавæрдæр тых раи- 
79 

вылд. Ассæста размæ æмæ йын бауромæн нал ис. Хъæлдзæг 
зарджытæ æмæ ныхæстæй хуымоитæ кæрæдзи рæвдыдтой. 
Уæлæ Хетæг саргъыбæхыл хуымты кæронæй адæммæ ацамыд- 
та йæ къухæй, ардæм рацæут, зæгъгæ. Уæдмæ лæнкауæй райхъуыс- 
ти Естъайы тракторы къуыр-къуыр. Сæумæрайсом райдыдта хуым 
кæнын. Дзæвгар афæлдæхта зæхх дыууæгутонджын тракторæй 
æмæ дыууæ фæтæн уадздзаджы сау дардтой. Касти Гукъур уæр- 
доны сæрæй Естъамæ. Уæлæ трактор сзынд. Естъа дыууæ цалхы 
астæу бадт. Гукъурмæ афтæ касти, цыма трактор Естъайæ къаддæр 
уыд. Гутоны æфсæи-иу исты уидаг, кæнæ гæрзæхсæиджытыл куы 
бацыд, уæд-иу тракторы фæздæг тынгдæр скалд. Естъа-иу къахæй 
æрæлхъывта цъæт: «Ахæц, едау фæуай! Цард фæндонæй нæу!» 
Трактор-иу хъæр æмæ нæтынæй йæхи фæцæймардта. 
Уалынмæ бæхджын хуымонтæ дæр адардтой сæ гутæттæ. 
Атъанг сты кæрæдзи фæдыл. Асæго разæй ахæцыд галты сæрбо- 
сыл, Хæмæт — гутоны фæдыл æмæ колхозы фыццаг ауæдз хахх 
ацыд уым æддæмæ фидæны æиустæм цæуæгау. Гукъур дæр Асæ- 
гойæн æххуыс кодта галтæн «гъæййеу» кæнынмæ. Æхсызгон ын 
уыд, сæ фæдыл гутондартæ куыд ныххал сты, уый. 
Дыккаг зылдæн Хæмæт гутон куы ’рсагъта мæры, уæд Асæго 
фæурæдта галтæ. Кондмæ бауад, æркасти кæйдæр уæлæнгай 
кæндтытæм, фæджих. 
— Ай цавæр хуымгæнд у? Адон цавæр хæххытæ сты?! — адзы- 
рдта иннæтæм.— Уæлцъæртты чи уадзы йæ гутон, уый чи у? — 
мæстæй ныхъхъæр кодта хуымонтыл. 
Куыд рабæрæг, афтæмæй уыдис Даде æмæ Датъейы гутон. Уæ- 
лæнгай сарæзтой сæ гутон æмæ зæххы хус уæлцъар хафта æрмæст. 
Асæго дзомсимæ базгъордта Датъемæ. Йæ тæрттыл ын фæхæцыд 
æмæ йæ лыстæг талайау иыууыгъта: 
— Цæрæнбонты сæудæджерæй адæмы фестыгътай, ныр та 
зæххæй родтæм цæуынмæ хъавыс?! — æрцæвынмæ йæ хъавыд, 
фæлæ йæ Хæмæт баиргъæвта. 
Асæго афтæ æнцои баиргъæвæн нæ уыд. Дадейы æфцæгготыл 
фæхæст. Æхсæгау æй фæкодта æмæ конд мæры Дадейы дæргъæн, 
сывæллæттæ ногуард миты уæлгоммæ ахуысгæйæ сæ ныв куыд 
фæуадзынц, афтæ мæр надæй аззад. 
— Гъе-гъе! — фæкодта Хæмæт.— Хылтæ æмæ иæдтытæ нæ. 
Абон — фыццаг бон! Цы кусæм ай? — баздæхт Датъемæ. 
Датъе фæдзырдта Дадемæ: 
— Раздах бæхтæ! Мин хицауы мын кæм уа, æз ахæм колхозы 
нæ лæууын! 
80 

Сæ гутон мæрæй сæппæрстой æмæ дæлæ сæ бæхтæ аздæхтой 
уæрдæттæм. Сифтыгътой сæ. Гутон баппæрстой уæрдоны æмæ — 
хъæумæ. Датъе ма фæстæмæ фæхъæр кодта: 
— Уæ дæндæгтæ дзы раппарут уæ колхозы. 
Касти уыцы митæм Гукъур. Галты чъылдыммæ сусæгæй худæгæй 
бакъæцæл. Худæг æм фæкаст, Асæго Дадейы куыд ныззыввытт 
кодта, уый: «Дадейæн ма йæ ныв зæххыл аззад, йæхæдæг хъæумæ 
пыхс йæ сæрыл фæхæссы!» — ныппыррыкк та кодта Гукъур. 
Уымæй фæстæмæ гутон уæлæнгæйтты уадзын ничиуал бауæндыд, 
Сихоры уагъд куы скодтой, уæд Хæмæт хуымонтæн радзырдта: 
— Уæлæ Рагъыхъæуæн айфыццаг æмбырд уыдис уынджы. Кол- 
хозмæ кæй фæндыд, уыдоны гыццыл доны иннæ фарсмæ хизын 
кодтой. Уæд дзы иу гуырысхотæ кодта. Къах фаллаг фарсмæ 
байсы æмæ та йæ фæстæмæ æрбайсы. Систа та къах æмæ доны 
астæу — цъæпп! Адæм ыл ныххудтысты. Гуырысхогæнæг раласта 
хуылыдз дзабыр. Зæххыл æй æрхоста: «Мæ дзабыры тæригъæдæй 
æнæрай скæнут уæ колхозæй!» Махмæ дæр ис ахæм гуырысхо- 
гæнджытæ. 
— 0, ис. Æцæг сæ дзабыртæ хуылыдз нæ кæнынц, фæлæ 
тæргайæ лидзынц куыстæй Датъеитау! — загъта Асæго. 
Уæд Темысо йæхинымæр дзурæгау бакодта: 
— Датъеиты хъæуы исчи куы бафæрса, цæмæн æрцыдыстут, 
уæд цы зæгъдзысты? 
— Уæд зæгъдзысты, нæ гутоны цæлхытæй иу стырдæр у, иннæ 
къаддæр æмæ дзы хуымгæнæн нæй,— ныххудт Хæмæт. Хуымон- 
ты худын дæр азæлыд. 
Даде æмæ Датъе хуымæтæджы тæргай нæ фесты. Тъох æмæ 
Надийы ардыд уыдысты, Хетъетæн сиæхстæ æййæфтой. 
Гукъурæн уыцы бон хуымонты хабæрттæ фенын скъолайы 
уæвынæй къаддæр æххуыс нæ уыд. Адæймаг адæмы æхсæн цас 
арæхдæр æмбæла, уый бæрц фылдæр уыны, фылдæр зонд райсы. 
«Скъоладзауты æхсæн дæр ис фыдзонд, æгъдау халджытæ,— 
хъуыды кодта Гукъур.— Хъуырес æмæ Хатъо комкоммæ нæ къла- 
сы урокты хъыгдарджытæ...» 
Фыдуаг скъоладзаутыл ахъуыды кæнгæйæ-иу Гукъур сæ ныхмæ 
йæхи æрæвæрдта, йæ фыды æфсымæр Батыр ын куыд фæдзæхста, 
Асæго æмæ Хæмæт куыд тох кодтой æгъдау халджыты ныхмæ, 
афтæ. Сæ зæронд ахуыргæнæг Дæбе Гукъуры цæсты ницуал мар- 
дта. Йæ урокты ногæй ницы базонæн уыдис. Æппынæдзух дæр 
рафтау-бафтау, байуар, хатты таблицæ. Хъæуа, нæ хъæуа, уæддæр 
дæ уырдыг слæууын кодтаид æмæ нымай: фондз хатты æхсæз — 
6 Ладииæ 
81 

æртын, авд хатты авд... Раст куы нæ дзырдтаис, уæддæр бирæ 
хæттыты хъусгæ дæр нæ кодта дзуæппытæм. Йæ дæндæгтæ-иу 
къæцæлæй схъаудта, стæй та сæ-иу ацъырдта. Сывæллæттæ-иу 
урокты кæрæдзийæ рафысс-бафысс кодтой. Сахаты амонæн дæр 
йæ куыст кодта. Дзæнгæрæг... Урок фæци! 
«Ам Хетæгæй ахуыргæнæгдæр нæй! — хъуыды кодта Гукъ- 
ур.— Асæго æмæ Темысо — хъæуы раздзæуджытæ. Уыдон куы 
уаиккой нæ ахуыргæнджытæ, уæд сæ амынд æндæр уаид. Дæбейы 
хуызæи нæ кусиккой!» 
Гукъур-иу скъолайæ рацæугæйæ хъæусоветы ’рдæм йæхи арæх 
байста. Сæрдары бынаты Батыры фæстæ Темысо уыдис, æмæ йæм 
хорз каст: «Æгайтма дзы Темысо ис! Уый дæр Батийы хуызæн 
раст лæг у!» Йæ зæрдыл-иу æрбалæууыд, хуымгæнгæйæ Темысо 
æмæ Асæго Датъеитимæ куыд стох сты, уый. 
§§§ 
Хъæубæсты бирæ ивддзинæдтæ æрцыдис. Тъохы мулкыл сфыст 
арæзт æрцыд. Ам мæнæн цæрæн нал ис, зæгъгæ, æд бинонтæ йæхи 
кæдæмдæр айста. Æхца йæм нæ уыдис, цы?.. Йæ дуканийы бына- 
ты йын клуб сарæзтой. Йæ цæрæнуæтты — колхозы правлени. 
Естъа Тъохы хæдзæртты бирæ нæ ацард: «Къæхтæ мыл ис, 
къухтæ мыл ис,— йæ æрмттæ бадардта Темысомæ.— Искæйы 
хæдзæртты нæ цæрын. Зæххы хай мын! Мæхицæн кæрт аразын, 
— загъта Естъа. Æрæхгæдта йæ кæрт каутæ æмæ фæйнæджытæй. 
Самандур кæнгæ, хъæдæрмæг ласгæ æмæ дыууæ къуымы сарæзта 
йæхицæн. Трактор-иу æхсæв йæ кæрты æрурæдта. Сæумæрай- 
сом-иу йæ тракторы къæр-къæрмæ æрыхъал сыхбæстæ: «Естъа 
нæ хоры Уацилла у, нæ быдыртæ нын афæлдахы!» — дзырдтой 
иутæ. «Æнæрай скæнай дæ хæдзарæй, Тъохыæххуырст! Фынæй 
кæнын нæ куы нæуал уадзыс!» — ахæм зæгъджытæ дæр-иу уыдис. 
Фæлæ Естъа ахæм ныхæстæм хъусгæ дæр нæ кодта. Ивылд дон 
хъæмпы хæлттæ æмæ лакъон былгæрæттæм калы. Ног чъырæй- 
цагъд уæттæ, ногсагъд бæлæстæй кæрт фæхуызæнæн. 
— Естъайы хъуг у уый! — дисгæнгæ дзырдтой сыхæгтæ, хъоммæ 
фос ратæргæйæ. 
— Адонæй авд фысы Естъайы сты,— Гукъур сæ-иу сæхи фыс- 
тимæ хъæугæронмæ куы ратардта, уæд æппæлæгау дзырдта 
адæмæн. Æппæт фысты Естъайы схонын дæр-иу æй фæндыдис: 
уадз æмæ йæм чидæртæ хæлæг кæной, Датъейы хуызæттæ! 
Фæлæ Естъамæ йæ хъуг æмæ йæ фыстæй асламдæр нæ каст йæ 
82 

сырх уасæг. Зæбул сырх боцъо. Сырх харбызы карстау йæ къоп- 
па. Кулдуары тулдз тарвазмæ-иу куы стахтис, йæ базыртæ 
сцæгъдгæ-иу куы ныууасыд, уæд-иу Естъа йæ сыхы æмрæнхъ 
йæхимæ бæстондæр хæдзарыхицау касти. Йæхимидæг-иу бахуд- 
тис уасæгмæ дзургæйæ: «Дæу руаджы ма мæ базонынц мæ сых!» 
Быдырмæ-иу сæумæйæ афардæг йæ тракторыл Естъа. Иу бон 
æй йе ’мбæлттæ фæрсынц: «Естъа, куы нæ дæ æййафæм рай- 
сомæй, цæй раджы ацæуыс?» 
Естъа йæхи фæзæрдиагхуыз кодта: «Дæлæ мæм иу уасæг ис. 
Йæ хинтæн кæрон нæй. Сæумæцъæхтыл ныууасы. Хъæр кæны, 
кæм стут? Хъуг, кæм дæ? Афон дын у быдырмæ! Фыстæ, кæм стут 
— тагъддæр сæрвæтмæ! Мах феддæ кæны кæртæй. Йæхæдæг кауы 
рæбын аууоны схуыссы». Естъайы ныхæстæ худæг уыдысты йе 
’мбæлттæн. Ныхасæн баззад трактористтæн уымæй фæстæмæ: 
«Естъайы уасæгау хъæр кæны æрмæст!» 
Натка та иу бон баздæхт Естъамæ: 
— Дæ нывонд фон, Естъа, ныр дын кæрт, хæдзар! Æрхæссæм 
Верæйы, æрхæссæм! Ныр дæр ма Тъохы хæдзары цæрыс? 
— Дыдта, нырма мæм уаты дзаумайæ ницыма ис æмæ куыд?.. 
Искæй æвзаг та скæрддзæн афтæ дæр: «Фыййауæн та цы хъау- 
джыдæр у, цы ’мбары? Зæххыл ахуыр у уæддæр». Æз мæхи 
фæллойæ хъуамæ мæ уæттæ сфæлындон. Тъохы сынтæг æмæ га- 
уызтæ мæн нæ хъæуынц! — йæ къух сыл ауыгъта. 
11. 
Май йæ фæстаг бонты къæсæрыл лæууыд. Сæрдмæ фæстæмæ 
кæсгæ йæ бынатмæ амыдта, ам æрлæуу, зæгъгæ. Уæлдæф уыдис 
хъарм æмæ ирд. Зæрдæ аууон агуырдта. Скъолайы цæхæрадоны 
бæлæсты бын даргъ бандæттыл бадтысты æвдæм къласы скъола- 
дзаутæ. Верæ сæ уæлхъус лæууыд æмæ сын бафæдзæхста, лæппутæ 
цæмæй сæ сæрыхъуынтæ æмхуызон аив сæлвыдтаиккой: 
— Фынддæсаздзыд чызг кæнæ лæппу чысылтæ нал вæййынц. 
Уæхи сыгъдæгдæр дарут! Ныр уæ фæскомцæдисы рæнхъытæм 
райстой. Ныр уыл фылдæр æмæ зæрдиагдæр хæстæ æвæрд 
цæудзæн. 
Уыцы ныхæстæм скъоладзаутæ сæхицæй ныббуц сты. Сæхимæ 
асдæр кæсын байдыдтой, зæрдиагдæр цæстæнгас æвдыстой. 
Таджыхъæуы хилдасæг нæ уыд, æмæ лæппутæ сфæнд кодтой 
æфсæнвæидаджы вагзалмæ фæцæуын сæ сæртæ сæлвынынмæ. «Уæ 
сæртæ æмхуызон æлвыд кæнæ даст куы нæ уой, уæд хъазтизæр 
83 

хæлд æрцæудзæн», — зæрдиагæй сын ныффæдзæхста Верæ. 
Цыдысты къордæй. Хъæугæронмæ куы ахызтысты, уæд, 
кæрæдзи уæхсчытыл сæ цæнгтæ сæвæргæйæ, фæзмыдтой стыр 
лæппуты. Зарын фæлгъуыдтой, фæлæ зарджытæ лæгъз нæма зыд- 
той. Скъуыддзæгтæй-иу сæ фæуагътой. 
Хъæууон лæппутæ... Ног фæлтæр... Цæргæсы лæппынтæ фыц- 
цаг хатт сæ базыртæ стæхынмæ куы сисой, фидæны бæрзæндтæм 
бæлгæ, афтæ зындысты æвдæмкъласонтæ. Сæ нымæтхудты 
кæрæттæ алырдæмты схъæл къуыдипп конд! Саулагъз, сауæр- 
фыг... Сæрдасæны хъæстæ чи нæма фæци, уыцы милæнгæс 
цæсгæмттæй худтысты сау цæстытæ, фæсуард уыгæрдæны ди- 
динджыты хъоппæг къусгæндтæ куыд æрттивой, афтæ. Ницыма 
федтой царды зынтæй. Нæма бавзæрстой гуыргъахъ фæндæгтæ. 
Царды сындз нæма бауад сæ зæрдæты. Ног фæрæт цъулатæ нæ 
вæййы. Йæ куырдадзы сыгъдæттæ ма йæ уæлæ вæййынц... 
Вагзал хъæуы уынгты хуызæн рыг нæ уыд. Лæппутæм дзæбæх 
каст асфальт æмæ къæйтæй астæрдыл рауай-бауай кæнын. 
Фыццаг хатт федтой фæтæгты къамтæ афтæ стырæй залы къул- 
тыл. Рæсугъд фæлгæтты зындысты Маркс, Энгельс, Ленин, Ста- 
лин. 
Хъæууон æрыгон лæппутæ æфсæрмы кодтой хилдасæгмæ ба- 
цæуын. Кæрæдзийæн, раздæр ды бацу, ды бацу кодтой. Уæдмæ 
сæм хилдасæг йæхæдæг радзырдта: 
— Лæппутæ, уæхи æлвынут? Рауайæд уæ исчи! — иу къухæй 
дуары хæцæныл, иннæмæй тарвазыл фенцой кодта, афтæмæй сæм 
ракаст урс халаты, йæ сæр даст, фындзы бын цыбыр рихитæ, 
тæнæг рустæ. 
Гукъур йæхи фæлæг кодта. Бацыд, стыр бандоныл æрбадт. 
Бандон йæ мидбынаты зылд. Гукъурмæ уый дзæбæх фæкаст. Цыма 
йæ йе уæнтæ хæргæ кодтой, афтæ йыл йæхи дыууæрдæм ракæ- 
бакæ акодта. Ноджы ахæм егъау кæсæн фыццаг хатт федта. 
Йæхимæ æцæг лæджы кæстытæ бакодта. Хилдасæг Гукъуры уæхс- 
чытыл урс салфеткæ куы æрытыдта уæд æрыгон лæппуйы сау 
сæрыхъуынтæм, лæгъз рустæм, йæ æрыгондзинадмæ бахæлæг 
кодта: «Тæхудиаджы кар!» — лæппуйы сæрыхъуынтæ йе ’нгуыл- 
дзтæй змæнтæгау акодта. 
Гукъурмæ хилдасæджы цæсгом кæсæны бæлвырд зынд. Уырдæм 
йæ цæстытæ ныццавта. Йæ сæр ын æлвыдта, не ’лвыдта, уый хъуы- 
ды дæр нал кодта Гукъур. Æрмæст кæсæнмæ каст хилдасæджы 
цæсгоммæ æмæ хинымæр стыхст: «Бæлвырд кæмдæр æй федтон, 
фæлæ кæм уыдаид?» Галиу къахыл цудыдта хилдасæг, фæлæ Гукъ- 
84 

ур нымдзаст йæ фындзы рагъыл зулаив носмæ. «Уый у!» — скар- 
ста Гукъур. Йæ буарыл тарст уазал калмау ахылд. Нал каст 
кæсæнмæ. Куыддæр æй æлвыд фæци, афтæ йæ къæмтæ сыгъдæг 
кæнынмæ дæр нал хъæцыд. Сыстад æмæ та йæ цæстытыл ауад 
Буркъардиуы æруырдыггæнæн... «Уый у! Асæгойы къах уый 
фæцæф кодта!» — æрлæууыд Гукъур фæсдуар æмæ каст хил- 
дасæгмæ, цалынмæ иннæ лæппуты дæр æлвыдта, уæдмæ. Хилдас- 
æджы йæ къахæй бафæрсыныл гуырысхотæ кодта, стæй уæддæр 
сдзырдта: 
— Хорз лæг, бон-изæрмæ дын дæ къахыл афтæ лæууын зын 
нæу? Цæмæй дын фæкъуылых? — ныккасти хилдасæджы 
цæстытæм. 
Уымæн йæ цæсгом куыддæр фæтар. Цæстыбынтæ фенцъыл- 
дысты. Бæндæнæй исты уæззæуттæ арф хъоргъæй уæлæмæ ласæ- 
гау даргъ ауагъта: 
— М-м-нд. Мæн дæр дзы мæ фаг фæци! — схæцыд галиу фа- 
дыгыл æмæ разынди топдзæфы нос. 
Æвæццæгæн, къах равдисынмæ нæ хъавыд. Афтæ йын 
æнæрхъуыдыйæ рауад, лæппутæм хæллæггæнгæ, рагбонтæ 
мысгæйæ. 
Бæласы зæнджы бырау куы базилай æмæ уый фыдуындæй куы 
байгас уа, афтæ топдзæф ныффыдуынд кодта фадхъул. 
— Цæмæй дын фæцæф? — тæригъæдгæнæгау та бафарста Гукъ- 
УР- 
— Мидбæстон хæсты! — цыбыр дзуапп радта хилдасæг æмæ 
ныхас иннæрдæм фæзылдта.— Уемæ Хетъеты лæппутæй ничи ис? 
Уемæ сæ ничи ахуыр кæны? 
Лæппутæ Хетъеты коймæ æнæрвæссон худт бакодтой, стæй 
сæ иу загъта: 
— Хъуырес раджы ацыди мах скъолайæ. Сæ бинонтæ кæдæмдæр 
алыгъдысты. Хатъо нал ахуыр кæны. 
Лæппутæ ныххудтысты æмæ та сæ иу фæкодта: 
— Хатъо æгæр ахуыргонд дæр ма у кæрчытæ давынмæ! 
Хилдасæг йæ иу цæст ныцъцъынд кодта, афтæмæй хъуыста 
лæппуты ныхæстæм. 
— Кæд Хетъеты зоны, уæд бæлвырд уыцы лæг у! — скарста 
Гукъур. 
Сæхимæ куы ссыдысты, уæд дæр ма уыцы лæгыл хъуыдытæ 
кодта: «Йæ дарæс аивта, калм йæ хæрв аппарæгау, фæлæ уæддæр 
калм у! Искæд бон йæхион ссардзæн алчи дæр...» 
85 

еемететееФтееодФоееФОФеооФООДФФ 
Æртыккаг с æ р 
1. 
он уыд сойæсæрстау. Уæлдæф — хъарм æмæ рог. Бæс- 
тæ цъæх дардта. Сусхъæд бæласы быи аууоны къордгæйттæй лæу- 
уыдысты ныййарджытæ: скъоламæ æрцыдысты, сæ сывæллæттæ 
авд къласы каст кæй фесты, уый фæдыл æмбырдмæ. Уый фæстæ 
сæ скъолайы разамонæг Верæ акодта клубмæ. Сценæйы 
æмбæрзæнты мидæгæй скъоладзауты дзурын æмæ змæлын цыд. 
Ныййарджытæй сæм иутæ цымыдисæй кастысты æмбæрзæнты 
бынты. 
Уалынмæ сценæ байгом æмæ зал ныссыпп. Сырх хъуымацæй 
æмбæрзт стъолы фарсмæ бадтысты Хетæг æмæ Темысо. Верæ 
дзурын райдыдта, скъола чи куыд каст фæци, уый тыххæй: 
«Авд къласы тынг хорз каст фесты Дадаты Данел (Гукъур), 
Нодараты Ладинæ, Таматы .сидзæр хо æмæ æфсымæр Зæликкæ 
æмæ Геор,— загъта иннæты тыххæй дæр. Хетъеты Хатæхцыхъ- 
омæ куы æрхæццæ, уæд фæхъус. Йæ цæсгомыл фæбæрæг, 
зæрдæхъыггæнæг цыдæр зæгъынмæ кæй хъавыд.— Æнæуаг, фыд- 
дзых. Чиныг йæ къухмæ нæ исы, æгъдау халы. Йæ мад Нади 
лæппуйæн зонд бацамоныны бæсты йæ сæрыл рахæцы. 
Æртхъирæнтæ кæны ахуыргæнджытæм. Лæппу къласæй никæимæ 
фидауы. Скъолайæ раджы æппаринаг уыдис, фæлæ йын йæ фыд 
Мискайы сæр хъуыды кодтам. Уæхæдæг зонут Мискайы. Хъæу- 
бæсты сабырдæр адæймаг, хъазуатон колхозон — нæ куыройгæс. 
Уый тыххæй не ’ппæрстам Хатæхцыхъойы. Каст нæ фæци скъола, 
гæххæтт ын лæвæрд нæ цæуы! — мæстыхуызæй загъта Верæ. 
Нади уый айхъуыста, цы! Цæхæртæ та акалдта: 
— Уæ хæффындзхортæ мæ лæппуйы къахы иыхы аргъ дæр не 
сты! Кæм дæ, Хатæхцыхъо?! Цом! Мах ам ницы хъуыддаг ис! — 
ахæцыд йæ фыртыл æмæ феддæ сты. 
86 

Хетæг дæр æмæ Темысо дæр ныййарджыты æмбырды аив 
ныхæстæ ракодтой. Фæсивæды се ’вдисæндартимæ сценæйы рæихъ 
æрлæууын кодтой. Сæ бакаст ныййарджыты цæст рæвдыдта. 
Уæртæ Гукъур — бæгъæмсар, тымбылдзæсгом, цæхæрцæст лæппу, 
худæнбылæй кæсы йе ’вдисæндармæ. 
Ладинæйыл цыбыр сау ибкæ, урс кофтæ, сырх галстук. Сау 
дыууæ дзыккуйыл сырх лентытæ баст. Зæликкæйы цæсгом айчы 
урсау цæхæртæ калдта. Фæлмæн пух рустыл бахудгæйæ бæрæг 
дардтой дыууæ чысыл къуырфгонды. Йæ мыдхуыз 
сæрыхъуынтæ уымæн дæр аив быд сырх лентытимæ. Хæрзконд 
уæнгтыл дзæбæх фидыдтой урс кофтæ æмæ сатинæй ибкæ. 
Зæликкæ æмæ Георæн сæ фыд раджы амард. Уый фæстæ та сæ 
мад. Схъомыл сæ кодта фыдымад æмæ сæм ныр сценæмæ 
кæсгæйæ зæронд усы цæстытæ фырцинæй бауымæл сты. Ахуыр- 
гæнджытæн арфæтæ кодта: 
— Мæ уд уæ фæхъау фод! Хур мыл ракаст! Æгайтма мæ 
сидзæртæ дæр се ’мгæртты æмрæнхъ фидауынц! 
Скъолайы куысты фæдыл ныхасгонд куы фесты, уæд сценæйы 
æмбæрзæн иу кæронæй иннæмæ айтынг. Уалынмæ райхъуыст 
фæндырдзагъд. Байгом æмбæрзæн æмæ дзы фæндырæй цæгъдгæ 
разынд Зæликкæ. Фæссценæйæ къæрццæмдзæгъд стынг. 
Зæнгæйтты æмæ хæдбынты ронæлвæстæй фæзынд Гукъур. Къах- 
фындзтыл слæууыд. Пъолыл йæхи æрæппæрста, фестад. Цъилау 
ныззылд æмæ та ног — къахфындзтыл... Рахызтис Ладинæ. Къухтæ 
уæхсчыты æмвæз систа æмæ сиргæ ацыд. Йæ фæдыл Гукъур. 
Къæхтæ кæрæдзиуыл райс-байс акодта. Йæ мидбынаты гуыртт- 
гуыртт, æрхауд, фесхъиудта чызджы размæ. Естъа йын бацамыд- 
та. Хъуамæ, дам, дæ арæхстдзинад чызджы размæ æвдисай. Чызг 
уыцы æмхуызон лæгъз сиры. 
Фесты кафт, адæм сæмдзæгъд кодтой. Натка æмæ Нени 
фæрсæй-фæрстæм бадтысты. Арвы къулæй хуры цалх уыдоны 
цæсгæмттæм æртылд. 
Верæ фæндыр райста, аивæзта йæ æмæ мард дæр иæ фæлæу- 
уыдаид йæ цагъдмæ. Зæликкæ йæ кæстæр æфсымæр Георимæ ра- 
кафыдысты. Уыдоны кафт дæр æнæ аивдæр нæ уыд. Сæ уæнгты 
айст, Георы къахфындзтыл кафт дæр фæцыд адæмы зæрдæмæ. 
Хетæг æмæ Темысойы цæсгæмттыл иудадзыг худæнæнгас бадт 
сывæллæттæм кæсынæй. 
Фæлæ хур зæронд усыл ракаст. Йæ зæрдæмæ ныттылд йæ си- 
дзæрты цинæй: 
— Зæликкæ кæй къонамæ бафта, уым амонд раивылдзæн! — 
87 

йæ цæстытæ сæрфгæ дзырдта сæ фыдымад.— Мæ бындур, мæхи 
Гоги! Цæхæр у, цæхæр! 
— Уыдон Верæйы фæрцы афтæтæ арæхсынц! — æппæлыдысты 
сылгоймæгтæ. 
— Ногсагъд таламæ аразæн куы.уа, уæд къæдз нæ зайы,— 
загьта нæлгоймæгтæй чидæр. Верæмæ арæзт уыд йæ ныхас уымæн 
дæр. 
Кæфтыты æмæ зарджыты фæстæ та æмбæрзæн ахгæдтой. Адæм 
арф сулæфыдысты: сценæмæ цымыдисæй фæкастысты, сæ улæфт 
дæр нал хъуысти, афтæмæй. Уалынмæ та ног байгом æмбæрзæи. 
Уæртæ æрыгон бæхгæс æхсæвыгон быдыры бады арты фарсмæ. 
Æнхъæлмæ кæсы йе ’мбалы æрцыдмæ. Æххормаг бæхгæс æры- 
мысыд физонæг, бæгæны. Уыцы ролы хъазыд Геор æмæ йæ йæ 
фыдымад базыдта, сцин: «Уый мæхи Гоги у!» 
Фæзынд æм абырæг Хъырым. Адæм сæм æнцад кастысты, фæлæ 
абырæг бæхгæсы йæ быны куы скодта, йæ къухтæ йын куы баста, 
уæд базмæлыдысты. Зæронд ус сыстад йæ бынатæй, сценæмæ 
хæстæг бацыд æмæ лæдзæгæй æвзиды: 
— Суадз мын мæ Гогийы! Æнæуи дæр æфхæрд хъуаг нæу? 
Уæд æм Геор — бæхгæс дзуры абырæджы бынæй: 
— Нана, ма тæрс! Æцæгæй мæ нæ мары! Ай хъазгæйæ у! 
Адæм гуыбынхæлдтæ фесты худæгæй. Хетæг æмæ Темысо сæ 
цæссыгтæ сæрфтой. Зæликкæйы зæрдæ суынгæг йе ’фсымæрыл, 
худгæ-кæугæ каст сценæмæ. 
Хъазтизæр фæцис. Адæм къордгæйттæй цыдысты уынгты. Ус- 
тыты æхсæнæй ныхас райхъуыст: 
— Нæ сывæллæттæ нæхицæй фæзондджындæр сты. Мах та 
уыдоны кары цы зыдтам? 
Цалдæр нæлгоймаджы клубы дуармæ æрлæууыдысты Темысо 
æмæ Хетæгимæ. Иу лæг сыи афтæ: 
— Гъе ныр-ма кæсут, кæсут! Лмæйразмæ не скъолайы ис- 
куы ахæм хабæрттæ уыдис? Искуы нæм æмбырд дæр уыдис 
ныййарджытæн? Ныр Верæмæ кæсут? Куыд арæхсы сывæллæт- 
тимæ! 
— Ноджыдæр хуыздæр истытæ дæр æфтид сæ къухы,— загъта 
æндæр нæлгоймаг.— Фæлæ федтат Мискайы усы? Цы ’взаджы 
хаттæй дзуры, цы фырт ын хъомыл кæны... 
Ныхъхъуыстой нæлгоймæгтæ кæрæдзимæ Мискайы ус На- 
дийы коймæ. Темысо афтæ бакодта: 
— Æллæх-æллæх! Мæгуыр дæ бон, Миска, ды цы бинонтимæ 
фæцардтæ! 
88 

— Рагон æмбисондау, калм цы усæй фæтарст, ахæм у Мис- 
кайы ус Нади дæр! — хъыгзæрдæйæ загъта лæгтæй иу. 
— Цавæр таурæгъ у уый та? — бакаст æм иннæ. 
Æмæ уæд ахæм таурæгъ радзырдта Надимæ гæсгæ: 
— Иу лæгæн йæ ус амард æмæ дыккаг æрхаста. Дунейы налат 
æмæ æнæбасæттон ын разынд. Лæджы хъуырыхуынкъмæ скодта, 
йæ сæрæн дзы нал уыд. Сыхæгтæ дæр хъаст кодтой усæй, фæлæ 
сын лæг, мæ бон ын ницы у, зæгъгæ, дзырдта. Уæд ын сыхæгты 
устытæй иу афтæ зæгъы: «Дæ ус цъаймæ куы ацæуа, уæд æй уым 
ныппар». Лæг куынæуал фæрæзта, уæд ахæм хъуыдыйыл ныххæ- 
цыд, фæлæ куыд? Ус донмæ никуы цыд, лæг хаста дон. Иу бон 
лæг йæхи къуылых скодта, ус донмæ кæд ацæуид, зæгъгæ, фæлæ 
кæм? Иунæгæй йын нæ акуымдта уæддæр. Къæртатæ, дам, æз 
хæсдзынæн, ды дæр, дам, мемæ цом. Ацыдис лæг дæр усимæ. 
Цъайы был куы æрлæууыдысты, уæд æй лæг фесхуыста æмæ ус 
цъайы ныххауд. Цасдæры фæстæ иу лæппу йæ мады бæсты донмæ 
рацыд уыцы цъаймæ. Къæртайы систа дон. Разынд дзы дынджыр 
калм. Слæсыд къæртайæ æмæ лæппумæ дзуры: «Дæ цæрæнбон 
бирæ, лæппу! Фервæзын мæ кодтай уыцы усæй. Мæ уд мыи æрдуйæ 
нарæгдæр скодта. Ды куы нæ уыдаис, уæд мын æнæ амæлгæ нæ 
уыд. Дæ хорздзинад мæ рох нæ уыдзæн. Исты хорздзинад дæ 
куы бахъæуа, уæд мæм-иу фæзын,— загъта калм лæппуйæн æмæ 
алæсыд кæдæмдæр тæстытæгæнгæ, цыма усæн сбырынæй тарст». 
Лæгтæ афтæ зæрдиагæй хъуыстой æмбисондмæ, æмæ хъæрæй 
ныххудын;дæр нæ уагътой кæрæдзи. Иу иннæмæ сабыр, зæгъгæ, 
амыдта, амонæн æнгуылдз дзыхыл авæргæйæ. Лæг дарддæр код- 
та æмбисонд: 
— Цас рæстæг рацыдис, чи зоны, фæлæ иу æлдар бæстæтыл 
фехъусын кодта: «Мæ чызгыл калм стыхст. Чи мын фервæзын 
кæна мæ чызджы, уымæн æй ратдзынæн». Хабар лæппуйы хъус- 
тыл æрцыдис. Фæцыд æлдармæ æмæ уыны: чызг кæрты уырдыг 
лæууы, калм йæ астæуыл тыхт. Чызджы тæлфын нæ уагъта. Лæппу 
сæм бацыд æмæ калммæ дзуры: «Зæрдæ мын куы ’вæрдтай хорз 
бакæнынæй. Суадз чызджы, æз æй курын». Калм лæппумæ ба- 
каст: «Мæ ныхас иæ фæсайдзынæн»,— загъта æмæ та абырыд 
кæдæмдæр. Чызг фервæзт, фæлæ та бæстæ сфæдис, æидæр 
хъæздыг лæг хъусыи кодта адæмтыл: «Мæ чызгыл калм стыхст. 
Чи йæ фервæзын кæна, уымæн æй ратдзынæи!» Чызджы фыдæн 
лæппуйы бацамыдтой, калмы æвзагæй зоны, зæгъгæ. Фыд лæппуйы 
ссардта æмæ йæ аласта лæгъстæтæй сæхимæ, фервæзын кæн мæ 
чызджы æмæ дын æй дæттын, зæгъгæ. Лæппу та уыцы чызджы 
8? 

цурмæ дæр бацыд. Кæсы, æмæ калм чызджы астæуыл йæхи стых- 
та. Калм лæппуйы куы ауыдта, уæд æм сдзагъултæ кодта: «Иу 
хорздзинадыл йедтæмæ ныхас нæ уыдыстæм. Ма мæм æрбацу, 
фæхæцдзынæн дыл!» Уæд лæппу калммæ дзуры: «Ницуал дæ 
курын, æз дын æрмæст фехъусын кæнынмæ æрбацыдтæн. Уыцы 
ус цъайæ сбырыд æмæ дæу агуры». Усы коймæ калм фæтарст. 
Фæуагъта чызджы æмæ тæссæй цы фæци, чи зоны...» 
Лæгтæ фырдисæй джихтæ кодтой таурæгъыл. 
— Ахæм-ма дзы æрхъуыды чындæуа! 
— Хъæддых, къæйных сылгоймагæн цы барæн ссардтой!.. 
— Æмæ уæдæ Миска дæр Надийы цъайы ныппара? 
— Цъайæ фæстæмæ куы сбыра, уæд æй бынтон куыд бадо- 
ма? — ныххудтысты та лæгтæ. 
— Цъай цъай у, фæлæ мах бæстондæр хъæуы æркæсын 
хъæубæсты хабæрттæм. Уыцы æмбисонд махмæ дæр хауы. На- 
дийы фырт куы схъомыл уа, уæд цæуыл хæст уыдзæн уыцы гуы- 
мыдзайæ? Йæ мадæй фыддæр нæ уыдзæн? — сагъæсы ныхас за- 
гъта Темысо.— Сындзыл кæрдо нæ зайьь. 
— Нади æмæ йæ фыртмæ дæр хъуысынц ныхæстæ? Нæ сæм 
кастыстут æмбырды? Сохъырæн кæсæнцæстытæ цы ’ххуыс сты? 
— йæ къух ауыгъта иннæ.— Миска тæригъæд у! Исты хос сын 
скæнын хъæуы, Хатъо, кæрчыты мыггаг сыскъуындзæн. 
Ахæм ныхæстæ кæнгæ сæ хæдзæрттæм ахæлиу сты. 
2. 
Чиныджы цъар куыд афæлдæха, афтæ та аз дæр аивгъуыдта. 
Гукъур æмæ Ладинæ Дзæуджыхъæуы рабфычы иу курс каст фес- 
ты æмæ сæрды хъæумæ æрцыдысты Естъа æмæ Верæйы 
чындзæхсæвмæ. Чындзæхсæвæн хуымæтæджы бон не скодта. 
Зæххыл алы зайæгой цъæх дардта. Алыхуызон мæргътæ æрдзы 
рæсугъддзинадыл сæ зарджыты зæлтæ æфтыдтой. 
Сыхбæсты адæм Естъайы кæрты базмæлыдысты. Лæг-æфсинтæ 
уæлдай æнæвдæлон уыдысты, кæрты зилдухæнтæ кодтой. Хæдза- 
ры чъылдыммæ егъау æгты бын фæздæг скалд. 
Чындзхæсджытæ сæ бæлццон дарæсты иугай-дыгай зынын бай- 
дыдтой. Даст цæсгæмттæ бухархудты бын худæндзаст зындысты. 
Цухъаты, æвзистарæзт рæттæй, бæрцыты æрттывдæй кæрт 
сбæрæгбонхуыз. Хæмæт хуымæтæг дарæсы кæрты уагмæ каст. 
Асæго, мæхæдæг цæуын Естъайæн чындзхæссæг, зæгъгæ, йæ 
бæлццон дарæсы уыд. 
90 

Уатæй райхъуыст фæндырдзагъд, кафæг лæппуйы гуыртт- 
гуыртт. Къухылхæцæг Гадæццо сбалц кодта адæмы æмæ чындз- 
хонтæ араст сты. Фæссихор æрцæйкодтой сæ чындзы. Уынгтæ 
адæмæй байдзаг сты. Верæйы разгæмтты куы ’рцæйкодтой, уæд 
къаннæг лæппутæ чындзхæсджыты разæй сæ уисын бæхтыл дугъ 
рауагътой. Чысыл чызджытæ чындзы фæдыл цыдысты, радыгай 
къабайы фæдджийыл хæцгæ. Устытæ кулдуæрттæй кастысты. 
— Цы дзæбæх фидауы Верæ! — дзырдтой иутæ. 
— Верæ — хæдзары цæттæ æфсин! — афтæ дæр дзырдтой. 
Надийæн йæ цæст уый зæгъын нæ бауарзта: адæмы æмрæнхъ 
никуы уыд йе ’взаг, æмæ та йæ дзыхæй рацъыгъгъуытт кодтой йæ 
хъуына зонды бынтæ. 
— Дæлæмæ дæр, уæлæмæ дæр — Естъайы,— фæтыхджындæр 
ма йæ кодта,— къуыдайраджы ус! — тæнæг резинæ аивæзæгау та 
йæ былтæ ныттынг сты. 
Нæлхæйыл уазал дон нæ хæцы. Сызгъæрин фаджысыл дæр 
æрттивы. Верæ æмæ Естъайыл дæр фыддзыхты фыдныхæстæ нæ 
иыхæстысты. 
— Фарн фæцæуы, фарн! — хъæлæсыдзаг гом кулдуарыл чын- 
дзимæ баивылдысты дзыллæтæ Естъайы кæртмæ зард, фæндыр- 
дзагъдимæ. Кæрты даргъ фынгты фарсмæ бадты адæм уырдыг 
слæууыдысты. 
— Амондджын къах æрбавæрæд, амондджын! — дзуапп 
лæвæрдтой лæгтæ. 
Алчи дæр йæхимæ гæсгæ арфæтæ кодта. 
Дыууæйæ саргъыбæхтыл æрлæууыдысты кауы рæбын. Топ- 
пытæй гæрæхтæ систой, æмæ хус гилдзытыл гыццыл лæппутæ 
кæрæдзи хъустæ æууæрстой. 
Раджы-иу тохына æхстой чындзæхсæвы. Иу фæгæрах кодта 
æмæ тохынайы агуыридур згъæлæнтæй æркалд кæрты адæмыл. 
Кæцæй та фæзындысты Тъохы фырттæ Хъуырес æмæ Хатъо? 
Надийы ардыд уыдаиккой, æндæр цы. Кауы рæбын æнæрвæссонæй 
кастысты адæммæ. Тъохы бинонтæ Таджыхъæуы рагæй нал цар- 
дысты, фæлæ-иу Тъох йæ фырт Хъуыресы æрæрвыста хабæрттæ 
базонынмæ. Нади йын — фысым, Хатъо — æмбал. Разил-базил- 
иу акодта Хъуырес хъæуы уынгты æмæ та-иу мæйгæйттæ нал 
фæзынд. Ныр сæ раздæры æххуырст Естъайы чындзæхсæвы 
адæммæ кастысты, æмæ сын хъæубæсты цин сæ тъæнгтæ цагъта. 
Хъуырсс Гукъурыл былысчъил кодта: 
— Не ’ххуырстæн хорз лæггад кæныс. Ды дæр æххуырст дæ!.. 
Гукъур сæм хæстæг бацыд, æлгъагæй сæм бакаст: 
П 

— Сымах та стут, стуры фарсæй цы гæбы раппарынц, ахæмтæ. 
Æнæсæртæй рахил-бахил кæнут. 
Хатъо дур систа: 
— Естъайы тохына æз дурæй дæр акъуырдзынæн! — фехста 
ДУР- 
Тохынайыл не суад, фæлæ æмбæрзæн дуры къæрттытæ æрызгъ- 
æлдысты. Ладинæйыл дæр дзы чысыл къæртт æрхауд æмæ Хатъ- 
омæ зул бакаст. Хатъо йæм йæ цæст фæныкъуылдта æмæ йын 
æнæгъдау загъта. Гукъур æй фехъуыста. Бауад Хатъомæ, йæ риуыл 
ын фæхæцыд, каумæ йæ балхъывта. Хъуырес багæпп кодта æмæ 
Гукъуры дыууæйæ æрбырстой. ^ 
Лæппуты хыл Асæго ауыдта. Бауад æмæ Хъуырес æмæ Хатъойы 
се ’фцæгготтæй систа: 
— Цы Хуыцау уыл рахаттис? Уæ фыдæлты гуымыдза зондыл 
куы ныххæцыдыстут?! 
— Суадз! Ницы дæ хъуыддаг ис! — кæуæгау скодта Ха- 
тъо. 
— Кæм цæрут ныртæккæ? — сабырæй сæ бафарста Асæго. 
— Уый дæ хъуыддаг нæу! — сдзагъултæ йæм кодта Хъуы- 
рес. 
— Уæдæ-иу Тъохæн «Джызæлы гауарда» зæгъ, кæд афтæ у, 
уæд! — суагъта лæппуты Асæго. Фынджы бадтмæ куы баздæхт, 
уæд адæмæн афтæ зæгъьк — Тъох йæхæдæг циу, уый у, фæлæ 
лæппуты та цæмæн ардауы? Скъола цæмæн ныууагътой? 
Симон Асæгойырдæм разылд æмæ йын хъæлдзæгæй афтæ: 
— Асæго, какон сындзыл фæткъуы никуы æрзадис. Дæ сæр цы 
риссын кæныс? Тъох æмæ Надийы куырдадзы æхсыст цæуынц сæ 
цот дæр. 
Арахъ бадты адæмыл æнæ фæзынгæ кæд вæййы? Змæлын, гуыв- 
гуыв байдыдтой иутæ. Датъе Тъохы коймæ йæ сæрыл рахæ- 
цыд: 
— Хетъеты Тъохы кой чи кæны, уый мадыл мæ бæ-æх..! — йæ 
сæт æруагъта. 
Бадты хистæр Хæмæтмæ фæдзырдта. Уырдыг сыстадис. Мæсты 
хъæлæсыуагæй адæммæ аздæхт: 
— Чындзæхсæвы бадæм! Хистæрæн мæ сбадын кодтат æмæ æз 
ам бындзытæ сурæг нæ дæн! Фынджы уагæн дзуапп дæттын. Йæхи 
æнæгъдауæй чи ’вдисы, нæ фыдæлты æгъдæуттæ нын чи халы, 
уыдон ныртæккæ ам куыд нал уой, афтæ! Сыстын кæнут Датъейы! 
— фæдзырдта хистæр Хæмæт æмæ Гадæццомæ.— Кæртæй йæ 
феддæ кæнут! — йæ лæдзæджы астæуыл хæцыд, йæ къæдз хæрдмæ, 
П 

афтæмæй дзы ныртхъирæнтæ кодта.— Естъайы чындзæхсæвæй 
хъазинаг чи аразы, уымæн акæрты бынат нæй! 
Гадæццойæн цы февналын хъуыдис Датъемæ? Схæцыд ыл æмæ 
йæ кулдуары æдде фæкодта. Йæхи ма раххе-баххе кодта, фæлæ 
йæм Хæмæт æмæ Асæго дæр куы ныккастысты, уæд Датъейы 
уæигты хъару асаст. Йæ зæрдæ йæхимæ кæмæн æхсайдта, йæхицæн 
атæрынæй чи тарсти, уыдон дæр уый фæстæ аивæй сæхæдæг 
кæртæй лидзæг фесты. Фынджы бадт йæ уагыл цыд кæронмæ. 
Кæрты хъазт йæ тынгыл уыд. Фæсивæды цин, кафт æмæ фæндыр- 
дзагъд хистæрты зæрдæтæм хъарыд, худæндзастæй кæстæртæм 
кастысты. 
Кафты рад Гукъурмæ æрхаудис æмæ Ладииæимæ ракафыдыс- 
ты. Ладинæйы уындæй хъазты фæз сфидыдта. Дыууæ сау дзык- 
куйы фæсонтыл науласæн бæндæнтау. Уæхсчытыл цыллæ хиконд 
урс касинкæ. Ныхы сæрмæ сау дзыккуты дихы хахх урс дардта. 
Чысыл хъуссæджытæ. Фындзы фæлмæн рæсугъд рагъ, зына-нæзы- 
на дæргъæлвæс ирд уадултæ сæхимæ здæхтой лæппуты цæстытæ. 
Тæнæг цыбырдыс цъæх кофтæ, тар дæргъæнцъылдтимæ клеш ибкæ 
рæсугъд фидыдтой Ладинæйыл. Цæнгтæ уæлæмæ сисгæйæ сиргæ 
куы ацыд, уæд цыма ныртæккæ стæхдзæн, афтæ зыиди. 
Гукъур кафынмæ хорз арæхст. Йæ сæрак хæдбынтæ æмæ 
зæнгæйтты, ронæлвæст хæдоны йæ фæзылд адæмы зæрдæтæ 
йæхимæ здæхта. Лæппутæ тæрс фæйнæгыл иал ауæрстой 
æмдзæгъдгæнæн лæдзджытæй. 
Къæрццæмдзæгъд æмæ фæндырдзагъдмæ Гукъуры уæигтæ 
сæхиуыл нал бацауæрстой. Æппæтæй рæсугъддæр ыл фидыдта 
къахфындзтыл æмраст слæууын, уæхсчытыл хæрдмæ схæцгæйæ 
чызгмæ бакæсын. Кастысты хистæртæ фынгты уæлхъусæй, кас- 
тысты сылгоймæгтæ къæсæртæй. 
Асæго Гукъуры чысылæй фæстæмæ дæр бирæ уарзта йæ 
сæрæны тыххæй. Фæстагмæ йæ зæрдæйы æвзæрын байдыдта 
бæллиц: «Фырт мын нæй, фæлæ Гукъур мæ сиахс...» Райдианты- 
иу уыцы хъуыдыйæ æфсæрмыйау фæци, фæлæ куыдфæстæмæ 
Ладинæйæн æндæр амонд аккаг нал кодта. Нени дæр æмбæрста 
йæ мойы фæндон æмæ йын æхсызгон уыдис. Рабфачы дæр иу 
партæйыл бадтысты æмæ Ладинæмæ лæппутæй дзæгъæл сныхас 
иичи уæндыд. 
Нени æмæ Натка дæр кастысты сæ чызг æмæ лæппумæ. Сæ 
аив кафтæй ныббуц сты мадæлтæ. Кæд дзургæ ницы скодтой, 
уæддæр сæ зæрдæты кæмдæр æвзæрдис фæндон-бæллиц: «Гукъ- 
ур æмæ Ладинæ — агургæ æмæ æнæаргæ къай!» 
?3 

3. 
Хус аз скодта æмæ кæрдæг не ’рзад. Йæ фæззæджы цы сбур 
уыдаид? Æнæмит саузымы зæххы уæлцъар ныддæвдæг. Царды 
мадзæлттæ скуынæг сты. Хор æмæ холлаг стæмæй-стæмдæр код- 
той. Таджыхъæу рынчын лæгау ныхъхъуыста йæхимæ. Сабитæ 
скъаппытæ æмæ арынгтæм сæ каст скодтой. Кæрдзыны ад се 
’взагæй фæцух. Холлагхъуаг стуртæ кæвдæсы уистæ цыбæл сдæрд 
кодтой. Сæ тæнтæ фæтæбæкк сты. Бæх дæр, гал дæр ифтындзынæн 
нал бæззыдысты. Нал уыд суг пецы бавæрынæн. Уазал æмæ стонг 
Таджыхъæуыл æрхъула сты. 
Гукъур æмæ Ладинæйæн рабфак фæуынмæ куывдæн снывонд 
кодтой фæйнæ роды. Сгалтæ сты, фæлæ сæ уæй кæныи бахъуыд. 
Естъайæи дæр йæ дыгæрдыг зымæгон йæ хæссыны аргъ нæ уыд. 
Хæмæты не ’вдæлд. Асæго æмæ Естъа æртæ стуры Дзæуджыхъæ- 
умæ сæ разæй атардтой уæймæ. 
Саузымы уымæл цъæх мигъ зæххыл æигом бадт. Райсомæй ма 
талынг уыдис, афтæ Асæго æмæ Естъа хъæугæрон фесты. Сæ 
разæй æртæ стуры. Сæ хæринæгтæ æмæ æндæр уæзæгтæ галты 
сыкъатыл бабастой. Æнæмит кæлæх фæндагыл æртæ стуры 
кæрæдзимæ сæрбостæй бастæй зыитæй цыдысты размæ; быры- 
дысты сæ къæхтæ, кæлæгау кодтой салд къуыбæрттыл. 
Цъæх мигъæй стуртыл дæр æмæ сæхиуыл дæр сæлф сбадт æмæ 
урс дардтой. Естъа æмæ Асæгойы фысдзармæй худты хъуынтæ 
салфæй æрзæбултæ сты, афтæмæй сæумæцъæхыл фосы базары къулмæ 
хæстæг, даргъ æфсæи хæтæлыл стурты сæрбостæй æрбастой. 
Асæгойæн йæ сауарæзт стыр хъама йæ фарсыл баст. Естъайы 
фарсыл та, хъамайæ къаддæр уыдаид, ахæм уисæхсæдæн кард 
хæлынæй кæрддзæмы. Хъуыстой, базары сайæг æмæ давæг-къин- 
то дæр кæй æмбæлы уæйгæнджытыл, æмæ æдзынæг каст кодтой 
адæммæ. 
Уæййаг фос æфсæйнаг даргъ хæтæлыл бастæй рæнхъ лæууы- 
дысты. Æлхæнджытæ фосмæ ракæс-бакæс кодтой, фарстой 
аргъæй. Уæйгæнæг дæр нæ уыд, æлхæнгæ дæр чи ницы кодта, 
ахæмтæ дæр дзы уыди, фæлæ сæхицæй æхсæны лæгтæ сарæзтой 
уæйгæнæгæй æлхæнæджы астæу. Уыцы æхсæны лæгты базары 
æвзагæй хуыдтой макълертæ. Уæйгæнæгимæ дзырдтой — разы 
йæ кодтой стур асламдæр аргъыл раттынмæ. Æлхæнæджы та 
уыриын кодтой, уæййаг стурæн фылдæр раттæн дæр кæй ис. 
Уæйгæнæджы аргъæй æлхæнæджы аргъ цас фылдæр уыдаид, уый 
та — макълеры дзыпмæ... 
94 

Иу къуылых лæг йæхи æлхæнæг скодта Естъайы дыгæрдыг. 
Йæ рахиз къух стурæн куы йе рагъыл æрæвæры, куы бæрзæйыл. 
Кæсгæ та иудадзыг Естъамæ кодта. 
— Хорз хъугаг у, хорз! Амæн æнæ æлхæнгæ нæй,— загъта 
æмæ та-иу Естъайы цæстытæм ныккаст. 
Иннæ æлхæндхшты фæрсын дæр нал уагъта хъуджы аргъæй, 
æлхæд у, зæгъгæ. Æлхæнæгæн йæ галиу къухыл рæмбыныкъæ- 
дзы онг уыдис фысдзармæй арф æрмкъух: къухы хъул армы 
мидæгæй тасгæ нæ кодта. Галиу цонг æхсырфау къæдзæй хаста. 
Галиу къахыл æрлæугæйæ-иу ын цыма уæраджы онг зæххы абы- 
рыд, афтæ къуылых цыд. Худæгау бакодта Естъамæ, хæстæгдæр 
æм балæууыд æмæ йæ афарста: 
— Бафæрсын аипп ма уæд, кæцон стут? 
Естъайæн фæхъыг: 
— Едау фæуай!.. Кæцæй мын æнхъæл дæ? Ацы Ирыстоны 
дзыхъæй дæн. Дæу стур æлхæнын хъæуы, æви мæ цы рафæрс- 
бафæрс кæныс? Балхæн, кæд æлхæныс, уæд! 
Къуылых æлхæнæг Естъайы йæ хъæлæсы уагæй бæлвырддæр 
базыдта: «Æнæмæнг ай у — Тъохы æххуырст фыййау!» Цух æй 
нал суагъта æмæ йын афтæ зæгъы: 
— Æхца мæм фаг нæй мæ дзыппы. Нæхимæ мын сты. Райхал 
дæ хъуг. Ралас æй æмæ дын æхца нæхимæ ратдзынæн. 
— Ацу, рахæсс æхца ардæм æмæ дæ хъуг аласдзынæ. Мæи 
горæты рацу-бацумæ не ’вдæлы,— ауыгъта йыл Естъа йæ къух 
æмæ иннæрдæм азылд. 
Къуылых æлхæнæг уæддæр цух нæ уагъта Естъайы. 
Æлхæнджытæй дзуапп лæвæрдта, ацы хъуг æлхæд у, зæгъгæ, æмæ- 
иу уыдон дæр дарддæр ацыдысты. 
Асæго уæдмæ ауæй кодта Хæмæты гал æмæ æхца нымадта. 
Нымад сæ куы фæцис, уæд æлхæнæгимæ кæрæдзи къухтæ райс- 
той. Асæго йын, хайыр дын уæд, загъта. Æхца хæлафы дзыппы 
ауагъта æмæ галы фæстæ кæсгæ баззад: «Гукъуры куывдæн ны- 
вонд!» — зын ын уыдис йæ ауæй. 
Уæдмæ та Асæгойы æндæр æлхæнæг афарста иннæ галæй. Ба- 
фидыдтой, къухтæ та райстой уыцы æлхæнæгимæ. Æхца райста, 
банымадта сæ æмæ сæ иннæ дзыппы сæвæрдта. Йæхинымæр ма 
загъта Асæго: «Хатырæй фæуæд, Ладинæ æмæ Гукъур, уæ ны- 
вонд галтæ уæй кæй æрцыдысты, уый тыххæй. Цæргæ кæнут, каст 
фæут, æндæр та кæд самал кæниккам кусæрттæгтæ». 
Асæго æхца куы нымадта, уæд дзы къуылых æлхæнæг йæ 
95 

цæстытæ нал иста. Æхцатæм цыдæр цыбæл каст кодта. Естъайы 
афарста: 
— Уый де ’мбал у? 
— Цæй, цы мæ рафæрс-бафæрс кæныс? Балхæн, кæд æлхæныс, 
уæд! Кæннод иуварс айс дæхи, — ссонæгау æй акодта Естъа. 
Къуылых лæг фæзæрдиагхуыз æмæ Естъайы хъуджы сæрбос 
халынмæ фæци: 
— Цæй, цом! Ралас, æз дын уæлдайджынтæй бафиддзынæи 
нæхимæ. 
Асæго йæ базайрæгтæй схицæн. Уæдмæ зымæгон хур дæр арвæй 
йæ тымбыл фæлурс цæсгом æрдардта. Асæго йæ худ систа, сал- 
фы тайæнты уымæл ныццагъта. Æркодта худ йæ сæрыл. Голлаг 
æмæ бæрз лæдзæг йæ дæлармы, афтæмæй йæ къухты æрмттæй 
йæ уæлæдарæсыл хъæмп æмæ зыгуымы муртæ сæрфгæ хæстæгдæр 
бацыд Естъамæ. 
— Цæуыл у уæ ныхас, хорз лæг? — афарста æлхæнæджы Асæ- 
го. 
— Мæ дзыппы ныртæккæ фаг æхца нæй. Ацы дзæбæх лæппуйæн 
зæгъын, цом нæхимæ æмæ дын уым ратдзынæн æхца, — загъта 
æлхæнæг. 
Асæго ахъуыды кодта, ахæм хабæрттæ дæр кæй æрцæуы: « Акæ- 
нынц базарæй афтæ æфсонæй æмæ сæ къæрныхты бадæнмæ ба- 
сайынц. Уым сын се ’хца ассивынц, æмæ ма кæд æгас баззайай, 
уæд дæ худ цинæй хæрдмæ æппар...» 
Ныккаст Асæго æлхæнæгмæ. Хинымæры йыл дызæрдыг кодта: 
«Чи дæ? Цы дæ? Кæд ахæм къинтотæй дæ?» Фæлæ æлхæнæджы 
гуырыкондмæ куы бакаст, уæд йæхиуыл фæхудт Асæго: «Амæн 
йæ къинтодзинад дæр ницы æмæ йæхæдæг дæр. Цæмæй тæрсæм?» 
Æлхæнæг уыд мæллæг, къæсхуыр, гуыбырфындз. Йæ сæрыл 
дæрдджын бухайраг худ. Бæрæг уыдис, худ йæхиуыл хуыд кæй 
иæ уыди кæддæр: даст сæрыл бæрзæймæ уæгъдæй æрхæццæ йæ 
фæстаг хайы фæлгуыры кæрон. Æлхæнæджы цæстыты бафип- 
пайдта Асæго, раст æмæ æргомзæрдæ лæджы кæстытæ кæй нæ 
кодтой: зæрдæйы ирддзинад сыл нæ зынд, арæх сæ ныкъуылдта 
дзургæйæ. Йæ рахиз цæсты бын-иу рус сынцъылд. Йæ кæрцы 
цъар — тынæй, æнæ рон. Сæрак зæнгæйттæ кусæн батинкæтимæ 
йæ къæхтыл. Йæ галиу къахыл-иу куы ’рлæууыд, уæд афтæ тынг 
цудыдта, æмæ-иу кæрцы фæдджийы зæххыл æндзæвынмæ бирæ 
нал хъуыд. Галиу къух фарсыл ныхæстау æнгом къæдзæй, 
æнæзмæлгæ дардта. Асæго йын фæтæригъæд кодта: «Кæд мæ- 
гуыр лæг у æмæ йæ тыхстæй æлхæны хъуг. Иутæ æмæ дыууæтæ 
% 

куы нæ ис бирæсывæллонджынтæй, бонты фыдох чи ’взары, 
ахæмтæ». 
— Дард цæрыс, хорз лæг? — афарста йæ Асæго. Рахæцыд хъу- 
джы бæттæныл. 
— Афтæ хæстæг дæр нæ цæрын, цы уæ сайон,— дзуапп ын 
радта æлхæнæг. 
— Уæдæ нæ разæй згьор! — сæрæй йын размæ ацамыдта Асæ- 
го.— Кæд дæ æййафæм, уæд. 
Къуылых æлхæнæг куыддæр гæпп-санчъех иуварсмæ акодта. 
Асæгойы ныхасмæ зыхъырдзыхæй ракаст, йæ рахиз рус 
сæнцъулгæйæ, стæй атырныдта размæ. 
Асæго хъуг йæ фæдыл акодта. Естъа хъуджы фæстæ цыд. Афтæ 
æнæдзургæ дзæвгар фæцыдысты цалдæр цæхгæрмæ уынгыл 
фæзилгæйæ горæты хуссар кæронырдæм. Иу рæстæг Асæго Естъ- 
амæ фæстæрдæм ракаст: «Кæдæм нæ кæны? Кæрон ын куынæуал 
ис!» 
Естъа уæд адзырдта къуылых лæгмæ: 
— Едау фæуай, кæд горæты кæрон хус æрхы нæ цæрыс? 
Афонмæ мын ауæй уыдаид базары! Мæ хъуг горæтæн равдисынмæ 
не сластон. 
Къуылых лæг фæстæрдæм фæкæсæгау кодта æмæ къухæй аца- 
мыдта, уæртæ хæстæг у, зæгъгæ. 
Уынг бынтон кæройнаг нæ уыд. Цы хуындис уыиджы иом, чи 
ма йæ хъуыды кæны, стæй Асæго æмæ Естъайы уыдæттæм 
кæсынмæ не ’вдæлди. Хæдзары номыр æмæ уынджы ном къулыл 
дамгъæгай бакæсын хъуыд æрлæугæйæ, сæ бон фылдæр нæ баци 
ликбезы. 
Агуыридурæй амад хæдзæртты рæнхъыл иу ныллæг хæдзар. 
Уынджырдæм ын цыппар рудзынджы. Фæйнæгæй кулдуар дурын 
тарвазтыл. Кулдуары рахизфарсыл къæлиткæйы чысыл дуар. 
Къуылых лæг къæлиткæйыл бахæцыд. Асæгоитæм къухæй аца- 
мыдта, ам чысыл банхъæлмæ кæсут, зæгъгæ, æмæ кæртмæ 6а- 
ивгъуыдта. Иу-цалдæр минуты лæууыдысты, æнхъæлмæ кастыс- 
ты хæдзары хицауы рацæуынмæ. Хъæумæ сæ фæстæмæ цæуын 
хъуыд фистæгæй. Цы фæци, æддæмæ куынæуал зыны, зæгъгæ, 
Асæго кулдуары хуынкъæй мидæмæ бакаст. Йæ зæрдæ ныссæххæтт 
кодта Асæгойæн. Йæ цæстытыл нæ баууæндыд. Æрцъынд сæ кодта 
æмæ иог бакаст кæртмæ. Естъайы дæр бакæсын кодта хуынкъæй. 
7 Ладинæ 
97 

— Уыцы хæйрæг уым кæцæй февзæрд? — разылд Естъа Ас- 
æгомæ. 
— Естъа, ам цыдæр ис! Мискайы ус Нади ам хуымæтæджы 
нæй. Стæй нæ ардæм чи ’рбакодта, уый йæхæдæг чи у? Цы бавæййы 
Надийæн? Мидæмæ нæ куы нæ уадзой, уæддæр сæм æнæ ба- 
цæугæ нæй. Нади ацы кæрты цы кусы, уый æнæ базонгæ ардыгæй 
нæ ацæудзынæн,— скарста Асæго. Хъама иуæрдыгæй йæ фарсыл 
зæбулбаст уыд æмæ йæ разырдæм роныл æрбабырын кодта.— 
Ам цыдæр ис, Естъа, дæ кард цæттæ дар! Ацы къуылых махæн 
цыдæр аразынвæнд кæны, фæлæ мидæгæй чи ис, уый базоныи 
хъæуы. 
Уалынмæ къуылых æлхæнæг къæлиткæйæ ракаст æмæ кул- 
дуар гом кæныныл фæци, мидæмæ рацæут, зæгъгæ. Асæго йæ йе 
тæрттæй ацахста. Рахæцыд ыл уынджырдæм æмæ йæ къулмæ 
балхъывта: 
— Сыпп дæр ма скæн! Чи цæры ацы кæрты, уый зæгъ! 
Къуылых йæ цъæх цæстытæ ныззынг кодта Асæгомæ. Уынджы 
цæуджытæй сæм чидæртæ бакаст, фæлæ сæм хъус тынг ничи 
æрдардта. 
Естъа хъуг бæласыл абаста æмæ сæм уый дæр æнгом балæу- 
уыд, цæуджытæ цæмæй хыл ма бамбарой. Йæ уæрагæй йын йæ 
гуыбын балхъывта Естъа: 
— Фæстæрдыгæй дын дæ хъихъ аирвæзыи кæндзынæн! Хъуг 
æлхæныс æви нæ? Ай фырхин æмæ кæлæнтæй чи ныццæнкуылтæ, 
ахæм у,— бакаст Естъа Асæгомæ. 
Асæго лæджы балхъывта: 
— Зæгъ, Нади ам цы кусы? 
— Ай Тъохы хæдзар у!..— дзуапп радта æлхæнæг. 
Асæго æмæ Естъа кæрæдзимæ бакастысты. Æмбарын байдыд- 
той хабарæн йæ райдайæн, ома, кæд Тъох ам цæры, уæд Нади 
Тъохы хæзгул у æмæ... 
— Ды цы бавæййыс Тъохæи? — бафарста та Асæго къуылыхы. 
— Ницы. Зонгæтæ стæм. 
— Цæмæ нæ æрсайдтай ардæм? — галиу къухæй бауыгъта Асæго 
къуылыхы. 
— Тъох мын фæдзæхста. Таджыхъæуккæгтæй кæуыл сæмбæлай, 
уый дам мæм-иу æркæн. 
— Æмæ цæмæй зоныс, æз æмæ ме ’мбал кæцон стæм, уый? 
— Дæу нæ зонын, Естъайы зонын,— дзуапп радта къуылых. 
— Цæмæй зоныс Естъайы? 
— Тъохы фыййау уыд æмæ уымæй. 
% 

— Æмæ Естъа уæтæрæй хъæумæ куы никуы цыд, уæд æй кæм 
базыдтай? 
Уыцы фарстæн дзуапп нал радта къуылых. Бамбæрстой Естъа 
æмæ Асæго, Тъохы хæдзармæ сæ кæй æрбасайдта, фæлæ чи у 
йæхæдæг, стæй сæ уæйгæнинаг стуримæ цæмæн æркодта? 
— Ды хъуг æлхæныс æви не ’лхæныс? — бауырдыг æм Естъа. 
— Не ’лхæнын,— зæхмæ ныккаст къуылых. 
— Уæдæ нæ цæмæн бакъуылымпы кодтай, нæ хъуг нын уæй 
кæнын цæуылнæ бауагътай? 
— Æфсонæй уын бакодтон. Æнæ стурæй уæ цы ’фсонæн æркод- 
таин? — басаст лæг. 
Естъа ныккастис лæгмæ. Йæ цъæхдзаст æмæ йæ гуыбыр цыргъ 
фындзæй йæ зонын-æмбарын байдыдта: «Тъохы уæтæры йæ 
цалдæр хатты федтон бандæйы сæрдар Сафаримæ. Тъох дæр-иу 
æнафонмæ уæтæры семæ ныхæстæ кодта. Цытæ дзырдтой æмæ 
гъа...» 
— Ай Сафары бандиттæй куы дæ æмæ дæ нырма ныр куы 
’рхъуыды кодтон. Тъохы фос давгæйæ мæ уæтæры тарвазыл чи 
бабаста, уыдонæй куы дæ!... — йæ сæры тенка йын армытъæпæнæй 
æрцавта Естъа æмæ лæг йæ уæрджытыл æрдыдагъ. 
— Тъохимæ ма мидæгæй чи ис, уый зæгъ, кæннод Хæмæты 
галтæ куы давтай æхсæвы, уæд дын дæ агъд æмæ цонг цы хъамайæ 
фæцæф кодтон, уыцы хъама дын дæ артæнты бацæвдзынæн! — 
хъамайы сæрыл æрхæцыд Асæго. 
Базыдта къуылыхы Асæго. Сафары бандæйы уæнгтæ сæ зама- 
ны ахст æрцыдысты, фæлæ Сафар йæхæдæг æмæ къуылых бан- 
дит Тъохы хæдзары сæхи æмбæхстой. 
Естъайы цæфæй мæллæг къулых лæгæн йæ цæссыг акалд æмæ 
уынгæг хъæлæсæй сдзырдта: 
— Сафар дæр мидæгæй ис. Суадзут мæ! Уæ хъуг дæр уæхи 
уæд, йæ аргъ дæр уын дæттын. Бахатыр мын кæнут. 
Уыцы быцæу кæнгæйæ сæ сыхæгтæй чидæр бахъуыды кодта 
æмæ милицæмæ сдзырдта: «Мæ сыхаджы мын дыууæ лæджы 
марынц. Фæзынут!» 
Цалынмæ милицæ зындысты, уæдмæ хъуджы аргъ йæ ронæй 
сласта къуылых, æмæ сæ Естъа йæ дзыппы нывæрдта. Уалынмæ 
æртæ милиционеры æрбахæццæ сты дамбацатимæ. 
— Уæ къухтæ хæрдмæ сдарут! — фæхъæр сыл кодтой.— Ахст 
стут! 
Къуылых йæ къухтæ сдардта. Асæго милиционермæ бахудт. 
— Кæмæн æмбæлы, уый сæ сдардта. Æз сæ никуыма схъил 
99 

кодтон... Бамбарут хъуыддаг... Мидæгæй чи ис, уыдоны дæр 
æддæмæ ракæнут! Не ’ппæты дæр уæлдæр хицаумæ куы нæ акæ- 
нат, уæд уæхицæн уæ къухтæ хъилгæнгæ æрцæудзысты уæ хи- 
цауы размæ! — хъæддыхæй загъта Асæго милициоиертæн. 
Дыууæ милиционеры хæдзармæ бабырстой. Сафар-ма дамба- 
цайæ цыдæртæ хъавыдис, фæлæ милиционерты фендæй йæ хъару 
асаст æмæ даргъ, мæллæг лæг уадзыгау хæдзары бандоныл æрбадт. 
Дамбаца пъолмæ æрхауд. Милиционертæ дамбаца куы федтой, 
уæд фæзæрдиагдæр сты. Систа йæ сæ иу. Рахæцыдысты Сафа- 
рыл, Тъохыл, Надийыл дæр. Хæдзары дуæрттæ сæхгæдтой. 
Дæгъæлтæ милицæ сæхимæ райстой æмæ сæ æхсæзæй дæр æд 
хъуг акодтой милицæйы хайадмæ. 
Зымæгон бон скаст æмæ æркаст у æрмæст. Хур мигъты ’хсæн 
атад. Уымæл мигъ цъæх фæздæгау зæххы ныллæджытæ æмæ 
къуырфытæ агуырдта. Сафар дæр йæ царды фæстаг бонты афтæ 
агуырдта арфдæр æмбæхсæнтæ. Цæф сырд йæ сæр æфснайыиы 
куыст фæкæны. Æрцыд йæ кæрон Сафарæн. Калм йæ сæрæй мартæ 
вæййы бæргæ, фæлæ Сафар кæфау йæ къæдзилæй хæцыд. Йæ 
сæр хорз æфснайдта æмæ йæ къорды быныл баззад. Йæ бандæйæ 
ма иунæг лæг цæнкуылтæй аирвæзт, уæддæр æй æнцæд нæ уагъта 
йæхи сæр бахъахъæныны охыл. Адæмы ныхмæ хæцæн нæй. Асæ- 
го æмæ Естъайы фæрцы кæрон æрцыдис, Таджыхъæуы хъæдты 
бирæ рæстæг адæмæн знаггады куыст чи фæкодта, уыцы бандæйæн. 
Къуылых æлхæнæг разынд, Асæго раджы кæй фæцæф кодта 
хъамайæ, уый — Къæдзаты Хадзыр. Уæд ын тæрхонгонд æрцыд. 
Фæбадт ахæстоны. Куы рауæгъд, уæд та ног йæхи Сафар æмæ 
Тъохимæ сбаста. Сæудæджеры куыст кодтой. Тъох æфсонæн го- 
рæты æхсæвгæсæй куыста. Йæ ус афæдз раздæр амард. Нади йæ 
рагон хæзгулмæ хъæуæй горæтмæ згъордта. Милицæ Надийы 
рауагътой æмæ тæвдæй Таджыхъæуы балæууыд. Тъохы кæрт 
конфискаци æрцыд горæты дæр. 
4. 
Асæго æмæ Естъа уыцы бон горæты баззадысты сæ зонгæтæм. 
Дыккаг бон сæ хъуг ауæй кодтой, дуканийы цыдæртæ алхæдтой 
æмæ атындзыдтой Таджыхъæумæ. Сæ фысым дæр сæ горæты 
цанæбæрæг федта. Фæндагыл сæххормаг сты. Æххормаг суæвын 
100 

æнцон уыд, фæлæ стонг басæттын зын. Сæ къух къæбæрæй ницы 
ахæм арæхст. Базары стъолтыл алхæдтой чысыл гуылгæндтæ æмæ 
уыдонæй акомдзæгтæ кодтой. Абалц сты фæстæмæ хъæумæ Естъа 
æмæ Асæго. 
— Аго, мæнмæ раст цы нæ кæсы, уый зоныс? — бахудт Естъа, 
йæ голлаг тымбыл тыхтæй йæ дæлармы. 
— Цы уæд? — цæугæ-цæуын æм бакаст Асæго. 
— Иу тæрхъусæй дыууæ цармы нæ фестыгъдæуы, никуы 
фехъуыстай? 
— Фехъуыстон. 
— Уæдæ мах нæ хъугæй дыууæ аргъы куы райстам? 
Худæг сын фæци уыцы ныхас æмæ иуцасдæр худгæ фæцыдыс- 
ты. 
— Горæты къинтотæ вæййы, нæ загътай, Аго? Мах сæ нæхæдæг 
фæсайдтам. Хæмæты нæ бауырндзæн, мæ хъуг уæ дыууæ галы 
аргъ райста, уый,— хъæлдзæгæй дзырдта Естъа. 
— Рауайы афтæ дæр, Естъа. Галтæ галтæ сты, Естъа, фæлæ 
артагæн та цы счындæуа, нæ зонын. Цæмæй ацыдæуа хъæдмæ? 
Естъа цъус æнæдзургæйæ цыдис, стæй афтæ зæгъы: 
— Нæ зонын, Асæго. Нæ колхозы бæхтæй хъæдмæ сифтын- 
дзынмæ чи бæззы, ахæм зын равзарæн у, фæлæ хуыздæр гæнæи 
нæй. Мæ кæрты дæр артаг нал баззад. Верæ арт цыдæр хæмпæлтæй 
скæны. Нæ фæллад куы ссæуа, уæд хъæдмæ ацæуыныл дæр ахъуы- 
ды кæндзыстæм. Нæ базармæ балц æвзæр нæ рауад. Æртæ стурæй 
райстам цыппар стуры аргъ, æртæ та милицæмæ лæвæрд æрцы- 
дысты. 
Уыцы ныхæстæм Асæгойы зæрдыл æрбалæууыд къуылых 
æлхæнæг æмæ йын фæтæригъæд кодта: 
— Æнамонд у лæг, æвæдза. Хатт гуымыдзайæ зыкъуыр 
фæндæгтыл фæцæуы, кæдæм, уый нæ фембары æмæ цъымарайы 
ныссæдзы. Цы гуыбынниз тылдта Хадзыры, цы сбаста йæхи Са- 
фары къордимæ? Цæй бандит уæвыны мæт æй уыдис? Хъуыстай 
милицæйы хицаумæ? — бакаст Асæго Естъамæ.— Сафар уыд урс 
афицер — мæздæггаг. Æз дис кодтон, Тъох æмæ Надийы цæмæй 
зоны, зæгъгæ. Фæлæ у Надийы фыдыфсымæр. Куыд загътой, 
афтæмæй Надийæн дæр йæ фыд партизанты ныхмæ тохы фæмард. 
Фæлæ Хадзыр Сафары тæфаджы цæмæн уыд, ацу æмæ йæ рав- 
зар! Хæмæты галтæ давта æмæ мæ хъамайы цæфтæй иыццæн- 
куылтæ...— фæсмоны тылд йæ сæр бакодта Асæго. 
Æнафоны æрхæццæ сты хъæумæ. Цæхгæрмæ уынджы хæрзæхсæв 
загътой кæрæдзийæн æмæ сæхи фæндæгтыл ацыдысты фæйнæрдæм. 
101 

Бæлæстыл бадтис салф æмæ пырындзы гагатау зæхмæ згьæлд 
чысыл дымгæйæ дæр. Æдзæм-æнæзмæлд уынгтæ... 
Уыйразмæ азты-иу хъæубæсты æнæ исты циндзинад уæвæн нæ 
уыд сæрдæй, зымæгæй. Æнафоны дæр-иу кæцыдæр уынгæй хъуы- 
сыдысты хъæлдзæг ныхæстæ, зард, хъазт, лæдзджытæй фæйнæгыл 
æмдзæгъды къæрцц-къæрцц. Кæцыдæр хæдзарæй-иу рухс калда- 
ид зымæгон æхсæв. Хъуысыдаид дзы лæгты хъæлдзæг хъæрæй 
ныхас, кæнæ фæндырдзагъд. Хуындзау-уазджытæн нуазæн 
лæвæрдтаиккой арфæтимæ. Райстаид уазæг нуазæн. Арфæ ра- 
кодтаид фысымтæм. Нуазæн йæ былыл сдардта, уый та уынгæй 
байхъусгæйæ дæр бæрæг уыдаид нуазæны цагъд, зард æмæ 
къæрццæмдзæгъдæй. Хорæфсæстæй цард хъæлдзæг хæссы. Нæртон 
адæмау уæд фæллойгæнæг адæм цины дæр æмæ хъыджы бон дæр 
домбай вæййынц. Хоры гага! Цы ис дæуæй зынаргъдæр зæххыл? 
Ницы. 
Æнафоны Асæго æрлæууыдис сæ кулдуармæ. Æниу къæлиткæ 
дæр цæмæн байгом кодта, кулдуары тарвазты алыварс куы 
сбыгъдæг кæрт æнæ кау, æнæ быру. Сыгъд куы ’рцыдысты. Бацу 
кæртмæ кæуылты дæ фæнды, ууылты. Фæлæ нæ... Асæго Ла- 
динæйæн дæр афтæ амыдта: «Кæд кæрт сбыгъдæг, уæддæр кул- 
дуарыл цæут, мæгуырдзинадæн сæттын ма комут!» 
Асæгойыл куыдз срæйæг дæр нæ фæци. Куыдз дæр æххор- 
магæй кæмдæр фыдфынты хъизæмар кодта. «Зымæджы гуыбын 
стыр у. Аныхъуырдта сæ хорæй, хосæй, артагæй æмæ ныр ныс- 
сыпп ис,— ахъуыды кодта Лсæго йæ кæртыл цæст ахæсгæйæ.— 
Суанг ма мæ нывоидаг галы дæр!» Бахæцыд хæдзары дуарыл 
мидæмæ Асæго. Æддæмæ йæ рахгæныны хъинцгуыпп ма фæцыд 
дуарæн, æмæ кæрт дæр мигъ æхсæвы æрфынæй. 
Естъа Хæмæттæм хæстæг цард. Уый дæр йæ кулдуармæ куы 
’рхæццæ, уæд гом кæртæй йæ зæрдæ нæ баради. Горæты агуыри- 
дурæй хæдзæрттæ кæрæдзимæ æнгом æвæрд уыдысты. Каутæ æмæ 
дзы бырутæ нæ федта Естъа. Йæ кæрт æм уыдоныл абаргæйæ 
фæкаст куыддæр æнæфснайд — æдзæлгъæд, æдзæрæгхуыз. Верæ 
нæма схуыссыд, æнхъæлмæ ка’ст Естъайы æрцыдмæ. Рудзынджы 
æхгæнæнтæй иуы фарс гомæй ныууагъта æмæ цырагъы рухс цъæх 
мигъы кæртмæ зындис сæуæхсиды тагау. 
— Ам ма стут? — кæрты хъæрæй сдзырдта Естъа æмæ йæм 
Верæ цингæнгæ разгъордта хæдзарæй. Сæ куыдз Абырс дæр ба- 
102 

зыдта Естъайы йæ хъæлæсæй æмæ йæм скъæты йæ хъарм хуыс- 
сæнæй рауад. Естъайы къæхты цур йæ гуыбыныл æрхуыссыд. Естъа 
й.æ куыдзмæ сдзырдта: 
— Абырс, Тъохæй дæм салæмттæ. Ацу æмæ дæ бынаты ба- 
фынæй кæн. Нæ рагон хицау Тъох дын ницы æрæрвыста. 
Мидæмæ куы бацыдысты, уæд æй Верæ афарста, Тъохы кой 
йæм цæмæн рауад, уымæй. 
— Тъох йæ гæрз мæцъыйæ баивта. Цывзы дæ куы басудза, 
уæд дон мауал нуаз! — радзырдта Естъа, цæмæн æрæгмæ цыдыс- 
ты, уыцы хабæрттæ. Тъох, Сафар, Нади æмæ къуылых Хыдзырыл 
куыд фембæлдысты, йæ хъугæй дыууæ аргъы куыд бакуыста, 
уыдон фæдзырдта. Цырагъы рухс рудзынгæй мидæмæ балыгъд 
æмæ Естъайы кæрт дæр ныссыпп. 
Райсомы Верæ кæд сыстад, уый Естъа уæвгæ дæр нæ базыдта. 
Зымæгон æхсæв афæдз у, фæлæ Естъа йæ къах дæр нæма фезмæ- 
лын кодта. Куыройы фыдтæ донхъуагæй зилын куы нæ фæразой, 
хатгай сæ хъыррытт куыд ссæуа, Естъа дæр-иу афтæ йæ фыны 
кæимæдæр хыл кодта ивазгæ-скъуыд дзырдтæй. Сихормæ ’ввахс 
рабадт йæ хуыссæны. Пецы арт сыгъд. Верæ йæ арынг ныссæрф- 
та. Йæ гæрзын босæй йæ къулыл сауыгъта, сасир — йæ уæлæ. 
Кæрдзынтæ цæхæр пецы къулы æнцой уырдыг лæууыдысты рæнхъ. 
Æртыскæнæй сæ фæрстыл дыгай сау хæххытæ. Асæго ахæм 
кæрдзын «иуæндæсæм иомыр» хуыдта. 
Кæрдзынты фæрстæ цæхæры тæвдæй бурбын кодтой. Сæ тæф 
Естъайы фындзыл сæмбæлд æмæ дис кодта: «Кæм уыдис Верæйæн 
уыйбæрц кæрдзинаг?» Верæ радзырдта йæ мойæн, скъолайы йæ 
мæйы мызд кæй райста, стæй ссад хæлцы дуканийы. Естъа йæхи 
куы цæхсадта, уæд ын Верæ афтæ зæгъы: 
— Байхъус мæм ныр. Хæмæт æмæ Агойы бинонтæ æз æмæ 
дæуæн бирæ хорз фесты. Хорздзинад рох кæиын нæ хъæуы, Ев- 
стафи (афтæ. хуыдта Естъайы). Зæгъыс, дæ хъугæй дыууæ аргъы 
райстай. Иу аргъ дзы дыууæ дихы бакæн æмæ дзы Хæмæт æмæ 
Агойæн фæйнæ хайы ратт. Уымæн æмæ кæд Хæмæт уемæ нæ уыд, 
уæддæр æртæ æмбалы уыдыстут. Горæтмæ дæр уыдоны фæндæй 
акодтай нæ дыгæрдыг. Лго демæ куы нæ уыдаид, уæд, цæмæй 
зоныс, æмæ дын уыцы бандиттæ Тъохы хæдзары мацы бæллæх 
сарæзтаиккой? Асæгойы æркæн ардæм. Æз Хæмæтмæ ныууайон. 
Уадз æмæ абадой махмæ. Къæбæр ахæрой. Нозт дæр ма мæм 
103 

кæмдæр аззад. Тыхст бон кæрæдзийы фылдæр уарзын хъæуы. 
Æз æмæ дæуæн уыцы бинонтæй зынаргъдæр ацы хъæубæсты 
нæй,— йæ раздарæн райхæлдта, батыхта йæ æмæ йæхи рæвдзгæны- 
ныл фæци Верæ. Скъоладзауты зымæджы каникулты рауагътой 
æмæ йын уæгъд рæстæг уыд. Гукъур æмæ Ладинæ дæр сæхимæ 
уыдысты. 
Естъайы хæдзары нæ, фæлæ æппæт Таджыхъæуы дæр ахæм 
зæрдиаг худт никуал сыхъуыст. Цæуыл худтысты, ахæм хабар 
дæр стæм хатт фехъусæн вæййы. Асæго Хæмæтæн радзырдта сæ 
базары хабæрттæ, куыдтæ рауадысты, уый, æмæ сæм худæг 
фæкаст: 
— Къуылых æлхæнæджы Естъа уæрагæй къулмæ куы ба- 
лхъывта, уæд æхца фелвæста, уæ хъуг дæр уæхи, мæнæ уын йæ 
аргъ дæр, бахатыр мын кæнут, зæгъгæ. 
Ууыл зæрдиагæй фæхудтысты. 
— Дыккаг бон нæ хъуг æцæг ауæй кодтам, æмæ дыккаг аргъ 
райстам,— загъта Естъа æмæ та ныххудтысты. 
Гукъур дæр худæгæй бакъæцæл: Естъа йæ цæсты хохыйас 
сси! 
Иуцасдæр куы абадтысты, куы анызтой, куы ахордтой, уæд 
Естъа ныхасы бар ракуырдта Хæмæтæй. Уырдыг сыстад. Верæ 
пецы цур бадт æмæ уый дæр сыстад йæ быиатæй. Хъуыста Естъ- 
амæ, æнхъæлмæ каст, арфæ ракæнын сын куыд сарæхсдзæн, уы- 
мæ. 
— Тъохитæн къах сæ роны. Кæй кæм хæра, уым ныхсдзæн. 
Галиудзинадмæ мин фæндаджы ис, рæстæдзинадмæ — иу. 
Уæхæдæг мын афтæ амыдтат, — дзырдта Естъа лæугæйæ. Йæ 
къухы дзаг сыкъа.— Йæ рæдыдыл чи нæ сæтты, уый дыккаг хатт 
рæдийы. Сафар йæ афоныл хицауады раз куы ’рлæууыдаид, йæхи 
куы радтаид, уæд абон сæрибар уаид. Кæнæ Хадзыр. Æхсæв 
давгæйæ дæ афтæ ныццæнкуылтæ чындæуæд æмæ ма дарддæр 
уыцы куыст кæн,— дзырдта Естъа. — Иу æмбисонд ахæм ис: 
хъæрццыгъа цъиу кæцæй ахæссы иу бон, иннæ бон дæр уырдæм 
тæхы. Хадзыр мæ уæтæры æнцой нæ уагъта. Ныр мæ базары дæр 
спайда кæнынмæ хъавыд. Æз адæмы се ’ппæты хъæрццыгъатæ 
нæ хонын. Мæнæ сымах дыууæйæ дæр стут æз æмæ Верæйæн иæ 
зæды хæйттæ. Сымах фæрцы стæм, цы стæм, уый. Бирæ йыл нæ 
дзурын, фæлæ цардцæрæнбон Верæимæ нæ зæрдыл дардзыстæм 
104 

уæ хорздзинæдтæ æмæ уын сæ фидын куыд бафæразæм, ахæм 
хъару махмæ разынæд! — радта Естъа нуазæнтæ. 
Уый размæ йæ хъуджы аргъ дыууæ дихы акодта æмæ дзы 
фæйнæ хайы нуазæнтимæ радта Хæмæт æмæ Асæгойæн. 
— 0,о! Естъа, æфхæргæ нæ кæныс? — сдис кодтой. 
— Хай дзы Асæгойæн бакæн, æндæр дзы мæнæн та цæй хай 
хъæуы? — фефсæрмдзаст Хæмæт. 
— Хадзыр йæхæдæг адæмы бирæ фестыгъта, бйрæты скъæттæ 
сафтид кодта æмæ мæм тæригъæд нæ кæсы. Сымах дæр баф- 
хæрдта æмæ уæм хауы уый хардзæй. Мæнæн дæр мæ хъуджы 
аргъ мæхимæ. Уæхст дæр нæ судзы, физонæг дæр,— загъта Естъа 
æмæ ныххудтысты. 
Сразы сты Естъаимæ. Арфæ йын ракодтой æмæ сæ ныхас уал- 
дзæджы фæндтæм аздæхтой. 
— Зæхх кæд иннæрдæм нæ рафæлдæхти æмæ ма кæд æрдзыл 
уымæлад ис, уæд ацы сæрд нæ хуымты хор æрзайдзæн,— уæззау 
хъæлæсыуагæй загъта Хæмæт.— Уыдис-иу раджы дæр ахæм хус 
азтæ. Фыдæлтæ дæр-иу æй дзырдтой. Фæдфæдыл цалдæр азы хус 
азтæ скодта, зæгъгæ, уый никуы фехъуыстон. Хъæддых лæууын 
хъæуы. Быдыры куыстытæ нын фенцондæр уыдзысты,— 
зæрдæвæрæн ныхас кодта Хæмæт^— 0, куыд мæ рох кодта! — 
баздæхт Естъамæ.— Дæу адыууæ боны хъæудзæн Беслæныхъæ- 
умæ цæуын. Трактортæ сластой æмæ дзы нæхи МТС-мæ дæр 
дзæвгæр æрæрвитдзысты. Ды тракторыл кусын зоныс æмæ бирæ 
трактористтæ бацæттæ кæнын хъæуы. Агуырдтой дæ МТС-мæ... 
— Хуыцауы дзыхæй куы рацæуид уый! Æз сæ къуыримæ аца- 
хуыр кæндзынæн,— бацин кодта Естъа. 
— Трактористæн кæй арвитæм, ахæм фæсивæдæй ничиуал ис 
хъæубæсты. Нæ зонын...— бахъынцъым кодта Хæмæт. 
— Æз дæр цæуын, æз, трактористæй,—йæ арм йæ риуыл авæрд- 
та Асæго.— Лу, мæнæн трактор здахын нæ бакомдзæн?! Ссар- 
дзыстæм лæгтæ. Фæлæ артаджы хъуыддаг. Къæцæл дæр мæ кæрты 
нал ис. Хъæдмæ цæмæй ацыдæуа? — йæ сæр батылдта Асæго. 
Естъа йын афтæ зæгъы: 
— Мах дæр тынг æгуыдзæг стæм сугæй. Исты амал скæнын 
хъæуы. Бричкæты бæхтимæ ма дыгай бæхтæ ивынæн акæндзыстæм 
æмæ сындæггай кæд самал кæниккам! 
Арфæ ракодтой Верæйæн йæ минасы тыххæй. Раст сын цыма 
Естъа гал аргæвста, ахæм бузныгæй ацыдысты Хæмæт æмæ Асæ- 
го. Гукъур ма Естъаимæ бирæ фæхудтысты сæ базары хабæрт- 
тыл. 
105 

5. 
Уымæй æртыккаг бон сæумæрайсом хуыскъ æрхы дуртыл æмæ 
салд гуыргъахъыл уæрдæтты цæлхыты гуыпп-гуыпп ссыд æмæ 
Таджыхъæуæй хъæдмæ фæндагыл фæуæлбыл сты. 
Афтид уæрдæттæ сæ цæлхыты рог змæлдæй бæрæг уыдысты, 
сæхæдæг мигъæй кæд нæ зындысты, уæддæр. Мæллæг бæхтæ 
схæрдгæнæнты æрлæуу-æрлæуу кодтой. Нард бæхы хуыррытт 
дардмæ хъуысы, фæлæ Асæгоиты бæхтæй ахæм уынæр нæ хъуы- 
сыд. Мæллæг бæхы былтыл «пыррыс» бæрæг уыд. 
Гукъур дæр Хæмæтимæ рацыд хъæдмæ, фæлæ Естъайы брич- 
кæйы фæстаг сæмæны сæр бадт бæндæн æмæ фæрæты фарсмæ. 
Естъа æмæ Гукъур æмгæрттау хъазæн ныхас кодтой. 
— Естъа, тæрхъусæй дыууæ цармы куыд стигъынц? — бахуд- 
тис та Гукъур. 
Естъа йæм фæстæмæ ракаст: 
— Едау фæуай, Гукъур!.. Дæ уæрагæй йæ къулмæ куы ба- 
лхъивай, уæд йæ царм агæпп кæны. 
Гукъур хъæрæй ныххудт æмæ сæм Лсæго фæстæрдæм ракаст. 
Бамбæрста, цæуыл худынц, уый. Саби кæд хæрагдæр вæййы, гуы- 
быныл — æнувыддæр, уæддæр дзы тагъддæр рох кæны йе ’ххор- 
маг. Æндæр хъуыдытæ, æндæр монцтæ йæ уайтагъд сæхирдæм 
аздахынц. Гукъур дæр цаыæбæрæг æфсæст уыд гуыбынæй, Рай- 
сомæй дысоны хамбохъы уæлдæйттæй ахуыппытæ кбдтаГНатка 
йын дзæкъулы цыдæр къæбæртæ авæрдта. Зыдта Гукъур, йæ мад 
ын ахæм адджын хæринагæй кæй ницы сæвæрдтаид. Цы сæм ис? 
Цыхты къæртт æмæ кæрæдзыны къæбæр цæххимæ. Уыдон дæр 
бæргæ ахордтаид Гукъур, фæлæ æххормаг бонтæ лæджы фæра- 
зын ахуыр кæнынц. «Фæлтау æппыидæр ма хъуыды кæн 
дзæкъулыл æмæ дын æнцондæр уыдзæн», — йæхицæн амыдта 
Гукъур. Ахæм хъуыдытæ кæнгæйæ Гукъуры зæрдыл æрбалæу- 
уыд, сæ сыхæгты гыццыл лæппу йæ кæстæрыл хинæй куыд рацы- 
дис, куыд ыл-иу худтысты иннæ лæппутæ. Хистæрыл цыдаид иу- 
аст азы, кæстæрыл — æхсæз. Дыууæ лæппуйы мад æмæ фыд 
кæдæмдæр цыдысты. Мад сын пецы сæрмæ бацамыдта цугунмæ: 
«Уым уын хъæрмхуыпп. Сихор куы суа, уæд-иу æй иумæ бахæ- 
рут». Дыууæ лæппуйы къæсæрæй æддæмæ нал цыдысты. Сæ 
зæрдæ, сæ цыбæлтæ цугуны уыдысты. Арвмæ скæс-скæс кодтой. 
Сихор суæвынмæ æнхъæлмæ кастысты. Лæппутæ кæрæдзимæ цæст 
дардтой: уый куы бауайа æмæ хъæрмхуыпп куы ахæра! Кæд-иу 
лæппутæй иу бауад мидæмæ, уæд иннæ йæ фæстæ бакастаид ду- 
106 

ары зыхъырæй, пецырдæм бацыд æви æндæрырдæм. Фæлæ йыл 
хистæр уæддæр хинæй рацыд. Кæстæрæн афтæ зæгъы: «Цæй 
æмбæхсынтæй хъазæм!» — «Цæй»,— загъта кæстæр.— «Ба- 
цъынд кæн æмæ сабыргай нымай цыппоры онг», — загъта хистæр. 
Кæстæр къулырдæм баздæхт æмæ цъындæй нымайьс иу, дыууæ...— 
сабыргай. Хистæр хæдзары фæмидæг. Стыр хъæдын уидыгæй 
тагъд-тагъд хъæрмхуыпп бацымдта. Чысыл ма дзы фæуагъта. Стæй 
йæм дзуры: «Ракæс ныр!» 
Ракаст æмæ хистæры былтыл базыдта йæ сайд: «Хъæрм- 
хуыпп бахордтай!» — ныккуыдта кæстæр.— «Ма ку, дæуæн дзы 
фылдæр фæуагътон ». 
Гукъур йæхиуыл ахъуыды кодта: «Цымæ æз мæ хоты — Зинæ 
æмæ Верæйы хъуагæй исты бахæрин?» — йæхицæй фефсæрмы 
æмæ фæтæригъæд кодта йæ кæстæр хотæн. 
Хъæдырагъмæ схæццæ сты. Къохы чысыл бауадысты уæрдæттæ. 
Уым нарæг фæндаг ауырдыг хъæды тарфмæ. Бæлæстæ уыдысты 
салфæй æхгæд. Лыстæг къалиутæ йæ уæзæй æрзæбул сты æмæ- 
иу чысыл бандзæвдæй дæр салф зæхмæ æрызгъæлд, къалиу та-иу 
йæхиуыл хæрдмæ схæцыд. Гукъуры русыл-иу салфы гагатæ куы 
’рхауд, уæд ын-иу йæ буарæн куыддæр æхсызгон уыд хъыдзы. 
Дзæвгар ныууадысты хъæды фæскъул. Уæлдæр суг стæм сси. 
Уайтагъд фæрæтты къуппытæ азæлыдысты фаллаг къулыл. Хъæды 
зымæгон тыгъд быдырау уазал нæу. Сæ кæрцытæ раластой. Сæ 
бæхтæн семæ холлаг цыдæр дзала кæрдæг уыд, æндæр ницы æмæ 
Гукъурæн Хæмæт афтæ: 
— Цу, стыр бæлæсты бын исты сыфтæртæ рамбырд кæн бæхтæн. 
Саузым уыдис æмæ сыфтæртæ дзæбæх зыидысты. Иу ран Гукъ- 
ур сыфтæртæ æмбырд кæнгæйæ иу. дзыхъгондмæ фæкомкоммæ 
дынджыр сусхъæд бæласы бын. Дзыхъ сыфтæр æмæ къæцæлтæй 
байдзаг, фæлæ дзы хæрдмæ зындис стуры стджытæ дæр. Йæ 
зæрдыл æрлæууыдис, иу аз сусхъæды дидинджытæ тонынмæ уыцы 
бæласмæ хæрдмæ куы кастысты, уæд дзыхъæй хуы куыд асæррæтт 
кодта. 
— Аго, рауай-ма гыццыл ардæм! — ахъæр кодта Гукъур. 
— Цы у, Гукъур? Цы хабар ис? 
— Рауай-ма гыццыл! 
Гукъуры цурмæ æрбацыдысты Аго, Хæмæт æмæ Естъа дæр. 
Радзырдта сын Гукъур, уым сæм иу аз, сæрды, хæмпæлтæй 
куыд рацыдис иу лæг. Куыд сæ фарста, куыд æй асайдтой æмæ 
ралыгъдысты хъæдæй. 
— Уыцы лæг уыдис, Лго, уый фæстæ дын дæ къах чи фæцæф 
107 

кодта, фæстагмæ йæхицæй хилдасæг чи сарæзта, уый — Къæдза- 
ты Гæци. Йæ галиу къахæй къулых цыд. Ам бандæйы æмбæхсæн 
бынат уыдис. 
— Куыд сæ бахъуыды кодтай, Гукъур. Мæнæй ма рох дæр 
фесты, — йæ сæр дисгæнæджы тылд бакодта Асæго, стæй Гукъ- 
урмæ худæнбылæй бакаст.— Хуыцауыстæн, Гукъур, ды мæ ту- 
гисæг дæ! Ды куы нæ уыдаис, уæд Гæци, чи зоны, æнæ ахстæй 
аирвæзтаид. 
— Æмæ Естъа та? — ныккæлкæл кодта Гукъур.— Хæдзары 
къулмæ йæ уый куы нылхъывта. 
Ныххудтысты иууылдæр. Естъа дæр афтæ фæкодта: 
— Хадзыр æмæ Сафар дæр афонмæ дзыхъы бадынц,— йæ къух 
ауыгъта Естъа.— Цомут, бон цыбыр у! Уыдонæн бар сæхи! 
Уайтагъд та фæрæтты къупп азæлд хъæды. Асæго кæд фæрæтæй 
•архайдта, суг кодта, уæддæр-иу цъус фæлæууыд æмæ-иу джихæй 
аззад. Гукъурыл тынгæй-тынгдæр хъуыды кæнын байдыдта: «Дис- 
саджы суинаг лæппу... Иу ахæм кæстæр дæ кæрты ма сызмæлæд! 
Куыд сæрæн у алцæмæ дæр! Куыд фæразон у æххормагæн дæр! 
Бирæ лæппутæ хъæубæсты сæ сæртæ æруагътой къæбæрхъуагæй. 
Амæ кæсут, куыд сæрæн æвнæлд кæны!» 
Хæмæт Асæгойæн тæригъæд кодта, нæлгоймаг кæстæр ын кæй 
нæ уыд, уый тыххæй. Суг кæнын куы райдыдта, уæд Гукъурæн 
загъта: «Цу, уæртæ Асæгойæн аххуыс кæн. Конд сугтæ уæрдонмæ 
лас». 
Гукъур йæ кæрц раласта, худ систа æмæ йæ иу бындзæфхадыл 
æрæвæрдта. Стæвд ис, æмæ йæ русты туг базмæлыд. Басырх сты 
йæ уадултæ æмæ сæ сæрмæ ирд сау цæстытæ Асæгойы дисы 
æппæрстой. Æнцон ын уыдис йæ цуры æххуысгæнæг кæстæрмæ 
кæсын. Фырты мондæгтæ иста Гукъурæй. Худгæ-иу æм бакаст 
æмæ йын рæвдаугæ сдзырдта: «Гукъур, мæ хур, дæ фæллад уал 
суадз!» 
Иу хъуыды ахæм сæвзæрд Асæгомæ, æцæг дзы йæхæдæг 
дæр фефсæрмы, фæлæ йæ уæддæр цух нал уагъта: «Мæ чызг 
Ладинæ дæр афтæ сæрæн у. Кæйдæр фыртæй фырт нæй, фæлæ 
куы бахъомыл уой — дунейыл диссаджы къай! — йæ ныфс 
фæфидардæр Асæгойæн.— Хорз сиахсæй фыртæй цы хъау- 
джыдæр ис? — Асæгойы зæрдæ уыцы хъуыды балхæдта æмæ 
’йæ рыст, йæ фæллад ницæмæуал дардта.— Тугхæстæг не стæм 
Хæмæтимæ. Рагæй дæр æфсымæрты цард кæнæм иумæ. Ла- 
динæ æмæ Гукъур — мæ цæстытыл хъазы — куыд амондджын 
уаиккой иумæ! 
108 

Гукъур Асæгойы хъуыдытæн ницы æмбæрста. Стæй йын æргом 
куы загътаид Асæго, мæ сиахс куы суаис, уый мæ фæнды, зæгъгæ, 
уæддæр сæ Гукъур нæ бамбæрстаид: йæ кар нæма амыдта. Афтæ 
йын кæстæры лæггад кодта Гукъур. 
Дзаг уæрдæттимæ сæ фæскъулæй хæрдмæ цæуын хъуыдис æмæ 
бæхтæ тыхтæй-амæлттæй ластой. Уæззау бричкæйы цалх-иу 
дзыхъы куы ныххауд, уæд-иу мæллæг, фæлæ æнæсайд хайуантæ, 
цыма хамутты абырдзысты, афтæ ивæзтой сæхи размæ. Бæхтæй 
иутæн сæ ихсыд цæфхæдтæ салд зæххыл сайдтой. Раззæгтыл-иу 
фæбырыдысты. Кæлæхыл сæ бырынчъытæ хостой æмæ сæ туг 
акалд. Рагъмæ куыд хæстæгдæр кодтой, афтæ тынгдæр фæлла- 
дысты лæгæй, бæхæй. Бæхтæн-иу сæ бон кæм нал уыдис, уым— 
лæгæй. Сæ синтæ-иу сарæзтой дзаг уæрдæттæм. Схъæр, сæхситт- 
иу кодтой бæхтыл, æмæ та-иу цæлхытæ тыхамæлттæй дзыхъæй 
фервæзтысты. Раив-баив кодтой бæхты, сæрфтой сæ сæ ар- 
мытъæпæнтæй, фæлæ æмбисондæн баззад: «Дæ бæхы нæмыгæй 
тæр, ехсæй нæ фæлæ». 
Бæхæй, лæгæй сулæфыдысты сæ тæнтæй. Бæрæг нал уыд, уæр- 
дæтты бæхтæ ластой æви лæгтæ. Разæй Хæмæты уæрдон цыд, 
астæуæй — йæ фæдыл — Асæгойы уæрдон. Рагъмæ сæ бирæ нал 
хъуыд, афтæ иу ран цæлхвæндаджы дзыхъы — арф ныххауæн. 
Хæмæт батардта йæ бæхтæ. Раззаг цæлхытæ фелвæстысты 
дзыхъæй, фæлæ фæстаг галиу цалх сæмæны онг аныгъуылд æмæ 
бæхтæ æрлæууыдысты. 
Асæго бричкæйы фæстаг цалхы сæрмæ фæрсхъæдмæ йæ синтæ 
фæцарæзта. Схъæр кодтой бæхтыл, фæлæ Асæго тых схæцтæй 
цыдæр кодта æмæ зæххыл æрфæлдæхт. Уæлгоммæ адаргъ салд 
хъæбæр зæххыл домбай кусæг лæг. Цæстыты уæлтъыфæлттæ 
æрдæгæхгæд æристы. Се ’хсæнты урс хæрв разынд гагуытыл. 
Бæрзæйы хъултыл сæр иуæрдæм уæгъд хауд акодта, цыма 
Хæмæтитыл тæргай фæци æмæ афтæ зæгъынмæ хъавыд: «Цæут 
уæхæдæг, æз уын æмбал нал дæн». 
— Цы кодтай, Аго? Гъей!.. Уый куыд? — йæ уæрджытыл æм 
æрхауд Хæмæт. Йæ рахиз арм Асæгойы сæры бын акодта, схæцыд 
ыл хæрдмæ, фæлæ Асæгойы сæр йæ армы уæгъдæзмæлд кодта, 
бæрзæйы нуæрттæ нал урæдтой сæры. Нæ ракасти цæстæй 
Хæмæтмæ. Асæгойы бон ма баци йæ къух сæрырдæм чысыл си- 
сын. Стæй цонг дæр салд зæххыл уæгъд хауд æркодта. 
Æвæццæгæн, йæ сæрмæ амыдта. Æвæццæгæн тых схæцтæй сæры 
тугдадзинтæ исты кодтой... Йæ къух зæххыл куы æрхауд, уæд 
хъæрзгæ уæззау ныуулæфыд Асæго æмæ нæ Хæмæты ныхасæн 
10? 

дзуапп лæвæрдта, нæ Естъамæ ракаст цæстæй, «ракæс-ма, Аго», 
зæгьгæ, йæм цалдæр хатты кæд сдзырдта, уæддæр. Уымæл цъæх 
мигъы хуыз райста Асæгойы цæсгом, фæлæ ма зæрдæ куыста. 
Тугдадзинты туг йæ цæуынæй нæма баицад. 
Асæгойæн салд зæххыл афтæ бирæ уадзæн иæ уыди. Бæстыл 
нæ хос, нæ хъæмп ссарæн уыдис быдыры. Хъысмæты къæппæджы 
бахаудис, зæгъгæ, ахæм æнамонд тыхст сахат скодта Хæмæтыл. 
Рыичыны бауадзын хъуыдис æнцад-æнæтæлфгæ уавæры, фæлæ 
уазал зæххыл?! Кæдмæ йæ уагътаиккой уым?! 
Асæгойæн хъæумæ уæрдоны фæласынæй хуыздæр мадзал ни- 
цуал уыдис Ноджы уæрдæтты уыцы дзыхъæй раттæ кæнын хъуыд. 
Дзæвгар фæтухæнтæ кодтой, афтæмæй Асæгойы сæвæрдтой 
Хæмæты уæрдоны сæр сугтыл. Сæ кæрцытæ раластой Хæмæт æмæ 
Естъа. Асæгойыл сæ бамбæрзтой. Бæхтæ асæпп кæнын куы 
фæрæзтаиккой, уæддæр сын нæ уыдис тагъддæр атæрæн: гуыргъ- 
ахъ фæндагыл уæрдон æгæр змæлыдаид æмæ рынчынæн тынг 
тæссаг уыдис. Хорз æмæ Гукъур семæ ацыд, æндæр Лсæгойы 
уæрдон чи æркодтаид хъæдæй хъæумæ? Хæмæт йæ иу къухæй 
бозийыл хæцыд æмæ бæхтæ скъæрдта, иннæ къухæй хæцыд Асæ- 
гойыл. Йæ фарсмæ бадт уæрдоны сугтыл. Цæугæ-цæуын æркæс- 
æркæс кодта Асæгойы цæсгоммæ. «Тагъддæр!.. Тагъддæр æй 
хæдзармæ фæхæццæ кæнын хъæуы!.. Суазал уыдзæи...» — мæтæй 
йæ хъуырмæ ссис Хæмæт.— Фæлæ куыд? Зæхх дæр фыддæрагæн 
куы ныддæвдæг. Дуртыл тулæгау салд къуыбæрттыл цæлхытæ 
схъиугæ тылд кодтой. Рынчынæи тæссаг уыд рахауынæй дæр æмæ 
Хæмæт бæхтæ скъæрыныл уый бæрц нæ уыдис, Асæгомæ цæст 
цас дардта. Æрхæццæ сты бур къардиуы цæхгæр уырдыгмæ. 
Хæмæт тарстис, уырдыджы бæхтæ куы нæ уромой сæ уæрдон, 
уымæй. Естъамæ фæдзырдта. Естъа йæхи бæхтæ фæуагъта æмæ 
Хæмæты бæхты разæй бацыд. Бричкæйы уромæныл ныххæцыд 
æмæ бæхтæм æвзидгæ, уæрдон лæгъзмæ сындæггай æртулыи кодта. 
Асæгойы къах уыцы уырдыджы фæцæф кодтой бандиттæ кæддæр. 
Хæмæты хъустæ нал ахстой цæлхыты гыбар-гыбур, салд зæххыл 
бæхты къæхты хъæр. Дуне йæ цæстыты раз цъæх мигъ фестад. 
Уазал тæлы йын æрбалвæста йæ зæрдæ. Хъусты зæланг ссыдис 
æмæ сæрымагъз дыз-дызгæиæгау скодта, Асæгойы цæсгом 
цикъæйау урсæй куы ауыдта, уæд. Арв æмæ йын зæхх фестадыс- 
ты куыройы уæззау фыдтæ. Нылхъывтой йæ се ’хсæн æмæ йын 
змæлæн нал уыд. Æрурæдта бæхтæ Хæмæт. Йæ худ систа. 
Æрхæцыд Асæгойы цæстытыл: «Рухсаг у, æнæзæрдæхудтдомбай 
кусæг лæг!..» Ныккæрзыдта, ныууынæргъыдта Хæмæт. Йæ рус- 
110 

тыл æртылдысты здыйау уæззау цалдæр цæссыджы æмæ нып- 
пырх сты уæрдоиы салд сугтыл. Æрбазгьордта Естъа. Ныууын- 
æргъыдта... Дыууæ тымбыл къухæй ныххоста йæ сæр: «Бабын 
стæм, Аго! Бабын стæм!..» 
Гукъур цалхы къуыдырыл алæууыд. Скаст Асæгомæ æмæ йын 
йæ цæсгомы мæрдон хуыз куы федта, уæд йæ цæссыгтæ фе- 
мæхстысты, ныккуыдта, фæлæ ма кæуынæй цы рауадаид?! 
Хъæугæрон баурæдтой сæ суджы уæрдæттæ. Кæройнаг хæдзары 
биионтæн Естъа фехъусын кодта Асæгойы марды хабар. Уай- 
тагъд уынг куыд æмæ хъарæг сси. Лæгтæ тæнæг хъæццулыл уæ- 
рдонæй райстой марды. Фехъуыстой хабар Асæгойы бинонтæ. 
Нени æмæ Ладинæ сæ уæрджытæ хойгæ, сæ рустæ тонгæ згъорд- 
той сæ царæфтыд дарæгмæ. Куы федтой Асæгойы мардæй хъæццу- 
лыл, уæд сæ кæуыимæ зæххы цъар скъуыди. Арв æрхауд. Бон 
нытталынг. Ладинæ йæхи æппæрста йе ’намонд фыдыл. Æрыгон 
чызджы цъæхснаг куыдмæ мигътæй дæр цæссыгтæ згъæлди. Не- 
нийы хъару асаст. Йæ уæнг уæнгыл нал хæцыд. Йæ астæу фæта- 
сыд. Сылгоймæгтæ йе ’мбуар балæууыдысты, йæ дæлæртты йын 
сæ цæнгтæ бакодтой, йæ къухтæй йæ йæ рустæм æвналын нæ 
уагътой. Уæддæр Ненийы рустыл сырх туджы фæдтæ фæзынд. 
Таджыхъæу, цыма сæ хур ахуыссыд, кæнæ дзы егъау къæртт 
рахаудис, афтæ фесты Асæгойы мардыл. Хорхъуаг мæгуыр рæстæг, 
уæддæр кад æмæ радимæ бавæрдтой Асæгойы хъæугæрон уæл- 
мæрды. Бирæ бонты æмæ мæйты Нени æмæ Ладинæ сæ саутæ нал 
истой. Бирæ бонтæ æмæ мæйты æнкъардæй, сæргуыбырæй цы- 
дысты Хæмæт æмæ йæ бинонтæ Асæгойы мысгæйæ. Асæго йæ 
суджы уæрдоны æмбис дæр дæттынмæ хъавыдис сидзæртæн. Йæхи 
хуызæн растзæрдæ лæгты уарзта. 
Естъа æмæ Верæ къæбæр нал хордтой Нени æмæ Ладинæйы 
хъуагæй. Арæх сæм цыдысты. Æххуыс сын кодтой хæдзары куыс- 
тыты. Иу зымæгон изæр та Верæ йæ дæларм кæрдзыны ’рдæг 
атыхта æмæ Естъаимæ уадысты Ненитæм. Ненийæн-иу хур фенæ- 
гау уыдис Естъа æмæ Верæйы фенд: 
— Уæ нывонд фон! Кæдмæ нын афтæ лæггад кæндзыстут? 
Уæхæдæг дæр махæй æфсæстдæр куы нæ стут уæ тæккæ æрыгон 
бонты. 
Æндæр дзурын ницуал сфæрæзта Нени. Йæ хъуыр ахгæдта. 
Йæ куатæйы кæронæй йæ цæстытæ асæрфта: цæссыг нæ урæдта. 
Верæ йæм хæстæг балæууыд, чызг йæхи мадыл куыд бакъул 
кæны, афтæ йын рæвдауæн ныхæстæ кодта: 
— Мæгуыр — амæлæг. Æгас та исты амæлттæ кæндзæн. Цы 
111 

’рцыдис, уый æрцыдис, Нени. Ма тæрс, ницы нын уыдзæн. Уалдзæг 
æрхæстæг. Куыд дзурынц, афтæмæй хорз аз уыдзæн. Естъаимæ 
уæ хъуаг ницæмæй ныууадздзыстæм. 
Естъа йæхи фæпарахатхуыз кодта æмæ лæджы бæзджын 
хъæлæсæй зæрдæтæ авæрдта Ненийæн: 
— Нени, ма тæрс Æз æмæ Верæйыл дæ зæрдæ дар: мæ кæрты 
цы уа, уый дæ кæрты дæр уыдзæн. 
Естъа æмæ Верæ, æцæг, ахæм зæрдæхæлар къай уыдысты. Уыцы 
ныхæстæ зæрдæйæ кодтой. Рæвдыд калммæ дæр хъары. Асæго 
æмæ Хæмæты бинонтæй бирæ рæвдыд федтой Верæ æмæ Естъа. 
Уыдоны фæрцы сбиионтæ сты. Естъа æмæ Верæ сывæллонæй зын 
уавæрты схъомыл сты æмæ цæрынмæ арæхстджын дæр уымæн 
уыдысты. Зынтæн — фæразон. Ног хæдзаргæнæгæй мыст дæр 
дардмæ лидзы. Фæлæ Асæго æмæ Хæмæт сæхи дард нæ ластой 
Естъа æмæ Верæйæ, хæдзар куы арæзтой, уæд. Сæ фæнд, се ’ххуы- 
сы хай сын лæвæрдтой. Сæ тыхст бонтæ хъуыды кæнгæйæ рох нæ 
уыдысты адæмы хæрзтæ Естъа æмæ Верæйæ дæр. Царды маст чи 
бахæры, йæ адджын ад дæр ын уый зоны. Къулбадæг ахуыр ни- 
куы уыдысты. ацæргæ адæймæгтау — æмбаргæ. Асæгойы хæдзарæн 
йæ астæуккаг цæджындз уыдысты Естъа æмæ Верæ. 
6. 
Денджыз йæ былгæрæттæм иудадзыг æмхуызон не ’вналы. Йæ 
уылæнтæ хатт ныффæйлауынц, æрбассивынц хуыртæ, змис, хъуы- 
на. Фæзыны пъæра змæстæй. Куы та ныссабыр вæййы фыиæйау. 
Ныйирд вæййы æмæ йе ’рфыты дæр фæзыны доиы бын алыхуы- 
зон дуртæ. Æртынæм азты дæр афтæ уыдис цард Таджыхъæуы. 
Колхозонтæн-иу сæ куыст лæгъз куы цыд, кæрæдзи куы 
æмбæрстой, уæд-иу хъæздыг фæллой райстой, æмæ сæ зæрдæ 
радис сæ куыстæй. 
Фæлæ-иу колхозы знæгтæн адæмы ардауынæн, знаггад ра- 
кæнынæн амал кæм фæцис, уым нæ ауæрстой... 
Уыцы хус мæгуыр аз адæмы батыхсын кодта. Колхозон арæз- 
тад йæ тæккæ тынгыл уыд. Ног хæдзаргæнæгæн æнцон никуы 
вæййы, фæлæ ма сыл, сынчъы уæлæ бызычъи куыд фæзæгъынц, 
афтæ хорхъуаг аз æруæз кодта. Фæсивæд атындзыдтой алы 
горæттæм ахуыр кæныимæ. Фæзынд ног стыр арæзтæдтæ æмæ 
куыстхъом адæмæй бирæтæ уырдæмыты æрвыст цыдысты. 
Фæсивæдæй Таджыхъæуы стæмтæ аззадысты. Асæгойы хуызæн 
хъазуатоиы мард хъæубæстæн тынг уæззау хъуыддаг уыдис. Уыцы 
112 

бонты та сæ сæртæ сдардтой алыхуызон знæгтæй баззайæггæгтæ, 
лæвархортæ. Фæзындысты-иу Тъохы фырттæ кæцæйдæр. Та- 
джыхъæуыл-иу азылдысты. Рувас кæркдонмæ куыд смуда, афтæ 
смыстой сусæгæй, æхсæвы исты искæмæй рамырхынмæ. Нади сын 
фæндагамонæп бирæгъы лæппынты сæ мад сахуыр кæны дæндагæй 
хæцын. 
Зымæгон мæйдар æхсæв. Дæхи къухтæй дæхи дзыхмæ къæбæр 
схæссын нæ сарæхстаис, ахæм æхсæв хъæугæронмæ хæстæг са- 
манкъул хæдзары рудзынгмæ æдзынæг ныккæсгæйæ æхгæнæнты 
зыхъырæй зындис фæтæген цырагъы мынæг рухс. 
Байхъуыстай рудзынгæй æмæ дæм фехъуыст сылгоймаджы 
æртхъирæн: 
— Ныффысс! Кæм кусут, уым уæхи цæстмæ æвдисут æмæ ба- 
цæут сымах дæр уыцы фыдбоны фæуинаг партимæ! Чи уæ зоны, 
кæцон æмæ чи стут? Уæ фыды уын цæрын чи нæ уагъта, уыдонæй 
та иу фæхъуыд. Бухарæй ардæм уæ, зæгъ, чи бæрæг кæны? 
Иуцасдæр рæстæджы фæстæ писмойы кой нал, фæлæ хæдза- 
ры нæлгоймæгты ныхас дæр сыхъуыст: 
— Дæгъæл дæм ис, дæгъæл? 
— Мæнæ уыныс,— æвæццæгæн, сылгоймаг дæгъæл равдыста. 
— Æмæ Мискайыл куы ’рхæцой, уæд та? 
— Хæцæнт ыл... Тъохыл куы лæууын, уæд мæ сымсымæг лæгыл 
нæ лæудзынæн? Уый хуыррытт кæны. Дæгъæлы бос йæ астæубо- 
сыл баст вæййы, æмæ йæ уырдыгæй райхæлдтон. Фæстæмæ йын 
æй уым бабæтдзынæн. Æцæг рæвдздæр кæнут! Мæн разæй ауа- 
дзут. Кæд къæмсæмолтæ хъахъхъæной куырой, уæд сын 
зæгъдзынæн, нæ лæджы бæсты рацыдтæн куырой бæрæггæнæг. 
Æртæ сауæндæрджы куы фæзыиынц, куы — нал. Хъæугæронмæ 
ахызтысты куыроймæ фæндагыл. Иу дзы разæй адард. Дыууæйæ 
куыроймæ æддоз иу зæронд бындзæфхады рæбын бадæгау æркод- 
той. Куыройы дуары змæлдæй бамбæрстой хабар. Иу дзы ин- 
нæйы дыс аивæзта: 
— Цом, Нади дуар бакодта! Уырытау æртæйæ дæр смидæг сты 
колхозы куыройы, раджы Тотыры куырой кæй хуыдтой, уым. 
Фæстагмæ йæ Мискайы куырой хоиын байдыдтой. Уый дзы 
лæппуйæ фæстæмæ куыста, куырой ма Тъохы куы уыдис, уæд 
дæр. 
Хъæубæсты цæрджытæй уыцы рæстæг ссинаг никæмæ ницы 
8 Ладинæ 
113 

уыд. Æрмæст-иу æм хатт колхозы ссинæгтæй цалдæр голладжы 
баластой. Миска сæ-иу рассадта, æмæ сæ-иу уыцы бон фæстæмæ 
ссадæй аластой. Фæлæ ацы хатт колхозы ссæдтæ куыройы базза- 
дысты, уый Мискайы ус Нади базыдта. 
Давæг дам талынджы хуыздæр арæхсы — мæйдар йæ хуыздæр 
æмбал. Уайтагъд нартхоры ссады голлаг дыууæ уæхсчыдзагыл 
фæдих æмæ дыууæ лæджы æккæйттыл куыройæ феддæ. 
Таджы вагзалы æдде чысыл базар. Дыууæ сылгоймаджы дзы 
уæй кодтой нартхоры ссад. Æлхæиджытæ сыл æрæмбырд сты 
кæуындзаст æмæ æфхæрдхуызæй. Хæдзæртты æфсинтæ сæ 
арынгтæ цæмæ рафæлдæхтаиккой, уый нал уыд. 
— Де ссады банкæ цас кæныс? — афарста иу ус. 
— Туман! — цыбыр дзуапп авæрдта уæйгæнæг сæрыстырæй, 
æлхæнджыты мæстæй марæгау. 
Цуанон æмæ сырды фæнд иу нæ вæййынц. Æлхæнæг ус туман 
радта, æмæ йын йæ куатæйы ссады банкæ æркодта уæйгæнæг, нæ 
йæ æрæфсæрста, афтæмæй. 
— Ныр ацы ссады тæппæй мæ бинонтæн цы кæнон?! — скуыд- 
та ус æмæ куатæйы иннæ кæронæй йæ цæссыгтæ сæрфгæ ацыдис. 
Уый Хæмæты ус Натка уыдис Сæхимæ куы ссыд, уæд йæ лæгæи 
афтæ зæгъы: 
— Сымах уал колхоз, колхоз кæнут! Колхозы мæтæй уæхи 
хæрут. Дадейы ус æмæ Датъейы ус та ссæдтæ уæй кæнæнт! Кæцæй 
сæм æрцыдис ссад, кусгæ куы нæ кæнынц, уæд? 
Хæмæт исдуг ницы сдзырдта, ныхъхъуыды кодта, стæй йæхи- 
нымæр дзурæгау загъта: 
— Уæдæ хъуыддаг бæлвырд у уæд. Мискайыл хъаст бацыд, 
колхозы ссæдтæй, дам, иу голлаг фæхъуыдис куыройæ. Миска 
сомытæ кæны, ард хæры, ницы мæ сæрæн зонын, зæгъгæ. Райсо- 
мы, зæгъы, куы сыстадтæн, уæд куыройы дæгъæл мæ астæубосыл 
баст нал уыд, фæлæ, дам, мæ дзыппы разынд. 
Уыцы æхсæв Даде æмæ Датъе ахст æрцыдысты. Рабæрæг ха- 
бар: сæ хъузон Нади уыдис. Колхозонтæ æрæмбырд сты хъæусо- 
ветмæ. Лæбурдтой, æртхъирæнтæ кодтой. 
— Атæрын хъæуы ахъæубæстæй Дадейы дæр æмæ Датъейы 
дæр! 
— Сæ раздзæуæг Нади уыдаид! Æрцауындзын æй хъæуы бæла- 
сыл! Уырытау куырой æмæ къæбицтæ къахынц! 
114 

Голладжы аргъ сын æртæ аргъæй бафидын кодтой. Сæхи сын 
къуыри къарцы фæдардтой. 
7. 
Мии фарастсæдæ æртын фæндзæм аз. Июны фыццаг æмбис. 
Дзæуджыхъæуы рабфак каст чи фæцис, уыцы студенттæ хъазти- 
зæры фæстæ ахæлиу сты горæты алы рæттæм. Гукъур æмæ Ла- 
динæ фæлладуадзæн парчы æрбадтысты иу бандоныл. Гукъур йæ 
сæрак пъартфсл йæ уæрджытыл æрæвæрдта, байгом æй кодта 
æмæ дзы систа, каст кæй фесты, уый тыххæй дыууæ æвдисæн- 
дары. Бирæ сæм фæкастысты. Сæ зæрдæ радис сæ хорз 
бæрæггæнæнтæй. Уый фæстæ та систа Гукъур сæ курсы рауагъды 
иумæйаг къам. Къамы бирæ лæппутæ æмæ чызджыты æхсæн Гукъ- 
ур æмæ Ладииæйы цæстытæ агуырдтой æрмæст сæ кæрæдзи. 
Уæлдайдæр Ладинæ. Нал иста йæ цæстытæ Гукъуры къамæй, цыма 
йæ кæддæр федта, нал æй хъуыды кодта æмæ йе ’рхъуыды кæны- 
ныл архайдта. Гукъуры хуызисты бын йæ æцæг ном «Данел» 
фыст кæй уыдис, уый Ладинæмæ куыддæр хорз нæ каст. Суанг 
сывæллонæй фæстæмæ дæр æй «Гукъур» хуыдта. Никуы йæм 
сдзырдта Данел номæй. Гукъурмæ-иу Данел номæй исчи куы 
сдзырдта, уæд æм афтæ каст, цыма Гукъур нæ уыд, фæлæ æидæр 
лæппу. Адджындæр ын уыдис, йæ зæрдæйы ныффидар Ладинæйæн 
«Гукъур». Иу партæйыл бадтысты дæс азы дæргъы. Чи сæ нæ 
зыдта, уыдон сæ хо æмæ æфсымæр хуыдтой. Райдайæн кълæсты- 
иу фæрсæй-фæрстæм бадтысты, чиныджы кæсгæйæ-иу сæ уæхс- 
чытæ кæрæдзиуыл банцадысты. Чызг æмæ лæппу сты, уыцы хъуы- 
ды-æнкъарæнтæ сæм нæма уыд, фæлæ æмбæрстой, сæ мадæлтæ 
хоты цард кæй кодтой æмæ уымæ гæсгæ хо æмæ æфсымæрау 
кæрæдзиимæ фидыдтой. 
Азтæ адæймаджы цардыл бирæ хуызты фæзынынц. Гукъур æмæ 
Ладинæйыл фæйнæ æртындæс-цыппæрдæс азы куы рацыдис, уæд 
кæрæдзийæ æфсæрмы байдыдтой чызг æмæ лæппуйау. Гукъуры 
рустыл уæдмæ сау хилтæ фæзынд. Ладинæйы риутæ дæр рог да- 
рæсы фæбæрæг сты æмæ уæд, иу партæйыл бадгæйæ, фæрсæй- 
фæрстæм сæ кæрæдзи буары хъармæй тæрсæгау æфсæрмы бай- 
дыдтой. 
Касти Ладинæ Гукъуры къаммæ. Йæ цæстытæ дзы нал иста. 
Къамыл цыма рыг абадт, афтæ сæрфæгау акодта Гукъуры цæсгом. 
Цыма йын æцæг йæ цæсгоммæ бавнæлдта, уыйау æхсызгон ын 
уыдис. Æнæнхъæлæджы сирвæзæгау дзы райхъуыст — «Гукъур!..» 
115 

Гукъурæн дæр Ладинæйы пух къухтæм кæсын, йæ худгæ 
цæстытæ, йæ урс дæллагхъуыр уынын уыдысты æппæты стырдæр 
цин. Уыйхыгъд та дзы фылдæр æфсæрмы кæнын байдыдта. Ла- 
динæ дæр афтæ уыд Гукъурмæ кæсгæйæ. Уый сæм сæвзæрын кодта 
кæрæдзимæ сусæг уарзонад фæстаг рæстæджы. Гукъур бафснай- 
дта къамтæ, æвдисæндартæ. 
Чызг æмæ лæппуйæн кæрæдзи уындæй сæ зæрдæты уарзты 
цин куы ’рцæры, уыцы бон уыдис Гукъур æмæ Ладинæйæн дæр. 
Бæстæ цыма фæуæрæхдæр, бон фæрухсдæр, уæлдæф фæрогдæр... 
Никуыма загътой сæ зæрдæйы ’нкъарæнтæ кæрæдзийæн. Æрмæст 
цæстæнгасæй æмбæрста иу иннæйы зæрдæ. Парк уыдис сабыр. 
Сусхъæды дидинджытыл мыдыбындзыты гуыв-гуыв хъус дзæбæх 
ахста. 
Ладинæ æмæ Гукъур кæрæдзиуыл къухæй дæр никуыма ан- 
дзæвыдысты. Æнæдзургæ абадтысты, стæй Ладинæ Гукъуры 
цонгмæ бавнæлдта: 
— Гукъур, райсом нæхимæ цæуæм, иæ? — кæсгæ та размæ 
кæдæмдæр кодта. 
Цонгыл къухы андзæвд дыууæйæн дæр диссаджы æхсызон 
уыдис. 
Гукъур Ладинæйырдæм разылд. 
— Ладинæ,— фæлмæн хъæлæсыуагæй райдыдта Гукъур,— цард 
афтæ парчы бадгæйæ не ’рвитдзыстæм. Цы фæнд дæм ис дарддæр? 
Рабфак фæуын æгъгъæдыл нымайæм? Куыд зæгъыс? 
— Ды куыд зæгъай, æз дæр афтæ,— йæ сæр разыйы змæлд 
бакодта. 
— Æз дын уæдæ мæ хъуыды зæгъын. Мæи фæнды Мæскуыйы 
педагогон институтмæ бацæуын. 
Ладинæйы фæндыдис, Гукъур ма ноджы истытæ куы загътаид 
сæ дыууæйы тыххæй дæр, фæлæ ууыл фæурæдта йæ ныхас Гукъур. 
— Æмæ ам дæр ис, нæхи горæты, педагогон ииститут,— ба- 
каст Гукъурмæ чызг. 
— Ис, фæлæ мæн уырдæм фæнды, кæд мæ бон бауа, уæд. 
— Мæнæн мæ бон иæ бауыдзæн дард рæттæм, мæ мады иунæгæй 
нæ ныууадздзынæн. Нæхи горæты цы мæ бон уа, уый кæндзы- 
нæн,— зæхмæ кæсгæйæ загъта Ладинæ. Фæндыдис æй, æргомдæр 
ныхас се ’хсæн куы рауадаид сæ ахастдзинæдты фæдыл.— Нæ 
зонын, Гукъур. Афтæ зæгъгæ кæнын, фæлæ æнæ дæу цы мæ бои 
бауыдзæн? Дæу иу-цалдæр сахаты куы нæ уынын, уæд мыл бон 
талынг кæны, минут афæдзы бæрц.— Фæстаг дзырдтæ уыигæг 
хъæлæсæй загъта. 
116 

Йæ зæрдæйы гуыпп-гуыпп ссыд Ладинæйæн. Йæ хурхы да- 
дзинтæ ныттынг сты æмæ ницуал загъта. Дарддæры ныхæстæ йæ 
кæугæйæ дзурын хъуыдис. 
— Æз дæр афтæ дæн, Ладинæ,— зæрдиаг ныхас райдыдта Гукъ- 
ур.— Иумæ сахуыр стæм сывæллоиæй фæстæмæ æмæ æнæ дæу 
мæхимæ æрдæг адæймаджы хуызæн фæкæсын, æнæ дæу мын 
цыдæр нæ фæфаг кæны. Æвæццæгæн, кæрæдзи уарзæм? 
Уыцы ныхас Ладинæйы зæрдæйы къултыл цæхæр акалдта, арвы 
иæрынау ныннæрыд — «æвæццæгæн, кæрæдзи уарзæм!» 
Зæрдæйыл сæрдыгон хъарм къæвда æрцыдис, æмæ Ладинæйы цины 
цæссыджы суадон фемæхст. Йæ цæссыгтæ æргæр-гæр кодтой йæ 
цыллæ урс кофтæйы тæрттыл. Уыдон масты цæссыгтæ нæ уыдыс- 
ты. Йæ цæстытæй хуры тынтæ касти. Йæ дадзинты туджы фурд 
сæхсысти. Фегом сты уарзонады æхсæрдзæнтæ чызг æмæ лæппу- 
йыл. Кæрæдзиуыл ныттыхстаиккой. Æрцыдаид сыл къæвдатæ, 
æрæвæрдтаид сыл фæззæг йæ халас, зымæг сæ æрæмбæрзтаид 
йæ уазал урс бæмбæгæй, уæддæр сæ уарзты цæхæр уазал нæ ба- 
уагътаид!.. 
Уыцы сахатæй фæстæмæ æргом дзурын уæндын байдыдтой сæ 
уарзондзинадыл Гукъур æмæ Ладинæ. Сыгъдæгзæрдæ хъæууои 
бинонты ’хсæи схъомылгонд чызг æмæ лæппу сæхицæи кад æмæ 
цытыл нæ нымадтой дæргъвæтии ныхас. Уæлдайдæр Гукъур. 
Йæхимæ хæстæг нæма уагъта тагъд рæстæджы хъуыддаг ба- 
кæныны хъуыды: «Цалынмæ институт каст фæуон, уæдмæ йыл 
ныхас дæр нæма ис», — фидарæй ахæм зондыл лæуд уыд. Йæ 
фыдыфсымæр Батыры амындтытæ дзы рох нæ кодтой: «Фæском- 
цæдисмæ бацу, стæй та партимæ. Дæхи сахуыргонд лæг кæн! Ног 
цард аразын сымах фæлтæрмæ кæсы!» 
Куы сыстадысты, уæд Ладинæ æфсæрмдзастæй Гукъурмæ ба- 
каст æрфгуыты бынæй: 
— Гукъур, цом-ма нæ къам сисæм. Мыггагмæ æрыгæттæ иæ 
уыдзыстæм... 
Ницуал загъта Гукъур, сразы. Хуызисæгмæ асинтыл уæла- 
дзыгмæ куы сцæйцыдысты, уæд Ладинæ Гукъуры цонгыл æнцойæн 
хæцæгау хæцыд. Уæладзыгмæ схизгæйæ цонг йæ риумæ ныл- 
хъывта. Гукъуры русыл йæ былтæй андзæвыд æмæ та Ладинæйы 
цæсгом сырх хъырмыз фестад. 
Хуызисæг сæ æнгом æрбадын кодта, сæ уæхсчытæ сын 
кæрæдзимæ æрбакодта. Ладинæйы сæр Гукъуры русмæ бакъул 
кодта æмæ цалынмæ къамисæн рацараз-бацараз кодта, уæдмæ 
чызг æмæ лæипу сæ буары тæвдæй кæрæдзи сыгътой. 
118 

Адæймаджы царды ахæм дзæнæтон минуттæ стæм хатт 
вæййынц. 
Дыккаг бон Гукъур æмæ Ладинæ ацыдысты Таджыхъæумæ. 
— Лæг йæ лæджы азтæм куы бахизы, уæд æм йæ лæджы номæй 
дзурыи хъæуы! Ныр Гукъур нал дæн. Нал мыл бады уыцы ном. 
Ме ’цæг ном Данел у æмæ мæм Данелæй дзурут! — афтæ хъуыды 
кодта, афтæ домдта йе ’мгæрттæй Данел. Байдыдтой йæм йе ’цæг 
номæй дзурын бирæтæ, фæлæ йæ ныййарджытæн, йæ хотæн, Ла- 
динæйæн Гукъур Гукъурæй баззад. 
8. 
Данел йæ гæххæттытæ арвыста Мæскуымæ, педагогон инсти- 
туты историон-филологон хайадмæ. Ладииæ та сæ балæвæрдта 
Дзæуджыхъæуы хъæууонхæдзарадон институтмæ. 
Таджыдон тулдз хиды бынты куыд згъоры, рæстæг дæр афтæ 
иугæндзон размæ згъоры. Сæрды æмбис фæфале. Даисл 
Мæскуыйæ райста писмо: «Дадаты Хæмæты фырт Данел. 
Фæлварæнтæм уагъд æрцыдтæ. Фыццаг фæлварæн — 1 августы». 
Ахæм писмо райста Ладинæ дæр институтæй æмæ сæ фæндаг 
фæсаджил Данел æмæ Ладинæйæн. 
Райсом Мæскуымæ цæудзæн, зæгъгæ, афтæ Данел Ладинæтæм 
суад. Нени дæр сæхимæ уыдис; фæуагъта йæ мийæгтæ, сæрдыгон 
хæдзары даргъ стъолы фарсмæ æрбадт. Данелæй йæ цæстытæ 
нал иста. Стъолы иннæ фарс бадтысты чызг æмæ лæппу æмæ сæм 
каст æдзынæг, фылдæр Данелмæ. Йæ зæрдыл та æрлæууыд, нæ 
фæлæ йæ зæрдæйæ цух никуы кодта Асæгойы бæллиц, Данел йæ 
сиахс цæмæй бауыдаид, уый тыххæй. Касти, хъуыста чызг æмæ 
Данелы ныхæстæм Нени. Æхсызгои ыи уыдис сæ хъæлдзæгдзи- 
надмæ кæсын. Фæлæ фæстагмæ йæ чызджы цæстытыл фæбæрæг, 
Данелы балцыл æнкъард кæнын кæй байдыдта, уый. Ненийы цæсго- 
мыл дæр уæд хъыджы тау фæзынд. Ладинæ æнкъард худт бакод- 
та: 
— Гукъур, фæлварæнтæ дæтгæйæ-иу хъæддых лæуу! — сдзырд- 
та афтæ дæ зæрдæ-мæзæрдæйæ... 
— Къæхтæй хъæддых лæудзыиæн, сæр кæд исты арæхса, уæд! 
— йæ тæрныхмæ ацамыдта Данел. 
— Дæ сæр истытæ кусдзæни, фæлæ мæ сæр цы кусдзæн æиæ 
дæ сæрæй, нæ зонын,— сагъæсхуызæй загъта Ладинæ. 
Уыцы фæстаг ныхас æмбаргæ уыдис, ома: «Æз æнæ дæу куыд 
фæраздзынæи, цы кæндзыиæн? Посзд дæ аскъæфдзæн мæиæй дард 
11? 

кæдæмдæр — стыр горæтмæ. Уым чызджытæ... Иумæ дзы фем- 
дзаст уыдзынæ æмæ æз гуырд дæн, нæ дæи, уый дæ фæсонæрхæ- 
джы дæр нал æрцæудзæн! Горæтаг чызджытæ къæйных сты! Фед- 
тон сæ!» — йæ зæрдæ суынгæг Ладинæйæн æмæ йæ цæстытæ 
куыд уымæл кодтой, Ненийы цæстытæ дæр афтæ. 
Нени сыстад йæ бынатæй. Данелмæ чъылдымырдыгæй бацыд. 
Йæ армытъæпæнтæ йын йæ рустыл бавæрдта, йæ сæрæн ын аба 
кодта: 
— Гукъур, ма нæ ферох кæн! Писмотæ нæм фысс! Ладинæйы 
макæуыл баив! — фефсæрмы йæ ныхæстæй æмæ уатмæ бацыд. 
Йæхиуыл дзуæрттæ бафтыдта, бакуывта: «У-у, Хуыцау! Ацы чызг 
æмæ лæппуйы кæрæдзийæ ма фæдзæгъæл кæн!» — йæ хæдзары 
къуымты зилæнтæ байдыдта. Данелæн фæндаггæгтæ агуырдта 
райсоммæ, фæлæ Данел йемæ ницы ахаста. Ладинæимæ ацыдыс- 
ты Естъатæм. 
Хæдзары аууон ныллæг стъолыл — фыс æрдæгстыгъдæй. Сы- 
хаг лæппу фысы къæхтыл хæцыд. Естъайы дыстæ рæмбыныкъæ- 
дзты онг тылд. Галиу къухæй цармы кæроныл хæцыд, рахиз къух 
иу царм æмæ фыды ’хсæн афсæрста. Къухы хъару кæм нæ амыд- 
та, уым-иу дзæррæст кард æруагъта, кæддæр горæты стуртæ 
уæйгæнгæйæ йæ фарсыл цы кард уыди, уый. Уыцы кард ауынгæйæ 
та Данелы зæрдыл æрлæууыд, Естъа йæ хъугæй дыууæ аргъы 
куыд райста, уый. 
— Уыци-уыци: иу тæрхъусæй — дыууæ цармы! — худгæ бацыд 
Даиел кæртмæ, Ладинæ йæ фæдыл. 
Естъа ныппыррыкк кодта. Худгæ сæм ракаст, фæлæ йæ куыст 
нæ ныууагъта. Уалынмæ сæм хæдзарæй рауад Верæ. Данел æмæ 
Ладииæйæн ахъæбыстæ кодта, стæй сын сæ рустæ йæ рустыл 
авæрдта: «Мæ къонатæ! Æз ма сымах агурæг фæцæйцыдтæн!» 
Данел Верæмæ баздæхт: 
— Цы ’рхъуыды кодта Естъа? Ацы тæвды фыс цæмæн аргæвс- 
та? 
— Балцы цæут уæ дыууæ дæр, æмæ уын фæндараст зæгъæм! — 
сæ цæнгтæм сын февнæлдта Верæ. 
Данел уый размæ не ’мбæрста, фысы æргæвст цæй фæдыл уыд, 
уый æмæ фæджих: 
— Верæ, нæ хъуыдис! Куы нæ бахауон, уæд та?! 
— Куы нæ бахауай, уæддæр гуырысхо ма кæн! Нæ хæдзæртты 
дæр нын нæ уыдзæн быиат? — рæвдаугæ загъта Верæ. 
— Естъа, цæмæн аргæвстай ацы фыс, æвгъау нæ уыд? — бацы- 
дис æм Данел, 
120 

Естъа йæ астæу сраст кодта. Галиу цонгæй йæ нымæтхудыл 
уæлæмæ схæцыд: 
— Æз Тъохы фыстæй никуы аргæвстон. Уыдон мæн нæ уыдыс- 
ты. Ацы фыс та мæхи у æмæ дзы хъуамæ ныртæккæ нæ сых- 
бæстимæ бакувæм дæу æмæ Ладинæйы рæствæндагæн! 
Сæрдыгон хур арвы астæуæй ныгуылæнырдæм куы ауырдыг 
кæны, уæд цыма зæхмæ æрцæйтулы, афтæ фæтæвд-фенуддæр 
вæййы уæлдæф. Естъайы кæрты дæр æмæ кæрты дуармæ дæр 
бæлæстæ сагъд уыд, фæлæ аууон дæттыны фаг нæма сырæзы- 
дысты. Сыхбæсты лæппутæ æмæ чызджытæм фæдзырдта Верæ. 
Хæдзары чъылдыммæ хъазт ацарæзтой. Ахуыргæнæг Зæликкæйы 
арæхстджын къухты та фæндыр сдзырдта йæ дзæбæхдæр дзу- 
ринæгтæ фæсивæдмæ æмæ ма уыдоны дæр хуыздæр цы хъуыдис? 
Уафсджын хуымæтæг хæцъил дзабыртæ кафынмæ агургæ æмæ 
æнаргæ... 
Ладинæ лæууыдис Зæликкæйы уæлхъус. Æмхуызон 
фæлмæнзæрдæ, рæсугъд дыууæ æмгар чызджы бирæ уарзтой 
кæрæдзи. Цыбыр дзырдæй, сыхбæсты нæлгоймæгтæ дæр 
æрæмбырд сты. Хæдзары аууон сын фынгтæ æрæвæрдтой. 
Хистæрæй кæстæрмæ æрбадтысты æмæ сын æртæ чъирийы ску- 
выны размæ Естъа бамбарын кодта, фынгæвæрд цæй фæдыл уыд, 
уый. 
— Гукъур æмæ Ладинæ æз æмæ Верæйæн сты нæхи хо æмæ 
æфсымæрау. Хæмæт æмæ Асæго сын скъола фæуынмæ цы ны- 
вондæгтæ хастой, уыдон нæ тыхст бонты уæйгонд æрцыдысты. 
Уый фæстæ Аго фæзиан æмæ, йæ ном хъуыды кæнгæйæ, Хæмæт 
дæр йæ хæдзары куывд скæнын нал саккаг кодта. Æз æмæ Верæйы 
фæнды, цæмæй сæ дыууæгы бæсты дæр мæнæ ацы æртæ чъирийы 
скуват, рæствæндаг зæгъат Гукъур æмæ Ладинæйæн сæ дарддæ- 
ры ахуыры фæндагыл,— рауадзын кодта нуазæнтæ Естъа, радта 
сæ хистæртæм. 
Кæстæртæ дæр хæстæг балæууыдысты бадты адæммæ. Скуыв- 
той, фæндарасты ныхæстæ загътой Гукъур æмæ Ладинæйæн. 
Хæмæт та йæ нуазæнæй фылдæр арфæйы ныхæстæ загъта 
Естъайæн, Верæйæн. Натка æмæ Нени хъуыстой кувæг хистæртæм, 
стæй баздæхтысты Верæмæ. Хъæбыстæ æмæ йын арфæтæ фæкод- 
той. Фынджы бадт æмæ кæстæрты хъазт кæронмæ уагыл ацыд. 
Изæрыгæтты сæ хæдзæрттæм ахæлиу сты адæм. 
121 

Естъайы хæдзары ма суанг фæсахсæвæрмæ фæбадтысты, 
хъæлдзæг ныхæстæ фæкодтой Нени æмæ Натка сæ цотимæ, Ве- 
рæимæ. Дыууæ мадæн æхсызгон уыдис Гукъур æмæ Ладинæйы 
сывæллоны бонтæ æрымысын. Сæ гыццылæй се стырмæ куыд 
лæгъз, куыд лымæн рахастой. Нени афтæ бакодта: 
— Æз Ладинæйæн никуы ницæмæй тарстæн, Гукъуримæ иумæ 
кæй цыдысты скъоламæ, уый тыххæй. Фæлæ мын ныр цы уы- 
дзынæ, мæ чызг,— бакаст Ладинæмæ,— æнæ Гукъурæй? Кæй 
ныфсæй, кæимæ уыдзæни дæ балц хъæуæй горæтмæ? — арф ныу- 
улæфыд Нени æмæ йæ амонæн æнгуылдз йæ уæллаг былы сæрмæ 
авæрдта. 
Гукъур бахудтис æмæ Ненийы ныхæстæм афтæ: 
— Цæй, нырма бæрæг нæма у,— фæстæмæ кæд мæ фæд-фæд 
ам æрбалæудзынæн, уæддæр. Чи зоны æмæ та Ладинæимæ инсти- 
туты дæр иумæ ахуыр кæнæм! — бакаст Ладинæмæ. Уый дæр 
бахудт: «Бæргæ, афтæ куы рауаид!» — æмæ йæ цæсгом амбæхс- 
та. 
— Хуыцауы дзыхæй куы рацæуид æмæ нæхи горæтмæ куы 
сивис! — кувæгау загъта Нени æмæ йæ гуыр дыууæрдæм базмæ- 
лын кодта. 
Райсомы æртæх нæма сыстадис, афтæ Таджы вагзалы лæф- 
лæфгæнгæ æрлæууыд, Грознайырдыгæй чи ’рбацыд, ахæм поезд. 
Паровозы фæздæгдзæуæны чыф-чыф, тæфдзæуæнты пыс-пыс, 
бæлццæтты змæлд æмæ ныхасмæ кæрæдзийы ныхæстæ дзæбæх 
нал хъуыстой Данел æмæ Ладинæ. Данел ын йæ къух райста фæстаг 
хатт, фæлæ йын æй афтæ тынг никуы нылхъывта. Кæрæдзи 
цæстытæм фæстаг бакаст... Данел йæ чумæданимæ вагонмæ сгæпп 
кодта... 
Тыхджын ныууасыд паровоз. Цæлхыты дзæхст-дзæхст ссыд. 
Цалдæр минуты фæстæ ма поезды къæдзил иу зынд фæкодта. 
Ладинæйы фарсмæ перроныл, кæд къорд чызджытæ æмæ лæппутæ 
лæууыд — сæ сыхæгтæ — уæддæр, цыма зæххыл иунæгæй аззад, 
афтæ æрæнкъард. Суынгæг йæ зæрдæ... Кæуынхъæлæсæй ма сдзыр- 
дта: «Гукъур, фæидараст фæу!» Поезд æм нал зынд, уæддæр 
æфсæйнаг фæндаджы сæрты Елхотырдæм дзæвгар фæкаст Ла- 
динæ, стæй раздæхтысты хъæумæ. 
Фæззæг æрцыд æмæ æрдз йæ цъæх даритæ сындæггай бур 
дарæсæй ивын байдыдта. Хур дæр, цыма Ладинæйау йæ уарзо- 
122 

ныл æнкъард кодта, уыйау ирд цæстæй нал каст. Æхсæвтæ сатæг 
кæнын райдыдтой. Лыстæг сæлфынæг сагъуыд æмæ уымæл зæххыл 
къахвæд бæлвырд зындис. 
Бахауд Ладинæ институтмæ. Иу мæйы æрдæг дзы ацахуыр кодта 
æмæ сабаты хъæумæ æруад. Хуыцаубоны сихормæ æввахс сын 
сæ кулдуар чидæр лæдзæгæй бахоста. Ладинæ йæм рауад, фæлæ 
ма постхæссæгæн йæ картуз кауы сæрты ауыдта. «Мæнæ уæ пис- 
мо!» — дуары зыхъыры йæ атъыста, йæхæдæг уынджы фæдæлæ. 
Ладинæйыл хуртæ æмæ мæйтæ ныккастысты: базыдта Гукъ- 
уры къухфыст. Къонверт нæма райхæлдта, афтæмæй йæ йæ хъуы- 
рыл авæрдта, батæ йын кодта. 
«Райстой мæ институтмæ, ахуыр кæнын. Цæрын æмдзæрæны. 
Дæн æнæниз. Ладинæ, ныффысс мæм дæ хабæрттæ!» — писмойы 
сæйраг хъуыды. 
Афтæ бонтæ згъордтой. Сæ фæдыл мæйтæ... 
Данел дыууæ азы дæр нал ссыд Мæскуыйæ. Фыццаг курс каст 
куы фæцис, уæд дзæвгар фæхъуыды кодта: «Нæхимæ ацæуон 
æви мæ сæрд ам арвитон? Ахуыры рæстæджы æмдзæрæнæй ин- 
ститутмæ — мæ фæндаг. Æгæрмæгуыр трамвайты дæр никуы 
азылдтæн горæты кæрæтты. Музейтæ æмæ театртæ, библиотекæтæ 
æмæ кæсæндæттæ кæмыты сты, уый зоигæ дæр нæма кæныи 
дзæбæх». Уый тыххæй Данел сфæнд кодта сæрды мæйты 
Мæскуыйы баззайын, кæсæндæттыл, библиотекæтыл фæзилын, 
хъæугæ чингуытæ бакæсын. Нæ рох кодта йæ фыдыфсымæр Ба- 
тыры фæдзæхстытæ: «Ма ныууадз дæхи æнахуыргондæй!» 
Данелы фæндгæ тынг кодта хъæумæ ацæуын, йæ бинонты фе- 
нын. Ладииæйы фенын æй куыд нæ фæндыд, фæлæ Естъа æмæ 
Верæйы фенынмæ дæр къаддæр нæ бæллыд. Раст хъуыды кодта 
Данел: «Нырма адæмæн ницыма зонын. Æрмæст студенттæ æмæ 
ахуыргæнджытæ йедтæмæ никæй уынын. Кусæг кълас, иннæ 
фæллойгæнджытæ... Дзыллæты æхсæн нæма ауадтæн. Горæтæг 
цард... Адæмы зондахаст... Нæхимæ хъæууон цард хорз базыд- 
тон. Зæхкусджыты зондахаст мын зонгæ у». 
Данел писмотæ дæр афтæ арæх нæ фыста хъæумæ. Иу писмо 
сæ хæдзармæ, иу та Ладииæмæ, кæнæ Естъамæ. Кæд-иу Ладииæ 
писмо райста Данелæй, уæд-иу æй цалдæр хатты бакаст. Писмо- 
иу фæстæмæ къонверты нывæрдта æмæ-иу æй йæ сæрак чысыл 
хызыны нæ, фæлæ йæ дзыппы, кæнæ йæ роны дардта стыр хæзиа 
хъахъхъæнæгау. Данелы писмотæ Ладинæйæн уыдысты ныфс æмæ 
фидæны амондыл æууæндыны хос, ахуырмæ тынгдæр разæнгар- 
ды хос. 
123 

Иу-дыууæ хатты Данел йæ хуызистытæ дæр сæрвыста Ла- 
динæмæ. Ладинæ сæ йæ рустыл дардта, батæ сын кодта. Фыр- 
цинæй уымæлдзастæй касти Даиелы цæстытæм къаммæ. Дзæу- 
джыхъæуæй хъæумæ-иу куы ’рцыдис, уæд-иу Данелы хотæ Верæ 
æмæ Зинæйы æнæ ссаргæ, æнæ фенгæ нæ ацыдаид фæстæмæ. Уæд 
сæм æвдыста се ’фсымæры къамтæ. Æртæ чызгыл дæр-иу хур 
ракаст, кæрæдзи дæллагхъуыртæ кодтой Данелы хуызистмæ 
кæсгæйæ. Кæд-иу Верæ æмæ Зинæ райстой писмо се ’фсымæрæй, 
уæд та-иу уыдон нал хъæцыдысты горæтæй Ладинæйы æрцыдмæ. 
Ладинæ, стæм хаттæй фæстæмæ, алы сабаты дæр Таджыхъæумæ 
цыд йæ мады уынынмæ. Нени иунæг уыдис, æмæ йын тарст 
фæрынчынæй. Къуыриваг ын-иу йæ уæззаудæр кусинæгтæ ба- 
кодта Ладинæ æмæ-иу хуыцаубоны изæрæй фæстæмæ горæтмæ 
ацыд. 
Иу бон та Верæ æмæ Зинæ Ладинæмæ суадысты. Равдыстой 
йæм, Данел сæм фæстагдæр цЫ къам сæрвыста, уый. Къамæй сæм 
худтис Данел ронбастæй уæлæмæ истæй, костюмы, урс хæдон 
æмæ галстучы. Сау сæрыхъуынтæ фæстæмæ фастæй зына-нæзы- 
на уылæнæнгæс аив бадтысты. Йæ тыппыр рустæ фæкъæсхуырдæр 
сты, фæлæ дыууæ сау цæсты къæлæтæнгæс æрфгуыты бын, раздæр 
куыд уыдысты, уымæй ноджы ирддæр каст кодтой. Чызджытæ 
Данелы къам кæрæдзи къухтæй истой. Верæ æмæ Зинæ се ’фсы- 
мæры къамæн батæ кодтой. Ладинæ та-иу æй йæ рустыл авæрдта: 
æфсæрмы кодта чызджытæй, фæлæ йын иу хатт ныбба кодта 
Верæиты цур æмæ йæ цæсгом æфсæрмæй сырх афæлдæхт. Чыз- 
джытæ хъæрæй цины кæл-кæл ныккодтой, афтæ се Нени дæр 
æрбаййæфта. Æхсызгон ын уыд чызджыты хъæлдзæгæй уы- 
нын. 
— Цæуыл худут, мæ къонатæ? — фæкодта Нени худгæйæ. 
Зинæ Данелы къам Ненимæ февдыста, сывæллон æндæр сыв- 
æллонмæ «гага-дзæцц-дзæцц», зæгъгæ, куыд бавдисы, афтæ. 
Нени райста къам. Æдзынæг æм дзæвгар фæкаст. Йæ зæрдыл 
æрлæууыдис, йæ мой Асæго Данелы куыд бирæ уарзта, куыд æй 
фæндыд. Ладинæимæ куы баиу уаиккой, уый. Нени йæ цæстытæ 
доны разылдта, къам йæ русыл авæрдта æмæ йыл цæссыг æртагъд. 
Къамы уымæл йæ гуырыл асæрфта æмæ йæ чызджытæм радта 
фæстæмæ ницы сдзургæйæ. Йæ зæрдæйы та уыдис æрмæст уыцы 
бæллиц: «Уæ, Хуыцау, у-у, Лæгтыдзуар! Гукъуры мын сиахсæн 
саккаг кæнут!» 
124 

ФОФ 
Данел Мæскуымæ писмо цы къуыри нæ райстаид, ахæм нæ 
уыд. Студенттæ йæм хæлæггæнæгау кодтой. Институты агъуыс- 
ты сæйраг бацæуæи — егъау залы рахизфарс дуаргæсы фарсмæ 
писмовæрæн къусчыты «д» дамгъæйыл Данелмæ писмо арæх 
æвæрдта постхæссæг. Сæ курсы чызджытæ йæ бафиппайдтой, æмæ 
та Данел иухатт писмо куы райста, уæд ыл амбырд сты: 
Данел Хаматович! Кæцæй дæм ис писмо? — ныххудтысты. 
— Цытæ дæм фыссы уыцы чызг, уый нын куы нæ зæгъай? — 
кæл-кæл кодтой йæ алыварс, писмо чызджы фыст уыд, уый кæд 
нæ зыдтой, уæддæр. 
Писмо уыдис Ладинæйæ йæ къамимæ. Данел къонверт байгом 
кодта. Систа йын йæ хуылфæй писмо æмæ къам. Чызджытæ 
къаммæ фæлæбурдтой, ирон чызг фенæм, зæгъгæ. Фæкъорд сты 
æртымбыл сты æмæ къаммæ кæсгæйæ хæлиудзыхтæй баззадыс- 
ты. Уый уыдис Ладинæйы къам астæуæй уæлæмæ. Цыллæ цыбыр- 
дыс кофтæ урс æфцæгготимæ. Рæсугъд дæллагхъуыртæ. Сæры 
бæстастæу урс хахх ацыд, тар сæрыхъуынтæ фастæй кæм фæдих 
сты, уым. Хъуымбыл быд дзыккутæй иу уæхсчы сæрты размæ 
ист. Сау æрфгуыты бынмæ дыууæ цæттæ балау цы цæстытæ худ- 
тис, уыдон æрмæст сæхæдæг æгъгъæд уыдысты, Ладинæйæ 
рæсугъд у, зæгъынæн. Уæдæй фæстæмæ-иу Данел писмо куы рай- 
ста, уæд æм-иу сæ курсы чызджытæ худтысты: «Данел Хамато- 
вич, йæ къам та дæм не ’рæрвыста?» 
Иу хатт та институты, фæлварæны фæстæ, Данел кабинетæй 
тыргътæм куы рахызт тынг хорз бæрæггæнæнимæ, уæд ын чыз- 
джытæй иу хæлæггæнæгау афтæ бакодта: «Ахæм чызг дæм 
æнхъæлмæ кæсы уæхимæ! Цæуылнæ ахуыр кæнай тынг хорз!» 
Æмæ уыцы ныхас раст уыди. Данел нæ рох кодта йæ бинонты 
фæдзæхстытæ, йæ мад, йæ фыды тухæнтæ, Батыры ныхæстæ. 
Ладинæйы сурæт дæр йæ цæстытыл хъазыд æмæ сæ дыууæйы 
фидæныл дæр хъуыды кодта. Æнцонтæй нæ аивгъуыдтой фыццаг 
дыууæ азы Данелыл. 
Дыккаг курс каст фæцис. Æртыккагмæ бахызт, æмæ сæрды 
каникулты Мæскуыйæ абалц Таджыхъæумæ. 
125 

оооеомоооФоооомомоооФоеоммо 
м Цыппæрæм сæр 
^ $ анел Таджы вагзалы поездæй куы рахызт, уæд 
фæйыæрдæм акæстытæ кодта, кæд дзы зонгæйыл цæст æрхæцид, 
йе дзы уæрдонджын фæуаид, зæгъгæ. Ничи дзы разындис хи- 
хъæуккагæй. Гæдыбæлæсты бын цъус алæууыд, стæй систа йæ 
чумæдан æмæ уæрдонвæндагыл фистæгæй араст. Бон афтæ тæвд, 
æнуд уыдис, хур фæссихорты йæ хъарутæ афтæ тынг радта, æмæ 
Данелæн йæ дзабыртæ йæ къæхтæй феппарын кодта, цыма йæм 
афтæ æрдзырдта: «Бæгъæввадæй куы схъомыл дæ ацы быдырты, 
æнæзонгæ дын куы нæ сты рыг фæндæгтæ!» 
Фадгуытæ хæрдмæ фæфæлдæхта, хæдон дæр раласта, æмæ 
бæгуыдæр буарæн æнцон уыд. Рыджы хъармæй къæхты бынтæ 
хъыдзыгæнæгау кодтой, зæрдæйыл æндзæвыд. Æхсызгон уыдис 
Данелæн райгуырæн быдыртæ уынын, Таджыдоны хæлхæлмæ 
хъусын. Æрлæууыд хиды хъусыл æмæ йæ цæстытыл ауад тулдз 
хъæдтæй йæ куыд сарæзтой. Данел цæхсадта йæ къæхтæ, йæхи. 
Æвдадзы хосау ын уыдис Таджыдоны сатæг. Згъордта Таджы- 
дон æиусты. Згъордта Данелы цæстыты раз дæр уыцы æмхуызон. 
Хæрис бæласы хихы кæрон æндзæвыд доны уæлцъарыл æмæ йыл 
æнæсыскъуынгæ хахх кодта, рæстæджы дæргъ барæгау. 
Данел фæссихорты сæхимæ куы ссыдис, уымæй суанг 
æхсæвæртæм сæ кулдуар нæ сæхгæдтой. Сыхæгтæ чысылæй, 
стырæй згъордтой бæлццоны уынынмæ. «Гукъур Мæскуыйæ ссы- 
дис!» — æндæр дзырд ничиуал кодта сыхы. Сæ къухтæ сын иста 
Данел, хъæбыстæ кодта сывæллæттæ æмæ зæронд устытæн. 
Верæ æмæ Зинæ хæрззæггурæггаг фесты Ладинæмæ. Ладинæ 
йæ чиныг стъолыл фæуæгъта, Ненийæн бамбарын кодта æмæ Гукъ- 
уры уынынмæ фæраст. Данел сарайы бадти Хæмæт æмæ Натка- 
имæ. Сыхбæстæй дзы ничиуал уыдис. Хæмæт Ладинæйы ауынгæйæ 
126 

фестад: «Æгас нæм цу, Ладинæ!» — загъта æмæ кæртмæ йæхи 
райста, фæсивæд мæ æфсæрмы куы кæной, зæгъгæ. Натка дæр 
бахудтис Ладинæмæ æмæ пецырдæм баздæхт. 
Данел Ладинæйы ауынгæйæ фестад йæ бынатæй. Фемдзаст сты 
кæрæдзимæ, æмæ дзы æндæр ницуал хъуыдис, лæппу æмæ чызгæн 
кæрæдзи фенд куыд æхсызгон уыдис, уый бамбарынæн. 
Ладинæ иуæй æфсæрмы кодта Наткайæ, иннæмæй йе уæнгты 
хъару куыддæр фырцинæй сæттæгау акодта. Сарайы астæу лæугæ 
баззад зæхмæ кæсгæйæ, фæлæ йæм Гукъур стъолы фаллаг фарсæй 
рацыд æмæ йын йæ къух фæлмæн йæ дыууæ армы ’хсæн æрба- 
кодта. Ладинæ сдзурын дæр ницы сфæрæзта. Гукъуры къухты 
андзæвд ын цас æхсызгон уыд, уыйбæрц йæ уæнгты хъару 
æрлæмæгъ æмæ йæ æрхауыимæ бирæ нал хъуыд. Верæ æмæ Зинæ 
Ладинæйы дыууæ фарсмæ лæууыдысты æмæ сын се ’фсымæры 
уынд куыд æхсызгон уыд, уымæй къаддæр æхсызгон сын нæ уыдис 
сæ чындзаджы фарсмæ лæууын. Наткайы зæрдæмæ дæр ныккæс, 
уæд бæрæг уыдаид, мады зæрдæ куыд фæцин кæны йæ хъæбулты 
циныл. 
Данел æмæ Ладинæйы уарзоидзинад стынг, фæлæ хъæууон 
æфсармджын бинонты ’хсæн схъомылгонд лæппу æмæ чызг сæ 
кæрæдзимæ къæйиыххуыз никуы равдыстой. Хъæубæсты адæмæй 
та бирæтæ хъуыды кодтой, цыма Нодараты æмæ Дадаты дыууæ 
мыггаджы Ладинæ æмæ Данелы тыххæй фидыд ныхас загътой. 
Чызг æмæ лæппуйы æхсæн сыгъдæг уарзондзинад уыйбæрц 
æнгом æрцыд, сæ ныййарджыты дыууæрдыгæй дæр афтæ тынг 
фæндыд Данел æмæ Ладинæйы баиу, æмæ тæккæ уыцы ’хсæв дæр 
разы уыдысты бафидауыныл, кæнæ та фидаугæ-хæсгæйыл дæр. 
Дадаты кæрт æрмæст сæхи æвджид аззад. Сыхбæстæй сæм чи 
уыдис, уыдон сæ хæдзæрттæмацыдысты. Ладинæ дæр сæм бирæ 
фæбадт. Хистæртæй æфсæрмы кодта. Верæ æмæ Зинæ йæ сæхимæ 
схæццæ кодтой. 
Арвыл стъалытæ цæхæртæ скалдтой. Уæлдæф сыгъдæг æмæ 
сатæг. Данел кæрты бæласы бын æрбадт. Мæскуы йæ цæстытыл 
хъазыд электрон цырæгъты тыбар-тыбурæй, автомобильты къуыр- 
къуырæй, паровозты уасынæй. Трамвайты дзæгъ-дзæгъ æна- 
фонтæм дæр не ’нцайы. Хъæууон æрдз... Сæрдыгон æхсæв. Бæстæ 
сабыр. Сæ фысты улæфт æмæ дæндæгты хъыррыст скъæтæй 
дзæбæх хъуысыд. Кæркдонæй Наткайы кæрчытæй кæцыдæры са- 
127 

хъат улæфæнты хæр-хæр цыд. Хъæуысæрæй куыройы доны сæх- 
сæх, фыдты уæлæ гæркъæраджы къуыр-къуыр... Раджы йæ То- 
тыры куырой хуыдтой. Фæстагмæ та йæ хонын байдыдтой Мис- 
кайы куырой: æххуырстæй дзы уый фæкуыста æрыгонæй 
фæстæмæ. 
«Цы фæци Миска, йæ ус Нади, сæ фырт Хатъо? Кæм ис Хъуы- 
рес?» 
Адæм цух не суагътой Данелы. Никæй ма ницæмæйты афæр- 
стытæ кодта хъæубæсты хабæрттæй. Фæлæ цыдæр æнкъард 
цæстæнгас рахатыдта йæ фыд Хæмæты цæсгомыл æмæ сыхаг 
лæгтæм дæр. 
Хæмæт уаты тъахтиныл æд гæрзтæ йæхи æруагъта æмæ Да- 
нелмæ адзырдта къæсæрмæ: 
— Рауай, Гукъур, ам дæр абад мæ фарсмæ! 
Æрбацыд Данел. Йæ фыды дæлфæдтæм тъахтиныл æрбадт. 
Хæмæт уæлгоммæ хуыссыд æмæ йæхи базмæлыи кодта. Хъуыды- 
ты ма уыдис, лæппуйæн хъæубæсты хабæрттæ дзурон æви ма, 
зæгъгæ. Радзырдта йæ фыртæн Хæмæт йæ зæрдæйы мæсты- 
тæ: 
— Гукъур, абон мæ афарстай, цы хабæрттæ уæм ис, зæгъгæ, 
æмæ дын нæ хабæрттæ радзурон? — арф сулæфыд Хæмæт. — Цы 
уынын æмæ цас æмбарын, уымæ гæсгæ æвзæр хабæрттæ. Куыд 
дын сæ зæгъон, уымæ арæхсгæ дæр нæ кæнын. Нæ лæгтæ-лæгтæм 
алырæттæм стыр арæзтæдтæм фæсидтысты. Нæ фæсивæд, мæнæ 
ды, Ладинæ куыд ацыдыстут ахуыр кæнынмæ, афтæ фæцыдысты 
алы горæттæм. Сæбаты Хетæг — иæ колхоз саразæг — ам нал 
кусы. Обком, дам, æй кæдæмдæр арвыста кусынмæ. Хетæджы 
хуызæн разамонæг ма нæ хъæумæ æрцæудзæн, уый мæ нæ уыр- 
ны, Естъа дыккаг аз Дзæуджыхъæуы партион скъолайы ахуыр 
кæны. Таматы Геормæ Сырх Æфсады службæмæ асидтысты. Те- 
мысо рынчын... 
Районæй нæм парторгæй æрæрвыстой иу цъыгъгъуытзонд Ха- 
наты Пусыры, бахæрын æмæ баназынæй æддæмæ чи ницы зоны, 
ахæм. Мискайы фырт Хатъойы кæцæйдæр æрласта æмæ йæ хъæу- 
советы пъисырæй сæвæрдта. Æвæццæгæн, Бухары кæмдæр иумæ 
базонгæ сты. Сæ дарæс дæр иухуызон. Темысо рынчын вæййы, 
æмæ йæ бæсты Хатъо зыввытт кæны хъæусоветы! 
Колхозы сæрдарæй та кæд кусы Датъе!.. Къæбицы хицау — 
Даде. Æз æмæ Саккаты Симон — бригадиртæ. Уæз махыл ауагъ- 
той, сæхæдæг ресторанты бандæттæ уазал кæнын нæ уадзынц. 
Иу бон та, дам, хорз нынцъыхтой æмæ, дам, Датъе фæхъæр код- 
128 

9 Ладинæ - лл 

та: «Нæ колхозы ном раивын хъæуы! Чи уыдис Батыр? Цы са- 
рæзта? » 
Гукъур мæсты худт бакодта: 
— Кæд ыл йæхи ном æвæрын кæны Датъе? 
Æндæр ницы сдзырдта. Сыстадис, ацыд йæ уатмæ, æмæ Дада- 
ты кæрт æрфынæй. 
2. 
Райсомы куы райхъал Данел, уæд йæ хъустыл фыццагдæр 
ауадис зæрватыччыты цъыбар-цъыбур. Тыргъы хъæдтыл гæрстæта- 
уæи сииагыл рæнхъ рабадтысты æмæ сæумæцъæхыл се ’нусоп 
кадджытæй иу скъуыддзаг зарыдысты. Данел кæддæр хæдзары 
чъылдыммæ кæрдо бæласы цъуппыл цы ахстон ныффидар кодта, 
уый сæрыл сауцъиу сбадт æмæ æхситтæй зарыд. 
Сæууон рог уæлдæф æмæ мæргъты зарджытæм адæймаджы 
уæнгтæ рог кодтой, зæрдæ ради. 
Фæстæдæр хъæууынгты куы ауадис Данел, куы акæстытæ код- 
та хъæуы цæрджыты цæстæнгасмæ, уæд зæрдæхъæлдзæг нал, 
фæлæ йæхимæ ныхъхъуыста. Йæ зæрдæйы æмбырд кæиын бай- 
дыдта маст. Тæккæ хосгæрдæнты рæстæг, фæлæ быдырмæ цæуæг 
нæ уыд. Æдасæй ацæуæнтæ нæ уыд уынгты. Тракторты цæлхытæй 
уæрмыйас дзыхъытæ, уæрдон фæлдæхæнтæ... Къæвда бон, дам, 
быдыры куы нæ фæкусынц, уæд, зæгъы, нозтджын трактористтæ 
сæ трактортыл хæдзаронтæ фæкæнынц «кæм бахæрæм, кæм 
аназæм?» Цæхгæрмæ уынгты фисынтыл адæмы каутæ æмæ бы- 
рутæ фæзилæнты ныппырх кодтой. Фермæйы фос, зæгъы, 
æвæгæсæгæй иугай-дыгай сæфынц. Ахæм ныхæстæ хъуыста Да- 
иел адæмæй. Лцыдис фермæ уынæг дæр. Кæрты баййæфта хъарагъ- 
ул — зæронд лæджы. Йе ’мбал та фалдæр хъом хызта. Кæртгæс 
базыдта Данелы, бацинтæ йыл кодта. Уæ фермæйы куыст куыд 
цæуы, зæгъгæ, йæ Данел куы афæрстытæ кодта, уæд зæроид лæг 
исдуг ницы сдзырдта, стæй афтæ: «Иутæн дзы хорз æнтысы, фæлæ 
дзы æз иицы цæхæр калыи»,— ома, ницы мæм дзы хауы. 
Хъарагъул Данелы хъусмæ йæ былтæ хæстæг бакодта, йæ 
цæстытæй фæйиæрдæм ахъахъæдта, мачи мæ фехъуса, зæгъгæ, 
æмæ йын дзуры: 
— Датъе гæххæтт афыссы ардæм: «Дæ разы сын уыцы стур 
раттут!» Кæмæн, мах уый зонгæ дæр нæ фæкæнæм. Кæдæм ала- 
сынц стур, ацу æмæ йæ равзар. Стур фæстæмæ нал æрбафты 
фермæмæ, уый бæлвырд у. Рæгъау къорд сæры. хъуаг куы 
130 

фæвæййы, уæд Датъе фсрмæйы быруйы кау аивæй афæлдахы. 
Райсомы фæдис сисынц: «Дысон фермæйæ уал стуры адавдис!» 
— йæ рихитæ аздыхта хъарагъул, ома, гæды нæ зæгъын. 
Хуыздæр уавæры нæ федта Данел уæлæ хъæуысæр куырой. 
Донмарæн фехæлд. Куыроймæ дон фаг нал цыд. Иу фыд ма дзы 
тыхызмæлд кодта. Лæппуйæ фæстæмæ дзы чи куыста, уыцы Миска 
фарон амард, цæмæй, ничи йын ницы базыдта. Йæ ус Нади куы- 
ройы хицау сси. 
Батыры колхозы хабæрттæ ныззыгъуыммæтæ кодтой Таджы- 
хъæуы бынхортæ: Датъе, Даде, Хатъо, Пусыр... 
Данелау горæтты чи ахуыр кодта, уыцы фæсивæдæй хъæумæ 
бирæтæ æрцыдис, ничи сæм ницы дзырдта æмæ бæлæсты бын, сæ 
хæдзæртты аууæтты бадтысты. Уыцы студеиттæй, дам, чидæртæ 
бацыд парторгмæ хъæстмæ: «Уыгæрдæнтæ æдзæллагæй цæмæн 
сæфынц? Зымæджы фос цы хæрдзысты?» Пусыр сыл сбылы- 
счъилтæ кодта: «Уынаффæ хъуаг не стæм! Бæстæ тутсæр сту- 
дентæй байдзаг! Уыцы зæрдиагонæй уæ уæд колхозæй лидзын нæ 
хъуыдис!» —Пусыры дзуапп...- 
Данел иу райсом раджы правленимæ суад. Йæхицæн хæсыл 
нымадта колхозæн быдыры куыстыты феххуыс кæнын, правле- 
нийы уæигтимæ баныхас кæнын. 
Правленийы уæттæ уыдысты афтид: «Æвæццæгæн, быдырмæ 
аивгъуыдтой,— фенхъæлдта Данел. Æрмæст уæттæй иуы ацæргæ 
лæг нымайæн къæбæлты уд ласта. Астæуккаг æнгуылдзæй сæ 
кæрæдзиуыл хоста, цыма уыдоны аххосæй æдзæллагмæ æрцыд 
колхозы хæдзарад. 
— Дæ бон хорз æмæ рæстмæ уай! — сдзырдта Данел ны- 
майæгмæ, фæлæ йæм уый кæсгæ дæр нæ ракодта. Æрмæст æм 
сгуым-гуым кодта: 
— Арфæгонд у уæллагæй! 
— Уæ хицауад кæм сты? 
Нымайæг æнæдзургæйæ стыр æнгуылдзæй уæхсчы сæрты аца- 
мыдта къæбицырдæм: «Уым!» 
Æнгуылдзæй ацамынд Данелæн зыи бамбарæн нæ уыд. Уым, 
кæрты, къæбицы фарсмæ хæрæндоны бадтысты даргъ стъолы 
фарсмæ. Дзаг цайцымæнтæй кæрæдзимæ æвзидæгау кодтой кол- 
хозы разамонджытæ, Датъе сæ хистæр... 
— Уæ бон хорз æмæ рæстмæ ут! — сæ уæлхъус алæууыд Да- 
нел. 
Арвæй æхсидав æрхауæгау сын уыди Данелы уынд. Пусыр 
Данелы фыццаг хатт федта, нæ зыдта, чи у, уый: 
131 

— Кæцытæй дæ ды та? Хæддзутæй? Авæрут-ма йæм! — йæ 
цæсты бынты фæлмæнтæ дзæкъултау æрзæбул сты. Къæсхуыр 
русты æхсæн фындзы хъæл цыргъ ахаста Тъепы хохы рагъау. 
— Уæ хосгæрст ам ис? — тызмæг сæм сдзырдта Данел. Пусы- 
ры фыццаг хатт федта, фæлæ базыдта, уый парторг кæй уыд. 
Иннæтæ хихъæуккæгтæ. 
Пусыр Данелмæ тызмæгæй фестынмæ хъавыд, фæлæ йын Да- 
нел йе уæхскыл æрхæцыд æмæ Пусыр йæ бандоныл фæстæмæ 
дзæгвæз æрбадт. 
Хатъо Пусыры къахыл цалдæр лæуды æркодта. Иннæтæ дæр 
ын цæстæй амыдтой, цæмæй Данелмæ хъæддых ма сдзырдтаид: 
зыдтой Данелы зонд æмæ хъарутæ... 
ттт 
Уыцы бон Данел хъæубæсты фæсивæдыл æрзылд хæдзаргай, 
сидтис сæм быдырмæ хоскæрдынмæ. Бригадиртæ Хæмæт æмæ сын 
Симон срæвдз кодтой цæвдхсытæ, сагæйттæ. Дыккаг бон уыгæрдæ- 
ны къултæ карст уистæй дæргъытæ адардтой. Иухурон хос ссыв- 
той чызджытæ. Хосы æмбатъæтæ дардмæ тыччытау зындысты... 
Фехъуыста Пусыр, фæсивæд сæхи зондæй хосгæрсты кæй 
вæййынц æмæ сæм Хатъоимæ иу сихорыл бидаркæйы быдырмæ 
ацыдысты. Дыууæйыл дæр бухар худгæ къуыдипгондæй сæ сæры- 
фæхстыл. Сырх цыллæ хæдæтты æдде баст рæтты, æвзист æвзæгтæ 
уæрджыты сæрмæ уæгъд тила кодтой. Цыргъкъуым гæлифе 
хæлæфты дзыппытæ цæмæйдæрты къуыпп дардтой. Цæвиттон, 
Бухарæй Ирыстонмæ æмхуызон фæлыстварцы куыд æрцыдысты, 
афтæмæй сæ арæзт нæ хæлдтой Пусыр æмæ Хатъо. Быдырмæ 
стæм хатт æвдыстой сæхи, фæлæ уыцы дарæсы. Афæдзы æрдæгæй 
фылдæр нæма куыста Пусыр парторгæй æмæ дагъытъайлагмæ 
æруагъта Батыры колхоз. Колхозонтæ кусынмæ разæнгардæй нал 
цыдысты. Сæ былты бакъуырдау сын уыдис Пусыры уынд. Йæ 
алыварс æрæмбырд кодта йæ хæстæдхсыты, йæхи хуызæн магуса- 
ты — цæлуарзджыты. Кæрæдзимæ цæст ныкъуылдтой. Пусырæн 
зæдау куывтой — сæ дарæг, сæ уромæгæн. Йæ уæлæдарæсы рыгтæ 
æмæ къæмтæ йын се ’взæгтæй истой. Пусыр йæхæдæг уыдис 
кæмдæр нымæхст, кæмдæр ын фæцис хъузæттæ партимæ сайдæй 
бацæуынæн, йе ’цæг цæсгомыл мæнг цæсгом бакæнынæн. Æндæр 
хъæуккаг уыдис, æмæ адæймаг афтæ тагъд базонгæ нæу. 
Пусыр æмæ Хатъо хæстæг ссыдысты хосгæрдджытæм. Уыдон 
дæр сæм æдзынæг ныккастысты, тынгдæр сæ дарæсмæ. Иухуы- 
132 

зон дарæсы — кæрæдзи халдих. Фæлæ, цæмæй ма фæивддзаг 
уыдаиккой, уый тыххæй Хатъойы хæдоныл урс цæппæртæ, Пу- 
сыры хæдонæн та сау алдымбыдæй æгънæджытæ. Стæй ма 
кæрæдзийæ нæ фæивддзаг уыдаиккой уымæй, æмæ Пусырæн йæ 
сæр уыд булкъдаст. Хатъойæн та йæ бецыкк худы бынæй суанг 
фындзы рагъмæ æрзæбул æмæ уым фесхъæл нæл бабызы къæдзи- 
лау. Кастысты сæм хосдзаутæ æдзынæг. Чызджытæ дæр се сси- 
вын фæуагътой æмæ æркастысты цыллæ хæдæтты пæр-пæрмæ. 
Данел цæвæджыхъæд зæххы æрсагъта. Пусыритæм адзырдта: 
— Сау халæттæй дæр сырхытæ фæзынд! 
Пусыр æй цыма нæ фехъуыста, афтæ бахудт: 
— Уый дын лæппутæ, гъе! Хи-хи-хи! — тæнæг доны хæл-хæл 
бакодта.— Хуыцауыстæн, кусарт уын мæнæй! Кусгæ чи, кæны, 
хæргæ дæр хъуамæ уый кæна, и? Афтæ нæу? — бакаст Пусыр 
Хатъомæ. 
Хатъо дæр йæ фындз схуртт кодта: 
— Афтæ, афтæ! — йæ галиу æхсæрварс фенцъылд. 
Хосгæрдджыты цур сæ зылын зыдтой æмæ ныхас хъазынмæ 
здæхтой. 
Хатъо йæ галифейы дзыппы къух ауагъта æмæ дзы сласта 
гæххæтдзæкъулы къафеттæ. Райсомы та хъæбæрæй нызтой бу- 
феты, æмæ сæ уым райста Хатъо. Ладинæйæн сæ схаста 
уыгæрдæнмæ. Бацыд Ладинæмæ хæстæг. Дысæлгътæ мидæмæ 
фæбырын кодта, бадардта йæм къафеттæ, иннæ чызджытæм дæр 
акæстытæ кодта: 
— Ладинæ, айс сæ, ацы къафеттæ сымахæн балхæдтон. 
Ладинæ бамбæрста Хатъойы здыхт хъуыды: 
— Æз къафетт нæ фæхæрын, исгæ дæр сæ нæ кæнын! — азылд 
иннæрдæм æмæ ссивыныл фæци. 
Иннæ чызджытæй дæр ничи райста къафеттæ æмæ Хатъо 
гæххæттын дзæкъул æмбатъæйы рæбын бавæрдта: 
— Изæры дзы ахæрдзыстут...— хорзау нал фæци. 
Чызджыты кæл-кæл ссыд: 
— Мæлдзыджытæн замманай минас! 
Пусыр чызджытæм — æдзынæг иыккаст. Йæ цæстытæ сасы- 
мау ныхæстысты чызджыты аив гуыртыл сæ тæнæг рог дарæсты. 
Ссивæг чызджыты æхсæн Ладинæ уæлдай хæрзконддæр зындис. 
Сау дзыккутæ, рæсугъд пух цæсгом. Тæнæг цыбырдыс кофтæйы 
бæрæг дардтой йæ риутæ. Цæст æндæгъдис урс дæллагхъуыр- 
тыл. 
Райста цæвæг Пусыр. Рувæнæй рувæгау дзы къуырццытæ код- 
133 

та, цæстытæй та зулмæ Ладинæмæ каст. Пусыр Ладинæйы афтæ 
хæстæгмæ никуы федта. Ныр æм йæ зæрдæ ссыгъд. Хатъойы мæт 
æй нал уыди. Цæвиттон, Пусыр Надитæм цард æмæ йын Нади 
фæдзæхста Ладинæйы Хатъоимæ слымæн кæныны тыххæй. Фæлæ 
Пусырæн йæхи зæрдæ Ладинæйы уыидæй, рувас нард карчы 
уындæй куыд фæсæлæф уа, афтæ фæсæлæф. Систа æмбатъæйы 
цурæй къафеттæ æмæ сæ Ладинæмæ ног бахаста: 
— Ладинæ, нæ партион организацийы номæй айс мæ къухтæй 
ацы чысыл лæвар! Уæлдайдæр мæиæ колхозы быдыры афтæ 
дзæбæх кæй арæхсут,— ныккаст Ладинæйы цæстытæм. 
Ладинæ æлгъ каст бакодта Пусырмæ. Æгæр къæйных ныхас 
сылгоймагæн аив куы нæ уа, зæгъгæ, ахъуыды кодта Ладинæ, 
фæлæ йын загъта: 
— Партийы номæй дзурыс, колхозы хардзæй та хæрæндæтты 
бадут. Уæртæ Хатъо аддхсинæгтыл ахуыр у, æмæ сæ уымæн ратт. 
Ахæм дынджыр гæлифе дзыппыты æндæр ма схæсс! Цыма сæ уæ 
хæдзарæй хастай! 
Ладинæйы ныхæстыл чызджытæ хъæрæй ныххудтысты æмæ се 
ссывды кой кодтой. 
— Дæхимæ æгæр бирæ нæ исыс, чызгай?! —хæлиудзыхæй кæсгæ 
баззад Пусыр. Сæргуыбырæй сæ уæрдонмæ аздæхтысты. 
Лæппутæй чидæр сæ фæдыл фæндагмæ акаст: «Дæлæ Пусыр 
æмæ Хатъо рыгкалгæ фезгъорынц!» 
Хъæубæстыл айхъуыст, Пусыр, дам, Ладииæйы куры. Пусыр 
æмæ Хатъойы мыды къæм бахауди, туаг ад байдыдтой 
кæрæдзийæн. Пусыр-иу хъæусоветмæ бауайгæйæ хъæуа-нæхъæуа 
бустæ, хъæртæ кодта Хатъойыл. Кеф дæр иумæ нал кодтой. 
Надийы хъустыл æрцыдис, Пусыр, дам, Ладинæйы йæхирдæм 
фæкодта, æмæ Пусыры йæ хæдзарæй тæрыныл иыллæууыд. Иу 
изæр æм йæ уатмæ балæбурдта Нади: 
— Ды мæныл хинæй цæуыс?! Æз дын мæ кæрты дуæрттæ гомæй 
дарын, мæнæ лæппутус! Ды та мын мæ чындзаджы дæхи кæныс?! 
— цармхафæн цæвæджы састæй йæм бавзыста. 
Фæлæ Пусыр зыдта, Нади йæ лæг Мискайы аивæй куыд ама- 
рын кодта, уыдæттæ. Фестад æм. Йæ амонæн æнгуылдз йæ был- 
тыл авæрдта, ныккаст Надимæ: 
— Тс-с-с! Сабыр дæ хос, кæннод дын дæ хабæрттæ хурмæ 
ракалдзынæн! Ладинæ нæ, фæлæ дæ фырты дæр нал фендзынæ, 
афтæ дын бакæндзынæн! — рæсыд сæгъдзæстытæ йæм сзылдта. 
Ницыуал суæндыдис Нади Пусырмæ. Фæсыпп. Æвæццæгæн, 
йæ лæг Мискайы амарды исты зылын уыдис. Нади йæ цæстытæ 
134 

ныззынг кодта. Дыууæ уасæджы кæрæдзимæ хылгæнгæйæ- куыд 
ныккæсынц, афтæ иуцасдæр Пусыримæ цæстæй кæрæдзи рæ- 
хуыстой, стæй хæрæгсæстытæй фæйнæрдæм азылдысты. 
Нади йæ фæнд нæ уагъта. Зæрдиагæй скарста, Ладинæйы йæ 
чындз бакæнын: «Иунæг чызг... Йæ сæрыл сдзурæг нæ фæуыдзæн. 
Ахуырмæ, кусынмæ — сæрæн. Тагъд агроном суыдзæн. Асæго-иу 
уæд лæбурæд Тъохмæ! Æз мæ маст иæ ныббардзынæн! Нодараты 
æмæ Дадаты хæстæг кæнын нæ бауадздзынæн! Хæмæты къæбæда 
фырты хъуахъдзыхæй кæд нæ фæуадзон, уæд-иу кæсæд!» — уыцы 
зондыл ныллæууыд Нади. 
Надийæн бандитты раздзог Сафар йæ фыдыфсымæр уыдис. 
Батыр Сафары тынг æрцыбыртæ кодта уæд. Мидхæсты рæстæджы- 
ты. Уыдæттæ æмбæрста Нади æмæ Дадатæм йæ маст нæ сысыд. 
Йæ фырт Хатъойæн куыд æддæмæ Ладинæйы кой кодта. Йæ 
зæрдыл ын æй æфтыдта, фæлæ Хатъомæ арахъ йæ мадæй дæр 
хуыздæр каст. 
Пусыр та йæ бынатæй йæ сæр хæрдты хаста. Исчи-иу æй куы 
фарста, цы кусыс Таджыхъæуы, уæд-иу сæрыстырæй загъта: 
уæлдæр дзы цы куыст ис, уым. Пусыр æмæ Хатъо кæрæдзийæи 
знæгтæ систы. Бухарæй цы æмхуызон дарæсы æрцыдысты, 
Хатъойæн Нади уыдон кæнын нал уагъта. Æндæр костюм ын 
балхæдта, фæлæ йæ риуыл арахъы фæдтæ тагъд æрдæргъытæ 
сты. 
Пусыр æмæ Хатъойы Нодараты кулдуар йæхимæ æлвæста. 
Ладинæ-иу горæты уыдис, уæддæр-иу кæрæдзи сусæгæй Ненимæ 
кæртмæ бауадысты. Фæлмæн зæрдæлхæнæн ныхæстæй йæ рæвдыд- 
той. Ненийы хъуг хъомæй æрцæуы, зæгъгæ, уæд æм Пусыр æмæ 
Хатъо гæппæй бадтысты, чи фæразæй уа, Ненийы кæртмæ йæ чи 
баздаха. 
Иу изæр, дам, хъуджы фæдыл афтæмæй кæрæдзи дæр ных- 
хостой. Бамбæрста Нени лæппуты хабар æмæ сæ йæ кæртмæ 
хæстæг нал уагъта. Естъайæ сæм бартхъирæн кодта. Данел дæр 
æмæ Ладинæ дæр æмбæрстой Хатъо æмæ Пусыры зонд, фæлæ 
ахæм хабары фæдыл Данел схыл кæныи йæ сæрмæ нæ хаста, уымæн 
æмæ йæ зæрдæ фидар æвæрд уыд Ладинæйæ. 
Данел æндæр хабæрттыл хъуыды кодта, æндæр мæт, æндæр 
маст дзы уыдис. Йæ райгуырæн хъæу! Цы уынгтæ æмæ цы бы- 
дырты фезгъордта, кæм схъомыл, уыцы хъæу, уыцы колхоз кол- 
хозы хуызæн нал уыд. Æнæнхъæлæджы адæймæгты къухтæм ба- 
хауд. Лдæмы сызнæт кодтой. Куыстмæ сæ зæрдæ нал рад. Адæм 
куыстой æмæ Пусыры къорд тутайы кæлмытау дзæррæст код- 
135 

той. Хатъо æмæ Датъетæ йедтæ чи уыдысты, уый хорз зыдта 
Данел, фæлæ а Пусыр чи уыдис* райком ахæм лæджы куыд рар- 
выстой партион организацийæн разамонæгæй, ууыл дис кодта. 
Мæскуымæ ма йæ ацæуынмæ дыууæ къуырийы хъуыдис, афтæ 
сбадт æмæ республикон газетмæ егъау уацхъуыд ныффыста Та- 
джыхъæуы Батыры колхозы правленийы уæнгтыл, парторгыл, 
Хатъойыл. Уæдмæ Верæ дæр горæтæй æрцыд институтæй — сес- 
ситæй. Естъа дæр партион скъолайæ цыдæр колхозмæ æрвыст 
уыд иу мæй, æмæ уый дæр фæзынд. Бакастысты уацхъуыд æмæ 
йæ Данел редакцийыл сæмбæлын кодта. 
Мæстæй сыгъдис Естъа дæр, фæлæ цы йæ бон уыд? Иуæй го- 
рæты ахуыр кодта æмæ йæ не ’вдæлд сæ колхозы хабæрттæм, 
иннæмæй та уый, æмæ партион организацийы секретарьмæ — 
Пусырмæ — афтæ æнцон сдзургæ нæ уыд. Уæлдæр хицауадæй йæ 
райдайын хъуыд. Естъа йæ ныфс нæ хаста йæ ахуыргонддзинадæй. 
Æнцон нæ уыдис райкомы размæ ахæм зæрдиаг фарстимæ ба- 
лæууын. Данел редакцийы йæ мæскуыйаг адрис ныууагъта: «Мæ 
уацхъуыды истæуыл гуырысхо куы кæнат, уæд мæм-иу уырдæм 
хъусын кæнут». 
3. 
Студенттæн сæ ахуырмæ цæуыны рæстæг ралæууыд — авгус- 
ты кæрон. Данел иу изæр Ладинæтæм суад, афтæ — абадынмæ. 
Ненийæн Данелы фенд йæ чызджы уындæй къаддæр æхсызгон 
нæ уыд. Нæ рох кодта йæ мой Лсæгойы бæллиц: «Тæхуды, Гукъ- 
ур кæй сиахс бауыдзæн!» 
Нени Данелæй фæстагмæ æфсæрмы кæнын байдыдта: фæас- 
хуыз. Сывæллонæй йын куыд хъæбыстæ кодта Нени, афтæ йæм 
нал уæндыд. 
Ладинæ дæр йæ мады цур æфсæрмы байдыдта Данелмæ 
хæстæг лæууын. Скъолайы иу партæйыл бадгæйæ æдзух 
кæрæдзиуыл æндзæвыдысты, фæлæ сын фæстагмæ сæ азтæ уый 
бар нал лæвæрдтой. Чызг æмæ лæппуйы æфсарм слæууыди се 
’хсæн. 
Цыбыр дзырдæй Нени æнхъæлмæ каст Данел йæ сиахс бауæ- 
вынмæ. Данел æмæ Ладинæ дæр гуырысхо нал кодтой, кæрæдзийæ 
кæй нал фæхицæн уыдзысты, ууыл. Кæд æргом ныхас никуы ра- 
уад, уæд бафидаудзыстæм, уæд чындзæхсæв скæндзыстæм, зæгъгæ, 
уæддæр зæрдæйæ кæрæдзи æмбæрстой. Сæ ныхас-иу ууыл бан- 
цад: «Мæнæ не скъолатæ каст фæуæм!» 
136 

Ненийы зæрдæ нæ фæлæууыд уæддæр уыцы изæр æмæ Да- 
нелмæ бахудт: 
— Гукъур, Мæскуыйы дын чызг зонгæ нæма ис? Иу дзæбæхы 
ма дзы скæн демæ æмæ дын Наткаимæ хорз чындзæхсæв са- 
разæм,— къахæгау хин фарст бакодта, фæлæ, Хуыцау зонæг, уыцы 
дзырдтæ зæгъын куыд сфæрæзта, цы зæрдæйæ сæ загътаид. 
Уыцы ныхæстæм Ладинæйы цæстытæ уайтагъддæр ауымæл сты 
æмæ дон нуазынмæ фæци. Уæд Данел йæхимæ хардзау æркаст: 
«Лæг куы дæн ныр... Цы худинаг у æргом ныхас...» Йæхи 
фæхъæддых кодта æмæ афтæ зæгъы: 
— Чызджытæ бирæ ис алы ран дæр, Нени, фæлæ мæнæн 
агуырд у. Цы дæм æй сусæг кæнон, Ладинæйы йедтæмæ мæн ацы 
дунейыл ничи хъæуы, кæд йæхæдæг дæр афтæ зæгъы, уæд. 
Фæстаг хатт сæмбæлдысты уыцы изæр Данел æмæ Ладинæ, 
фæстаг хатт ма бакастысты кæрæдзи цæсгæмттæм, цæстæй 
кæрæдзи сурæттæ агургæ. 
Чызг æмæ мады зæрдæтæ дæр æрæнцад-æрбынæттон сты. Ба- 
зыдтой сæ амоид бæлвырддæр. Данел æмæ Ладинæйæн се скъолатæ 
фæуынæй райдыдтаид сæ æмкъайады цард. 
Натка æмæ Хæмæты дæр тынг фæндыдис сæ фырты фæндон 
базонын: «Ахуыр дæр хорз у, фæлæ йын хъуыддаг бакæнын афон 
у. Цы фæнд æм ис дарддæр, бафæрс дæ фырты»,— бафæдзæхста 
Хæмæт йе ’фсинæн. 
Данел уыцы изæр куы ’рцыд, уæд Натка бирæ нал фæгæдзæ 
кодта. Баздæхт йæ фыртмæ æмæ йæ лæгъстæхуызæй бафарста: 
— Дæ нывонд фон, Гукъур, лæг мыггагмæ нæ цæры. Мах дæр 
æрыгæттæ нал стæм дæ фыдимæ. Чи нæ кæд фæцъынд уыдзæн, 
уый бæрæг нæй. Ныййарæг йæ цоты цинæй цæры, мæ хур. Дæлæ 
Хабо дæр де ’мгар у, æмæ йын ахæм фырыхъулы хуызæн лæппу 
ис! Ахæм сывæллон дæ хъæбысы акæн, уый дунсты аргъ у! Цы 
фæнд дæм ис, мæ хур, дæумæ та? Дæ фыды дæр тынг фæнды 
чыидзы кой дын куы бакæниккам, уый! — йæ кæттаг раздарæны 
кæрæттæ йе ’нгуылдзтæй лæгъзытæ кодта Натка ныллæг бандо- 
ныл бадгæ. Куатæйы æмпъузæныл æндахы кæроиыл фембæлдыс- 
ты æигуылдзтæ æмæ йæ амонæн æмæ стыр æнгуылдз аздыхтой, 
йæхæдæг та йæ фырты дзуапмæ æнхъæлмæ каст. 
Данелы кæстæр хотæ Верæ æмæ Зинæ дæр иуварс лæууыдыс- 
ты. Æхсызгон сын уыд, мад фырты афтæ кæй бафарста. Тыиг сæ 
137 

фæндыд сс ’фсымæрæн чындз ракурыи æмæ се уæхсчытæ тæху- 
дыгæнæджы змæлд бакодтой. Кæрæдзимæ цингæнæджы цæстæй 
бакастысты. 
— О-о, дытта! Раджы у нырма уымæн,— бахудт Данел.— 
Скъола уал каст фæуын хъæуы,— мады уæхскыл йæ сæр бакъул 
кодта. 
— Æмæ уæддæр, мæ къона, кæд дын, мыййаг, бæрæггонд у? 
Мах дæр æй куы зониккам! — Наткайы фæндыдис базоиын, йæ 
фырт Ладинæмæ цы зæрдæ дардта, уый. 
Данел йæ мады сæр йæ рахиз дæларм æрбакодта: 
— Цы дын æй сусæг кæнон, дытта, кæд уæ йæ зонын фæнды, 
уæд уæлæ Асæготы Ладинæ, æндæр ничи... 
Верæ æмæ Зинæ ныццин сты, Ладинæйы ном куы загъта Да- 
нел, уæд. Уæдæй фæстæмæ бинонтæ бонтæ нымадтой уыцы ции- 
дзинад фенынмæ. Данел дыккаг бон Мæскуымæ аивгъуыдта. 
Йæ уацхъуыд газеты æвиппайды нæ рацыд. Зæрдиаг хабæрт- 
тыл дзы цыдис ныхас æмæ сбæрæг кæнын хъуыд се ’цæгдзинад. 
Уацхъуыды фæдыл-иу Таджыхъæумæ фæзыидис редакцийæ 
æрвыст лæг. Куы Пусыры фарстой, куы Датъейы, куы бухгалте- 
ры, куы къæбицы хицау-завхоз Дадейы. 
Æрвыст лæгæн дæр йæ былтæ айсæрдынмæ хъавыдысты «Ба- 
тыры» колхозы мулк дзæррæстгæнджытæ. Авæрдтой йæ бидар- 
кæйы. Аскъæфтой йæ Таджы вагзалы ресторанмæ. Йæ раз ын 
нозт, минасæй айдзаг кодтой. Пусыр бадтис уацхæссæджы фарсмæ 
æмæ йæхицæй ныббуц. Бакаст-иу æм, йæхи къæлæтджыныл 
фæстæуæз ауадзгæйæ. 
Редакцийæ æрвыст лæг сыстад фынджы уæлхъусæй. Бацыд 
рестораны хицаумæ. Фæдзырдтой бухгалтермæ æмæ сбæрæг 
кодта Батыры колхозæй ресторанмæ æхцайы æрвыстыты 
гæххæттытæ дзæвгар мин сомтæн. Фынгтæм æвна^лгæ дæр не 
’ркодта. Акт ныффыста. Къухтæ дзы сæвæрдтой бухгалтертæ. 
Базмæлыдысты, фæдисæтты хуыз æвдисыи байдыдтой Пусы- 
ры «кадртæ». 
Датъемæ та тасдзинад хъарын уæд байдыдта, æмæ йæ редак- 
цийы кусæг хин фарст куы акодта: «Кау афæлдахын зиан у æви 
пайда?» 
Цæмæн æй бафарста, уый исдуг ие ’мбæрста Датъе æмæ цы 
загътаид, уый нæ зыдта. Куы хи-хи кодта, куы — джих. Фæлæ 
фермæйы каутæ бирæ кæй фæлдæхта, уый йæ сæр æрцахста æмæ 
кауты бын фæуынæй старст. Тæрсын-ризын байдыдтой Пусыры 
къорд. Йæхи гамхуд дæр ист кæй цыдис, уый бамбæрста. Хатъойы 
138 

уый размæ йæ быиатæй атардта. Йæхи быны та дон бацыд, зæгъæм, 
æви арт сыгъд. Хатъо йæхи фæтылиф кодта хъæуæй. Уый дæр 
хъæусоветæй бирæ æхца акалдта хæрæндæттæм. Йæ мадимæ сæ 
хæдзар сæхгæдтой æмæ Мæздæгмæ айстой сæхи Надийы цæгатмæ. 
Пусыры хъуыддæгтæ рæвдз кæй нæ цыдысты, уый Надийæн 
æхсызгои уыдис: Ладинæмæ йæ нал æвдæлд. 
Нади скарста, цыфæндыйæ дæр Ладинæйы йæ фырт Хатъойæн 
бахъуыддаг кæнын. 
4. 
Æртхъирæны мæй мит дзæвгар æрæвæрдта. Цъæх мигъ зæххæй 
уæлæмæ нал стад, уæлдайдæр изæрыгæтты æмæ æхсæвты, сасымæй 
сæрстау фидар бадт зæххыл. Бон-иу чысыл рангæс, фæлæ хуры 
цæст арвыл иымæхсæгау ныгуылæнырдæм цæйбæрц æруагъта 
йæхи, уый-иу бæлвырд нæ зынд. 
Иу ахæм бон фæссихор та, алы сабаты куыд цыд, афтæ йæ 
мады бæрæггæнæг Дзæуджыхъæуæй Таджыхъæумæ æрцыд ин- 
ституты æртыккаг курсы студенткæ Нодараты Ладинæ. Бæргæ 
йæ не ’вдæлдис горæтæй хъæумæ рацу-бацумæ. Уыцы рæстæджы 
йын чиныджы цас кæсын æнтыстаид! Кæсгæ та фылдæр изæры- 
гæтты кодта библиотекæйы. Ладинæ библиотекæйы чингуытимæ 
афтæ слымæн, æмæ-иу фылдæр хæттыты æнæ ’хсæвæрæй дæр 
баззад. «Симды куы бацæуай, уæд дзы симын хъæуы» — 
фыдæлтæй фехъуыста уыцы æмбисонд. Сæ фыд Асæго дæр ахæм 
лæг уыд. Бæлвырд куыстытæ уарзта. Æз, дам, æххуырстæй дæр 
Тъохы зæххыл ауæдз никуы фехæлдтон. «Сайын, хин ахуыр хорз 
нæу!» Афтæ ахуыр кодта Асæго йæ бинонты, афтæ домдта кол- 
хозонтæй дæр. 
Ладинæ æнтыстджынæй хаста йæ ахуыр. Тынг хорз бæрæг- 
гæнæнтыл радта йæ зымæгон фæлварæнтæ æртыккаг курсы фыц- 
цаг æмбисæн. Бæргæ уыдис афтæ, фæлæ Ладинæйæн алы сабаты 
йæ мадмæ æнæ æруайгæ дæр нæ уыд. 
Нæфæразгæ хаста Нени æмæ йæм Ладинæйы зæрдæ æхсайдта. 
Нени-иу йæ æрцыдмæ пецы тыхджындæр арт скодта: «Ме сту- 
дент чызг куы суазал уа!» Кæрты та къæхты бын миты хъæрзыи 
ссыд урс крахмалыл цæуæгау æмæ Нени базыдта йæ бæлццоны. 
— Мамæ, кæм дæ? — дзургæ бацыд къæсæрмæ Ладинæ, æмæ 
цырагъы рухс куы калд рудзынгæй, уæд та йæ мæт æрбайсæфт: 
«Дзæбæх у мамæ» — бацин кодта. 
Ненийыл та хуртæ ’мæ мæйтæ ракастысты йæ иунæджы фендæй. 
13? 

Йæ зæрдæ та фæфидар, йæ чызджы йæ фарсмæ куы федта, уæд. 
«Зын хъахъхъæнæн у чызг... Кæм ыл цы ’рцæудзæн, чи зоны? 
Æмæ уæд хæдзархæлд кæнын!» — йæ мæллæг зæрдæ-иу сгуыпп- 
гуыпп кодта уыцы хъуыды^æй. 
Хъæбыстæ та фæкодтой кæрæдзийæн мад æмæ чызг. Узæлы- 
дысты кæрæдзиуыл иуцасдæр, стæй та бавнæлдта Ладинæ йæ зонгæ 
куыстытæм. Суанг æнафонмæ фæкодта хæдзары куыстытæ. Схуыс- 
сыны размæ та райста къамтæ се ’вæрæнæй. «Мæнæ Гукъур! — 
фæкодта Ладинæ Данелы къам ауынгæйæ. Къам йæ русыл авæрд- 
та, стæй йæм дзæвгар фæкаст. Данел æм фæстаг хатт сæрвыста 
уыцы къам: урс хæдон, галстук, тар костюм. Фæлæ Ладинæйы 
Данелы цæстытæ сæхимæ æлвæстой. Фæтæн ных, рæсугъд роцъо. 
«Цæсгомæй гæзæмæ фæкъæсхуырдæр дæ, фæасхуыз дæ, Гукъ- 
ур!» — йæ цæстытыл та сæууон æртæхау ирд цæссыджы гагатæ 
абадт. Ладинæ уæд дæр ма Данелы Гукъур хуыдта: афтæ йыл 
сахуыр ис сывæллонæй фæстæмæ, фыццаг хатт сæ мадæлтимæ 
скъоламæ куы ’рцыдысты, уæдæй фæстæмæ. 
— Ладинæ, æнафон у ныр. Бафæлладтæ... Хуыссын афон у! — 
адзырдта Нени йæ чызгмæ. Цъындагæнæн телтæ къуыбылойы 
атъыста, сынтæджы фарсмæ сæ табуреткæйыл æрæвæрдта æмæ 
йæ хуыссæнуаты йæхи æруагъта. 
Ладинæ дæр Гукъуры къам йæ роны бакодта, цырагъ ныллæг 
æрзылдта, афу йæ кодта æмæ йæ сынтæгмæ бацыд. 
Æмбисæхсæвæй фæивгъуыдтаид, афтæ Ладинæйы хъынцъым 
ссыд йæ хуыссæнуаты. Кæмæдæр тарстхъæр кодта. Кæйдæр 
агуырдта йæ фыны. Æндæр исчи йæм куы хъуыстаид, уæд ын йæ 
дзырдтæн ницы бамбæрстаид. Фынтæ уынгæйæ адæймагæй 
æрдæгыскъуыд — лæбырд дзырдтæ фæхъуысы. Фæлæ Нени бам- 
бæрста, йæ чызг фыны Гукъурмæ кæй хъæр кæны: «Гукъу... 
Гукъу!..» 
Нени сыстадис, бацыд йæ чызгмæ. Йæ арм Ладинæйы ныхыл 
авæрдта: «Цы кæныс, мæ къона, цы дæ нæ уадзы?» 
Ладинæйæн йæ хид акалд. Фехъал æмæ хуыссæгхъæлдзæгæй 
фæкодта: «Гукъур кæм и, и?» Йæ мады йæ уæлхъус ауыдта, феф- 
сæрмы æмæ фæстæмæ йæхи æрнорста. Йæ хæдоны мидæгæй Гукъ- 
уры къам хидæй суымæл, хъыгдардта йæ æмæ йæ нывæрзæны 
атъыста. 
— Бафынæй у, мæ хур, Гукъур дæр афонмæ Мæскуыйы йæ 
фыны искæйты уындзæн, уæдæ цы! 
Боны уац Таджыхъæумæ нæма æрбахæццæ. Ладинæ ма фынæй 
кодта. Нени фæтæген цырагъы лæсгæр сзылдта. Рабадт йæ хуыс- 
140 

сæнуаты, йæ фæсонтæ гарузæй æрæмбæрзта æмæ цъындагæнæн 
дыууæ телы кæрæттæ тæбын æндахæй фæндаг амонын байдыд- 
той Гукъуры къæхтæ хъарм кæнынæн. Бон бæстон æрбарухс. 
Ладинæ арф ныуулæфыд, рабадт йæ хуыссæны, æмæ йæ йæ мад 
афтæ фæрсы: 
— Цы фынтæ уыдтай, дæ нывонд фæуон? Кæмæ хъæр кодтай 
фыны? — цыма не ’мбæрста йæ чызджы фынтæ. 
— Мамæ, уый та цы фын у? — йæ мадæн радзырдта, æхсæвы 
цы фын федта, уый. — Æз æмæ Гукъур кæдæмдæр цыдыстæм. 
Фæхицæн стæм кæрæдзийæ æмæ æз фæндаг нал зыдтон. Хъæр ма 
йæм кодтон, фæлæ мæм нал фæзынд. Цы хорз у, фын кæй уыдис, 
уый! 
Нени аджих æнæ исты дзургæйæ, стæй йыи зæрдæвæрæн ны- 
хасæн афтæ: 
— Фын та цы амоны, мæ чызг? Гукъур далæ Мæскуыйы ис 
æмæ дæ ардыгæй уырдæм куыд фехъуыстаид. Каст куы фæуа, 
ардæм куы ссæуа, уæд иумæ балцы дæр цæудзыстут æмæ алкæдæм 
дæр. 
Кæд афтæ загъта чызгæн, уæддæр фын йæ зæрдæмæ нæ фæцыд 
Ненийæн. Фыдæлты ныхæстæ куыд хъуыста, уымæ гæсгæ йæм 
хорз фын нæ фæкаст. 
Ладинæ уыцы бон суанг фæссихортæм дæр хæдзары зилæнтæ 
фæкодта, гæрстыл иту февæрдта. Цалдæр фындзыкæлмæрзæны 
Данелæи арвитынмæ итувæрдæй гардеробы сæр лæууыдысты 
хъарм цъындатимæ. Иу фындзыкæлмæрзæны къуымыл Ладинæ 
сырх æндахæй ныффыста дыууæ дамгъæйы: «Н. Л.» (Нодараты 
Ладинæ). Нени иннæ сабатмæ конд фæуыдаид цъындатæ. Ладинæ 
та æрцыдаид горæтæй æмæ сæ уæд Мæскуымæ фервыстаид. 
Зымæгон бон цыбыр у. Фæссихæртты Ладинæ йæхи барæвдз 
кодта горæтмæ. Изæрмилтæ уыдис, афтæ рараст сæ къæсæрæй. 
Ненимæ-ма раздæхт: 
— Мамæ, æнкъард ма кæн! Сабаты та мæ ардæм хъæуы! 
Нени йæ чызджы фæдыл æнкъардæй каст, цалынмæ йæ цæст 
ахста, уæдмæ, стæй баздæхт кæртмæ гуырысхойы сагъæстæ кæнгæ: 
«Бæргæ хорз нæу сылгоймагæн ацафонты хъæуæй горæтмæ рацу- 
бацу кæнын!» 
5. 
Хъæугæрон, дыууæ фæндаджы кæм фæсаджил вæййынц, уым 
стыр тъæиæн дуры цур æрлæууыд Ладинæ. Æрæвæрдта йæ 
141 

хæссинæгтæ. Кæлмæрзæн дзæбæхдæр æрбатыхта сæрыл, палтойы 
æфцæггот хæрдмæ сфæлдæхта. Къуымбилæй хиконд æрмкъухтæ 
бакодта. Систа йæ хæссинæгтæ æмæ йæ къæхты бын миты хъыс- 
хъыс ссыд. Уыцы рæстæджы Таджы вагзалæй Дзæуджыхъæумæ 
цыдысты поезды. 
Изæрмилтæ кодта, фæлæ миты урсæй Ладинæ дзæбæх уыдта 
йæ развæндаг. Уазалы цæугæйæ бахъарм. Уæлдæф — æнцон 
улæфæн. Мæнæ ныртæккæ вагзалмæ ныххæццæ уыдзæн. Уым æй 
поездмæ бирæ æнхъæлмæ кæсын нал бахъæудзæн. Афоныл Дзæу- 
джыхъæумæ схæццæ уыдзæн æмæ райсом æнæкъуылымпыйæ — 
уроктæм... 
Таджыдоны сæрты тулдз хидыл куыддæр ахызт Ладинæ, афтæ 
йæ фæдыл бæхты хуыррытт æмæ салд зæххыл цæфхæдты къыбар- 
къыбур ссыд. 
Уæрдонджынæн фæндаг радтон, зæгъгæ, фæндагæй иува^зс 
алæууыд. Ладинæ, æндæр иицуал федта, ницуал бамбæрста. Иæ 
сæрыл цыдæр фæлмæн æрхауд, цæсгом атыхтæуыд. Чидæр æй 
фелвæста. Кæмдæр æй баппæрста. Йе уæнгтæ йын уæззау нылхъ- 
ывдæуыд бынмæ æмæ йын тæлфæн-змæлæн нал уыд. Ладинæ бам- 
бæрста, бæхты дзоныгъы йæ чидæр кæдæмдæр кæй ласы. Чи æмæ 
кæдæм, уымæй куыд бафæрсæн уыдис, цы фенæн уыдис 
дзыхæхгæд, цæстæхгæдæй? Дзæвгар фезгъордтой бæхтæ. Сæ 
улæфтæй бæрæг уыдис, тыхтардæй кæй фæлладысты. Ладинæ 
хъуыста æрмæст дзоныгъы æфсæрты сыххуытт митыл. Гуыргъ- 
ахъ кæнæ-иу дзыхъгондыл кæм бауад дзоныгъ, уым-иу бынхъæд- 
ты къæс-къæс ссыд. Цы бамбарын ма хъуыд Ладинæйæн йе ’на- 
монддзинад. Ныккæрзыдта йæхимидæг æнæрцæф, суинаг чызг. 
Мæнæ йæм чидæр æвналы! Халы йын йе ’гънæджытæ. 
Бæхтæ згъорынц... Лсаст Ладииæйы хъару... Улæфт æм нал 
уыд... Ницуал æмбæрста. 
Елхотæй Мæздæгмæ фæидагыл дзæвгар фезгъордтой бæхтæ. 
Фæзылдта сæ бæхтæрæг иу лæнкау фæсвæдмæ æмæ сæ æрурæд- 
та. Кæцæйдæр куыдзы ниуынау хъуыст. Æвæццæгæн, бирæгъ 
ниудта? Æвæццæгæн, бирæгътæ сæ амæттаг сæ холы скодтой? 
Бæхтæрæг рахызт æмæ разæй йæ бæхты рохтыл æрхæцыд. Æртæ 
нæлгоймаджы дзоныгъы хъæмпыл уæлгоммæ ныттыгътой Ла- 
динæйы. Дыууæйæ йын фæйнæрдыгæй бынмæ хæцыдысты йæ 
цæнгтæ, йæ зæигтыл. Æртыккагыл Ладинæимæ æрæмбæрзтой 
уæйлаг нымæт, афтæмæй сæм зымæгон хъызт æдзæм тыгъд бы- 
дырмæ уазал стъалы мигъты бынæй масты цæссыг тагъта. Ла- 
динæмæ фехъуыст Елхотырдыгæй иоезды уасын, æмæ йæ зæрдæ 
142 

ноджы суынгæг. Цæссыгтæ згъордтой æмæ дзоныгъы хъæмпыл 
тымбыл хæрдоджытау салдысты. «Фесæфтæн, бабын дæн! Нал 
фендзынæн Гукъуры! Мæгуыр мæ мад!» — ахæм хъуыдытæ йæ 
сæры азилдухæнтæ кодтой, арф ныуулæфыд æмæ хъæрæй иык- 
куыдта. Цы бакодтаид иунæгæй цыппар нæлгоймагæн? Бынтон 
æрæджиау базыдта Ладинæ, кæй къухтæм бахауд, чи дзы хын- 
джылæг кодта, уый — Хетъеты Хатъойы. 
— Мæн дæ ныр, Агойы хъал чызг! Дзæгъæл тæлфтытæ мауал 
кæн! — мæсты, барджын хъæлæсæй дзырдта Хатъо. 
Хидæйдзаг бæхтæ суазал сты æмæ сæ мидбынаты сгæртт-гæртт 
кодтой. Сæ рохтæ сыи ауагъта бæхтæрæг. Феикъуысыдысты та 
æмæ дарддæр салд митыл дзоныгъы æфсæрты сыххуытт сæ фæдыл 
згъордта. Бæргæ уыдис Ладинæмæ цыдæр хъуыдытæ: «Дзоныгъæй 
мæхи искуы хидыл аппарон донмæ...» 
Скъæфджытæм йæхи æрфæлмæн кодта: 
— Сымах дæн. ныр... Суадзут мæ!.. 
Фæлæ скъæфджытæ, æвæццæгæн, ахæм хабæртты фыццаг хатт 
нæ уыдысты. Не ’ууæндыдысты Ладинæйыл. Нымæты йæ стых- 
той. Бæндæн ын йæ уæхсчыты бын æрбайстой, гыццыл чызг 
къæцæлæй чындзы хæцъилты куы стуха, афтæ. 
Ладинæйы къухтæн фезмæлæн нæ уыд. Маст райсынæн ницы 
мадзал ардта. 
Бæхтæ згъордтой... Бæрæг уыд сæ улæфтæй се ’уæнгты фæллад. 
Кæркуасæитæ... Куыйты рæйын... «Кæм дæн? Цы хъæумæ мæ 
æрластой?» Бæлæстæ... Хæдзæрттæ. Кауæй, быруйæ салф 
сæвæрдтой... 
Мæздæджы кæройнаг уынгты иуы бауадысты. Цæхгæрмæуын- 
джы фæзылдысты æмæ иу кæрты дуармæ бæхтæ дзыхъурæд 
фæкодтой. Ладинæ уыдæттæ нæ федта. Хъæумæ куы 
’рбацæйхæстæг кодтой, уæд та йыи йæ сæр басылыхъы арфдæр 
стыхтой, мацы фена, ма ныхъхъæр кæна... 
Фелвæстой Ладинæйы дзоныгъæй æмæ йæ хæдзары уæттæй 
иуы фæмидæг кодтой. 
Тулдз тарвæзтыл æвæрд кулдуары галиу фарс хæдзары кæрой- 
наг уатæн уынджырдæм дыууæ рудзынджы. Мидæггаг дыууæ 
у’атæн дæр дыгай рудзгуытæ кæртырдæм. Уыцы дыууæ уаты бын 
зымæгон цæрæн зæхбын уæттæ — Хатъойы мадырвадæлты хæдзар 
Саппиатæ. 
Хатъо æмæ Ладинæйæн сæ хъуыддаг хуыссæнуатмæ куы ’рцыд, 
уæд Ладинæ Хатъойы игæры бын тымбыл къухæй йæ тых-йæ бонæй 
ныццавта. Хатъо сынтæджы былыл йæ фарсыл хæцгæ æрбадт. 
143 

Пъолы фæйнæг йæ къахæй æрхоста, æмæ йæм, ныхас куыд уыдыс- 
ты, афтæ ныккæндæй дыууæ скъæфæджы суадысты, уырдыгæй 
сæ хъус дардтой скъæфты уатмæ. Ладинæйы та ацахстой. Цы- 
рагъ æрхуыссын кодтой. Хатъойы фæндон сæххæст... Ладинæй- 
ыл дуæрттæ фидар ныхгæдтой Саппиаты бинонтæ. Удхары ми- 
нуттæ йыл афæдзау цыдысты. 
«Цы ’рцыдис, уымæн раздахæн нал ис, фæлæ цæрæнбонты 
Хатъоимæ цæргæ баззайыны бæсты мæ хурх нылвасдзынæн. Исты 
самал кæнын хъæуы ардыгæй аирвæзынæн!..» — йæ сæрæй нæ 
цух кодта Ладинæйæн. Фæлæ куыд? Бон-изæрмæ йæ цух нæ уагъ- 
той Саппиаты сылгоймæгтæ. Хъахъхъæдтой йæ, нæ йыл æууæ- 
ндыдысты. Чындзытæм сæ лæгтæ ныртхъирæн кодтой, цæмæй 
дзæбæх хъахъхъæдтаиккой, æмæ Ладинæ мачердæм фæуыдаид. 
Афтæмæй бонтæ æмæ æхсæвтæ Ладинæмæ фæстæмæ фæкæс- 
фæкæсгæнгæ цыдысты, цыма йын афтæ дзырдтой, цы дын 
бакæнæм, нæ бон дын ницы у! 
Лæг цы сфæнд кæна, цы скæрда йæ зонды уый сæххæст 
кæнынæн мадзæлттæ ссары. Тых зондæй у. Дон йæ рагои фæд 
агуры. Ладинæйæн æхсæвыгæтты йæ бон уыдис Хатъойы амарын. 
Рахъавыдис уый дæр. Иу æхсæв хъæдын сынтæджы къухыл синаг 
бабаста базы бын. «Хатъо куы бафынæй уа, уæд ын синаг йæ 
хурхыл æрбавæрон æмæ йæ алвасон». Хатъойæн æндæр хъæугæ 
дæр ницы кодта, фæлæ лæг амарын раст нæ касти Ладинæмæ. 
Дæгъæл гуыдырмæ гæсгæ аразынц... Ныр цы ’рхъуыды кодта Ла- 
динæ, уый йæм бирæ растдæр фæкаст. 
Мартъийы æмбис уыдаид. Лдæм уалдзыгæндмæ сæхи цæттæ 
кодтой. Нæлгоймæгтæ сæ хæдзæртты арæх нал бадтысты. Саппи- 
аты сылгоймæгтæ æмæ Хатъо дæр æрæууæндыдысты Ладинæ- 
йыл. Æнхъæл уыдысты: «Ацы сылгоймаг ныр фæцахуыр... æрса- 
быр...» Саппиаты хæдзары фæтæгенæй цы уыдис, уыдон иу бон 
Ладинæ иу ранмæ æрæмбырд кодта. Арт кæнынæн ма дзы пецы 
цур зест къоппыты фæуагъта, цæмæй мачи фæгуырысхо уыдаид 
бинонтæй... 
Адæм сæ хуыссæнты фæсæмбисæхсæв сæ адджын фынты куы 
бахизынц, куыдзы рæйын дæр куы нæуал фæхъуысы, уыцы афон 
Ладинæ сыстадис, бавнæлдта йæ фæнд баххæст кæныиы куыстмæ. 
Скодта йæ хъарм дзаумæттæ. Райста зестæй хæцæнджын фæтæге- 
ныстон æмæ бæстыхæйттыл ацыд фæтæгенæй пырхгæнгæ. 
Бæстыхæйтты фарсмæ скъæттæ, кæркдон, сара уыдысты хъамылæй 
æмбæрзт. Спичкæйæ сыл арт бафтыдта Ладинæ æмæ Саппиаты 
кæрт уайтагъд пиллон арты бын фæцис. Æнæ афтæ бакæнгæ йын 
144 

йæхи фæфæсвæдгæнæн нæ уыд, ссардтаиккой йæ фæдисæттæ. 
Ладинæйæн Мæздæджы тугхæстæгæй ничи уыд, уæвгæ дæр 
дзы никуы уыд. Згъордта æмæ иу соса уынгмæ бафтыд. Æнхъæлдта 
æмæ йæ уыцы фæндаг хъæуы астæумæ бакæндзæи, йе хъæусовет, 
йе дзы исты æхсæнадон кусæиуат уыдзæн. Фæлæ нæ, Мæздæджы 
иннæ кæронмæ ацыд фæндаг. Соса фæци, æмæ фæндаг дарддæр 
цыд кæдæмдæр — фермæтырдæм. Тыгъд быдырæй йæм хъæмпы 
рæгътæ зынд. Стæй та уыцырдыгæй цырагъы рухс. Бахæццæ 
рагъмæ. Рагъы бынæй дзæргъ йæ лæппынтимæ хъухъытæгæнгæ 
агæпп ласта. Рухс кæцæй фæзынд, уыцырдæм ныццавтой. Куыд 
нæ фæтарстаид Ладинæ кæйдæр тыгъд быдыры æмбисæхсæв, фæлæ 
хъæр нæ ныккодта: «Æвæццæгæн, хуыты фермæ ис уым»,— 
ахъуыды кодта. Æрлæууыд рагъы рæбын. Ракаст йæ фæд-фæд. 
Йæ зæрдæ фæфидар, æхсызгон ын уыд — Саппиаты хæдзарæй 
фервæзт. Пиллон артмæ уазал æхсæвы арвы цъæх къул уарди- 
хуыз цыллæйау зынд. Куы та-иу фæмынæг æмæ-иу сау пиллон 
суагъта, æвæццæгæн, æй хуыссын кодтой. 
Фермæ чи хъахъхъæдта, ахæм дыууæ барæджы сыгъдмæ фæди- 
сы уадысты бæхтыл. Рагъы .цур сауæндæрг ауыдтой. Бæхтæ 
уыцырдæм фæцарæзтой: 
— Чи дæ? Кæцы дæ? Цы кусыс уым? Хъæмп давынмæ та æрба- 
цыдыстут? — уæлбæхæй фæхъæр кодта æрыгон нæлгоймаг — 
дружинон. 
— Уæдæмæ, хъæмпыл арт чи ’фтауы, ахæм у! — схъæр кодта 
иннæ. Сылгоймаг у, уый куы базыдта, уæд уæлбæхæй æдзынæг 
æркаст Ладинæмæ.— Усбирæгъ ма у?! 
Ладинæ йæхи фæныфсджын кодта. Фидар хъæлæсыуагæй сæм 
сдзырдта: 
— Хæстæг мæм ма цæут! Мæнмæ дæр хæцæнгарз ис. Æз уæлдæр 
хицауадæй æрвыст дæн. Фермæ бæрæг кæнынмæ цыдтæн æмæ 
мыл баталынг. Мæ ныфс нал ахастон дарддæр. Бирæгъ, дам, арæх 
у ам... Уæ иу цæуæд æмæ мæм тагъд уæ парторг уæрдонæй куыд 
фæзына, афтæ! 
Барджытæй иу фæтъæбæртт кодта. Ницы сдзургæйæ афардæг 
колхозы парторгмæ. Иннæ барæг бæхæй æрхызт: 
— Æмæ не суазал дæ? — фæтæригъæд кодта сылгоймагæн. 
— Хъæмпы рагъыл исчи уазал кæны? Цæй рухс у, цымæ, уый 
уæртæ уæ хъæуы? — хинфарст акодта лæппуйы. 
— Уæллæй, чидæр сау æвзалы бацис. Мах дæр уырдæм 
уадыстæм, фæлæ дæ иунæгæй куыд фæуадзон,— загъта хъарагъул. 
Быдырæй акæсгæйæ дæр бæрæг уыдис, æнæхъæн Мæздæг дæр 
10 Лалинæ 
145 

Саппиаты сыгъдмæ кæй сыстадысты, хъуыстис хъæртæ, топпы 
гæрæхтæ, фæдис... 
Иу сахаты бæрц рацыдаид, афтæ хъæмпы рагъмæ фæзынд 
бидаркæйы иу лæппулæг уæйлаг нымæты тыхтæй. Ладинæйы цур 
бидаркæйæ æргæпп кодта зæхмæ. Бакаст æм, æнæзонгæ адæй- 
магмæ талынджы куыд кæсай, афтæ: 
— Чи дæ? Кæцæй фæдæ?.. 
— Дæ кусæн кабииетмæ цом æмæ уым базондзыстæм, кæцæй 
дæн, уый. 
Парторг æцæг фенхъæлдта, бауырныдта йæ, уæлдæр хицау- 
адæй æрвыст сылгоймаг æхсæвы быдыры баззад, зæгъгæ, æмæ 
йæхицæн тæрсгæ дæр скодта бафхæрынæй. 
Ладинæ бидаркæйы куы сбадт, уæд парторгæи загъта, цæмæй 
дыууæ лæппу-барæджы ацыдаиккой сæ куыстмæ, мацы базыдта- 
иккой Ладинæйы хабæрттæн. 
Боныцъæхтæ сæхи æвдисын байдыдтой. Бæхы къахы быи-иу 
тæнæг их кæм фæци, уым-иу афтид зест къоппыл æрлæууæгау 
йæ къæпп фæцыд: мартъийы æмбисы ма уазал æхсæвтæ скодта. 
Дыууæ барæджы иуцасдæр бидаркæйы фæдыл цыдысты. Иу 
дзы иннæмæн афтæ: 
— Зæронд диссаг дын радзурон æви ног диссаг?— хъæрæй 
иыххудт.— Саппиаты скъæфт чызг йæ фысымтыл арт бафтыдта, 
йæхæдæг ныкъкъуырдта æмæ афардæг. Агурынц ма йæ, фæлæ 
кæм, йæ фæдыл ын цæхх кæнæнт! 
Дыууæ барæджы хъæрæй ныххудтысты. Сæ бæхты банкъуы- 
сын кодтой æмæ бидаркæйы разæй фесты. Цæмæй зыдтой, парт- 
орджы фарсмæ чи бадтис... 
Цæугæ-цæуын фсхъуыстой барджыты иыхæстæ Ладинæ дæр 
æмæ парторг дæр. Ладинæ афарста йæ фарсмæ бадæджы: 
— Цытæ дзурынц ацы лæппутæ, уый æцæг у? 
— Афтæ дзырдтой æрдæбон... Æз дæр уыцы фæдисы уыдтæи,— 
бæхы рохтæй схойгæ загъта парторг. 
— Æмæ сæм цавæр скъæфт чызг уыдис? — æнкъард хъæлæсы- 
уагæй нæзоиæджы фарст бакодта Ладинæ. 
— Æнæхъæн мæй, дам, скъæфт чызджы дуарæхгæдæй фæдар- 
дтой, фæлæ, дам, сын дысон афардæг. 
— Æмæ ма уæм скъæфгæ дæр кæныиц? 
— Фæвæййы уый дæр...— уæхсчытæ нæ зоныны ист хæрдмæ 
скодта. 
— Ды парторгæй кусыс? 
— 0... 
146 

— Æмæ куыд кæсыс ахæм хабармæ? Цавæр адæм сты Саппи- 
атæ? Хъæддаг? 
Парторг Ладинæйы фæрстытæн фæкъуыхцы, ай æцæг уæлдæр 
хицауадæй æрвыст сылгоймаг у, зæгъгæ. 
— Бæргæ тох кæнæм скъæфты ныхмæ дæр, фæлæ... — азым- 
джыны хæст йæ уæхсчытыл скодта.— Ахæм митæ чи кæны, уый 
хъæддаг у, уæдæ циу! 
— Уыцы сылгоймаджы ссарын хъæуы æмæ йæ бахъахъхъæнын 
хъæуы, цæмæй фæстæмæ сырдты къухмæ ма бахауа. Уæ районы 
милицæйы хайады хицау кæмдæриддæр ис, уырдæм тæргæ дæ 
бæх... Уым баныхас кæндзыстæм,— тыхстхуызæй загъта Ладинæ. 
Згъордта бидаркæ Мæздæджы уынгты. Бон æрбацъæх. Цалдæр 
нæлгоймаджы уынгты фæддзуйæ зылдысты æмæ хостой кул- 
дуæрттæ. Иу хæдзары хицау сæм тыргътæй рахъæр кодта: 
— Цы хабар у? Сæумæцъæхыл дуæрттæ цы сæттут?! Цы ’рцы- 
дис? 
Ладинæ сæ айхъуыста æмæ сæм зæрдиагæй йæ хъус æрдардта. 
Бæхы рохтыл фæстæмæ рахæцыд, цы дзурынц, уый базонæм, 
зæгъгæ. Дуар чи хоста, уый мидæмæ хæдзары хицаумæ тыхст- 
хуызæй фæдисы ныхас кодта: «Бабын стæм!.. Фæхудинаг стæм, 
Ладо! Æнæхæдзар фестæм!.. Не скъæфт чындз алыгъд!» 
— Æмæ хъæддаг бирæгътæ стут? Цавæр скъæфт у? — бацыд 
хæдзары хицау мидæмæ, дзургæ сæ дуармæ ныууагъта. 
Зæронд заманы æгъдæуттæм гæсгæ ма амæлæтыл, стыр худи- 
нагыл нымад уыдис хæдзарæй скъæфт чызджы алыгъд. Ныххос- 
той Саппиаты лæгтæ сæ сæртæ. Сæ рустæм лæбурдтой сæ сыл- 
гоймæгтæ. Хæдзары сыгъдæтты агуырдтой сæ арыиг, сæ цугунтæ. 
Иу дзы йæ лæджы уæлдзарм худ æрдæг сыгъдæй систа фæздæг 
калгæ. Кауыл æй бахоста, худы æмбис æрызгъæлд, иннæ æмбис 
ын михыл æркодта, йæ алайы фæздæг кæлгæ... 
Ладинæ йæ мадæн зæрдæ куыд авæрдта, иниæ сабаты .æрцæ- 
уынæй, афтæ куы нæ фæзынд горæтæй, уæд Нени хъынцъым 
кæнын байдыдта: «Гæныстон фæуай, мады зæрдæ! Кæм ис ныр 
уыцы чызг? Куыд бафынæй уыдзынæн æз ахсæв æнæмæтæй? » — 
хæдзары дуарæй кулдуармæ минутæн згъорд кодта. Йæ цæсго- 
мыл тасхуыз абадт. Пецы арт бандзæрста. Кæд фæндагыл баф- 
æстиат? Æнафоны куы фæзына хæдзармæ, уæд йæ къона хъармæй 
æрбаййафа. 
148 

Нæ фæзынд Ладинæ уыцы сабат йæ мады къонамæ. Мады ныфс 
æмæ хъару асастысты, тадысты уалдзыгон митау. Хуыссæджы 
цъыртт нæ федта æхсæв-бонмæ. Хъызт райсом æхсæвы фæивта. 
Нени йæ уæлæ цыдæр хъæрмттæ æркодта. Уынгты змæлæг нæма 
уыд, афтæ йæ къæхты бын миты хъыс-хъыс Верæйы рудзгуыты 
бын ссыд. Йæ зæрдæ дæр мæтæй къаддæр хъыс-хъыс нæ кодта. 
Зыр-зыргæнгæ лæмæгъ æнгуылдзтæй бахоста рудзынг. Верæ 
йæхæдæг дæр нæфæразгæ уыд. Цалдæр мæйы размæ йын лæппу 
райгуырд æмæ дыууæйæ дæр нæфæразгæ хастой. Верæ дæр бака- 
тай кодта Ладинæйы мæтæй: «Æрцæуинаг куы нæ уыдаид, уæд 
загътаид сабаты мæм ма æнхъæлмæ кæс». 
Зымæгои Дзæуджыхъæумæ афтæ æнцон суайæн нæ уыд, фæлæ 
Верæ Ненийы бинонты тыххæй цы нæ бакодтаид. Сывæллон Нени- 
йы бар фæуагъта æмæ абалц горæтмæ. Хуыцаубоны институты 
ницы базонæн уыд, фæлæ студентты æмдзæрæны Ладинæйы 
æмбæлттæ загътой Верæйæн, Ладинæ æнæхъæн къуыри дæр лек- 
циты кæй нæ уыд. Сыхырнайы дон ныккалæгау ныссæххæт кодта 
Верæйы зæрдæ. Базыдта, Ладинæ æвыд кæй нæ уыд. Згъоргæ уадис 
горæты уынгты Верæ, Естъа кæм цард, уыцы æмдзæрæнмæ. Ссар- 
дта Естъайы æмæ уый дæр цавддурау аззад Ладинæйы хабар 
фехъусгæйæ. 
Хабар фехъусын кодтой милицæйы хайадмæ дæр, фæлæ... Къуы- 
ри рацыд, дыккаг æртыккæг... Ладинæ зынæг нæ уыд — ничи йæ 
федта! 
Нени йæ уæрджытæ хоста, тымбыл къухæй риуыгуыдыр 
гуыпи кодта, хъарæджы ныхæстæ лæмæгъ резинæйау даргъ ивæз- 
тысты: «Ме ’намонд скæиæг дæлдæр фæуай, кæд дыи цы код- 
тон!.. Иунæджы æвджид мæ бакодтай, æмæ мын уый дæр дæ цæст 
куы нæ бауарзта! Кæм и уæдæ, кæм, мæ иунæг?!» — фæлæбурд- 
та-иу Нени йæ рустæм, йæ сæрыхъуынтæ рæдывта. 
Естъа Мæскуымæ тел радта Даиелмæ, кæд Ладинæ уымæ ацы- 
дис, зæгъгæ, фæлæ цалдæр боны фæстæ дзуапп райста: «Ладинæ 
ам нæ уыдис, нæ федтон. Цы хабар ис, бæлвырд мæм ныффыс- 
сут!» Уæд Нени бынтон æрхауд, къæхтыл нал лæууыд. 
Хуыссæнуат æй йæхимæ айста æмæ хуыфгæ низæй сæйæгау 
йæ рустæ мидæмæ бахаудтой. Былтæ копрадзхуыз цъæх аф- 
æлдæхтысты. Цæстытæ сæ къуырфытæй сау стъæлфытау зын- 
дысты. Русты стджытыл цæсгомы цъар ныттынг. 
Сыхæгты устытæ йæ цух нæ уагътой, йæ цуры бадтысты, 
зæрдæтæ йын æвæрдтой. Фæлæ ахæм тыхст рæстæджы 
зæрдæвæрæн ныхæстæ нал фæхъарынц адæймагмæ. 
14? 

Ненийы уæнгты хъару æмæ ныфс азгъæлдысты, тæргайау 
кæдæмдæр сæхи айстой. 
Дадаты бинонтæ дæр æй нæ рох кодтой. Хæмæт æмæ йæ На- 
тка цух нæ уагътой, фæлæ сæхæдæг дæр сæхимæ ныхъхъуыстой. 
Цалдæр азы сæ зæрдæ кæмæй фелхæдтой, уыцы чындзаг сын 
цыдæр бæллæхы бахауд. Ненийы фарсмæ-иу кæд бадтысты, 
уæддæр цы дзырдтаиккой, уый нæ зыдтой. 
Цыппæрæм къуыри рацыд — Ладинæ зæххыскъуыды ныххауд. 
Адæм афтæ сты: исты хабарыл фыццаг бонты къæхтæ æмæ къухтæ 
дæр ма бафтауынц, стæй сыи базæронд вæййы, ног хабар фе- 
хъусынмæ сæ хъустæ хъил дарынц посты лæууæгау. 
Фыццаг дыууæ къуырийы дæр Ладинæйы тыххæй цы нæ фе- 
хъусæн уыдис: 
— Горæты фæсивæд Таджыхъæуы фæсивæдау не сты — хæлд 
сты. Искæцы къулбадæгимæ фæрæдыд Ладинæ, æвæццæгæн, æмæ 
йæхи доиы баппæрста,— райхъуыст Таджыхъæуы. 
— Кæд æндæрбæстаг лæппуимæ ныкъкъуырдта æмæ афардæг? 
— афтæ дæр дзырдтой æнхъæлæй. 
— Кæд ыл исты зынаргъ дзаумæттæ уыдис æмæ йын къæрныхтæ 
æхсæвы исты кодтой?! 
— Кæд Гукъур йæ зæрдыл æрбалæууыд æмæ йæм Мæскуымæ 
ныффардæг? — ахæм æмæ бирæ зæрдаив ныхæстæ, фæлæ сæ чи 
кæм æмæ кæд загъта, ацу æмæ йæ равзар! 
Йæ фæсонæрхæджы дæр никæмæн уыдис, Ладинæйы Хатъойæн 
йæ мадыфсымæртæ Мæздæгмæ аскъæфтой, уый. Адæмæн цы 
хъауджыдæр уыд? Истытæ дзур, æмæ цыфæнды уæд. Кæндыс 
зæгъынæй дæ ком не смаст уыдзæн, мыййаг. 
Мартъийы фæстаг бонтæ хъарм ахастой. Хъæууон уалдзæг адæ- 
мы рæвдыдта хуры хъарм æмæ пысырайæ. Зæрдæйæн уалдзыгои 
цъæх зайæг халы фенд фæззыгон зад хоры фендау æхсызгон вæййы. 
Арв ныннæрыд. Æрдз та йæ фæлмæн æвзагæй сдзырдта ду- 
нетæм. Æхсæвы зæххыл сой рауагъта æмæ тæдзынджытæ Нени- 
йы хæдзары дæлбазыртыл тастæ æмæ хуыскъаг тъæпæнджытимæ 
уалдзыгон æвзагæй сдзырдтой. Ненимæ та афтæ каст, цыма уары- 
ны тæдзынджытæ нæ уыдысты, фæлæ хъыджы цыссыгтæ фе- 
мæхстысты йæ хæдзары сæрмæ. 
Къæвда бонмæ дæр нæ банцад. Райсомы дæр сæлфынæг тæссар 
хаста халсартыл дон пырхгæнæгау. 
150 

Ненийы стуртæ Верæ хъоммæ аскъæрдта, кæд быдыры дæндагæй 
стонынмæ лыстæг хæлттæ æдтæмæ ницыма уыдис, уæддæр. 
Кæрчытæ уарынæй тæрсгæйæ хоры къутуйы бын бадтысты. 
Бабызтæ æмæ хъазтæ кæрты уæлцъар сæ къæхтæй снывæфтыд 
кодтой уаллæттæ агургæ. 
Сихормæ æввахс уыдаид, афтæ уæзласæн машинæ æрурæдта 
Нениты кулдуармæ уынджы. Машинæйы гуыффæйæ сау уæйлаг 
нымæтты æргæппытæ кодтой дыууæ милиционеры. Кабинæйæ 
рахызт сылгоймаг. Кулдуары къалиткæйыл мидæмæ бахæцыд, 
бахызт кæртмæ æмæ хъæрæй иыккуыдта. Ненийы цур сыхаг ус- 
тытæ бадтысты, кæуынмæ кæртмæ рауадысты æмæ уыдон дæр 
скуыдтой. Устытæй иу йæ кæуын фæуагъта, баздæхт Ладинæ- 
мæ: 
— Ладинæ, дæ нывонд фон! Цы ’рцыдис? Сæрæгас куы дæ, 
цæуыл кæуыс? 
Ладинæ уыциу цыд бакодта йæ мадмæ. Йæ фæдыл — милици- 
онертæ. Уыдоны ауынгæйæ сылгоймæгтæ кæуын дæр нал уæнды- 
дысты: «Цы хабар у? Цы ракодта Ладинæ?» — джихтæ кодтой. 
Радзырдтой хабар милиционертæ. Афтæ æмæ афтæ: скъæфт... 
Скъæфджытæ ахст æрцыдысты... 
Рабадт Нени йæ хуыссæнуаты. Мад æмæ чызг кæрæдзи ссард- 
той. Бæрæг нал уыд, цинæй куыдтой æви сæ хъыгæй. 
Арвы нæрынау айхъуысти Таджыхъæуыл Ладинæйы хабар. 
Арвы цæлхъау æнамонд цæлхъ æруадис Нодараты Асæгойы би- 
нонтыл. Асæго ма сæ кæцæй хъуыстаид, цыппар азы размæ ахицæн 
йæ цардæй. Йæ иунæг чызг Ладинæйы цинæй царди. Уымæн бæллы- 
дис хорз амондмæ, фæлæ... Куы цардаид Асæго, уæд, æвæццæгæн, 
йæ чызджы мæстæй тæгæлтæ фæхаудаид? Нæ! Нæ фæхаудаид! 
Уый йæ бафхæрæджы мæрдты хуынкъæй дæр сластаид, сауарæзт 
хъамайы бырынкъæй. 
Нени дæр йæ хъарæджы уымæн афтæ куыдта: «Аго, ды мæнæй 
амондджындæр фæдæ! Ды мæ хуызæн нал федтай дæ иунæджы 
мæстытæ. Дæ фæдыл дæ бындур ныккалд. Дæ чызгæн цæмæ 
бæллыдтæ, уыцы бæллиц базгъæлд, атад! Дадатæ æмæ мах æхсæн 
зæхх ныттыдта, æмæ нын кæрæдзимæ хæстæг балæууæн нал ис»,— 
хъæрзгæ куыдта Нени. Марой кодта Ладинæ дæр. 
О 9 О 
Ладинæ касти æмæ уыдта йæ мады тыхст уавæр. Иуиæг сахат 
дæр ын уадзæн нæ уыди æнæ фæкæсæгæй. Фæкъуылымпы йæ 
ахуырæй Ладинæ. 
151 

Уыгæрдæны дидинджытæ сæрдыгон сæууон æртæх фæнуазынц. 
Сæ уынд, сæ адджын тæфæй дуне вæййы рæсугъддæр, уæлдæф 
— рогдæр. Цæст нæ фефсæды уыгæрдæнмæ кæсынæй. Кæсыс æмæ 
уыныс дидинджыты æхсæн, чидæр йæ чъизи къахæй ныллæууыд, 
ахæм зæнгсаст дидинæг. Йæ рæсугъддзинад фæкъахыр. Æркъæдз... 
Æрныллæгдæр... Хур æй цардæфсæст иннæ дидинджытау нал 
æндавы. Æрæссæста йæ чидæр. Фæлæ нæ бахус... Йæ уидаг хъай- 
магъджын саумæрыл хæцы. Ныхасы йæ зæнджы саст, хурырдæм 
йæхи ивазы æфхæрд дидинæг. 
Уыдта Ладинæ йæ мады тыхет уавæр, æнтъыснæг зæрдæйы 
хъынцъым. Фидар зонд райста йæхимæ: «Цы ’рцыдис, уый 
æрцыд,— цæрдзыстæм æмæ фендзыстæм, чи цы уа, уый!» 
Нæ бауагъта йæхи кæйдæр къæхты бын къæхтæхафæн, дзыр- 
дæппарæнæн. 
Цыдысты сæм бон, цыдысты сæм æхсæв Хетъеты æмæ Саппи- 
аты æрвыст лæгтæ. Сæ худтæ æрæппæрстой Нодараты кæрты 
Ненийы къæхтæм: «Хъуыддаг закъонмæ ма ’рауадзут!» — куыр- 
дтой, ныххатыр кæнынмæ хатыдтой. Нени, æфхæрд идæдз ус, 
æвæццæгæн, сразы уыдаид, ныббарстаид Ладинæйы баф- 
хæрджытæн, иунæг у мæ чызг, æмæ ноджыдæр исты фыддæр 
бæллæх куы ’рцæуа, зæгъгæ. Фæлæ Ладинæ минæвæртты йæ фыды 
кæртмæ хæстæг нал æрбауагъта. Иу изæр та Хетъетæ Нодаратæм 
минæвæрттæ куы ’рбарвыстой, уæд Естъа дæр горæтæй æрцыд 
æмæ Ненитæм бæрæггæнæг бауад, куыдтæ сты, уый фенынмæ. 
Естъа мииæвæртты схъыпп кæнын дæр нæ бауагъта, афтæ сын 
зæгъы: 
— Æз мæ фыд Сæрæбийы дзæбæх хъуыды кæнын. Иу хатт 
кæимæдæр фæбыцæу. Нæ зонын, цæй фæдыл... Мæ фыд ыи афтæ: 
«Карк куы снард вæййы, уæд уасæджы фæзмы, фæлæ уасæгæй 
йæхи хъахъхъæнæд!» Ныр ацæут æмæ зæгъут Тъохы фыртæн 
(афтæ хуыдта Естъа Хатъойы), æз ыл кæм æрхæст уон, уым ын 
уасæ-джы митæ нæ бакæндзынæн! Ладинæ иунæг нæу! Уæ 
хæдзæрттæ бацагурут! — æлгъгæигæ арвыста минæвæртты Нода- 
раты кулдуарæй. 
6. 
Ладииæйæ куы ницыма хабар уыдис æртыккаг къуыри, уæд 
Хæмæты бинонтæ дæр сæхимæ æрыхъуыстой. «Кæд йæ 
хæстæджытæм искуы ис, уæддæр уый чызгæн ныббаринаг хъуыд- 
даг нæу! Нени мæтæй йæхи марынмæ æрцыд, чызг та искуы лекка 
152 

кæна?» — загъта Хæмæт Наткайæн. Æнцон нæ уыдис Хæмæт 
æмæ йæ бинонтæн Ладинæйы æбæрæг хабар. Цалдæр азы сæхи 
цы чындзагæй рæвдыдтой, бонтæ сахатгай кæй чындзæхсæвмæ 
нымадтой, уыцы зонгæ уарзон чызг сын цыдæр фæци!.. 
Хæмæт иу изæр быдырæй æрцыд æмæ йæ фæндаг Ненитыл 
ракодта, кæд Ладинæйæ исты хабар ис, зæгъгæ. 
Изæрдалынг уыдис æмæ Нени цырагъы рухсæй кæртмæ зын- 
дис рудзынгæй. Лæууыд уаты астæу. Дзуармæ кувæгау уаты 
къулмæ касти (æвæццæгæн, Асæгойы къаммæ), куыдта: «Дæумæ 
та ма мæрдтæм цы цæсгом бахæсдзынæн, Аго?! — йæ цæнгтæ 
йæм ныттынг кодта.— Дæ чызгæн Гукъуры йеддæмæ куы никæй 
аккаг кодтай æмæ дзы иу бæрæг дæр куы нæ ис!..» 
Хæмæт кæртмæ уыцы хъарджытæ куы айхъуыста, уæд фæзылд 
фæстæмæ æмæ кулдуары æдде фæци, йæ зæрдæ суынгæг Ненийы 
тæригъæдæй. Мæйы фæстæ Ладинæ куы фæзынд йæ хæдзармæ, 
Дадаты бинонтæ дæр куы бамбæрстой, Ладинæ скъæфт уыд, уæд 
Хæмæт æмæ Натка уæззау хъуыдыты бахаудтой. Мæрдджынтау 
дзургæ къаддæр, джихтæ æмæ хъуыдытæ фылдæр кодтой: «Ис 
ма ахæм чызг ракурæн?» 
Натка иу бон йæ мойæн афтæ зæгъы: 
— Уæртæ лæг, цæй æмæ ма фехалæм, Нодаратимæ цы 
хæстæгдзинад сфæнд кодтам, уый. Цы нæ ’рцæуы царды? Ладинæ 
Ладинæ уыдзæн уæддæр. Не ’нæзонгæ чызг нæу. Æнæбары йыл 
æрцыд... 
Хæмæт æнæдзургæйæ хъуыдыты ацыд Наткайы ныхæстыл, стæй 
уæззау рынчынау ныуулæфыд арф: 
— Уæ бонæй ут, сылгоймæгтæ, сымах! Хъуыддаг уæлæнгæйт- 
ты куыд ацъыкк кæнут æхсыры цъæрттæ исæгау, нæлгоймаг афтæ 
нæ хъуыды кæны. Хатъойæ кæмæн райгуыра, уый мæ чындз бауа? 
Æмæ Гукъуры Хуыцау не скодта уæд? Тæригъæд нæу? Ладинæй- 
ыл мах аххосæй иицы æрцыдис. Ахæм лæг æмæ ус адджынæн 
цæргæ дæр нæ фæкæндзысты, се ’хсæн кæмæйдæр гуырд хъыбылмæ 
кæсгæйæ! 
Уыцы ныхæстæ кæнын Хæмæтæн йæхицæн дæр æнцон нæ уыди. 
Кæд сæ дзыхæй дзырдта, уæддæр ын маст йæ зæрдæ згæ арду- 
анæй хафта, фæлæ хуыздæр ницы æрхъуыды кодта. 
Баздæхт йæ чызджытæм: 
— Ныффыссут уе ’фсымæрмæ, Ладинæйыл куыд нæуал хъуы- 
ды кæна, афтæ! 
Уыцы ныхæстæм дыууæ хойы скуыдтой: 
— Хъæуы нæ, хъæуы, дада! Мах Ладинæйы никæмæн рат- 
153 

дзыстæм! — сæ фыдмæ лæгъстæгæнæджы къултæ бакодтой. 
Хæмæт йæхинымæры бахудт йæ чызджытыл: «Æдылытæ! Ныр- 
ма цы ’мбарут, сымах та, уæлдай цы у, уымæн? Куыд уын загъ- 
тон, афтæ ныффыссут Гукъурмæ!» — кæртмæ æнкъард, 
мæстджынæй рацыд. 
Иу бон кæстæр чызг Зинæ йæ мадæн афтæ зæгъы: 
— Дытта, Ладинæйы аскъæфт дадамæ афтæ хъыг цæмæн кæсы? 
Иухатт далæ Естъаты Верæйы дæр ног чындзæй æхсæвы аскъæф- 
той æмæ йæ Естъа куы нæ ратардта сæхицæй? 
— Дытта дын дæ рынтæ бахæра! — бахудт æмæ Зинæйы сæрæн 
аба кодта.— Уый ахæм скъæфт нæ вæййы, чызджытæ бамбæхсынц 
ног чындзы йæ мойæ, къафеттæ дзы фæсайынц.— Йæ чызгæй 
æфсæрмы кодта Натка уыцы ныхæстæ кæнгæйæ. 
— Æмæ уæдæ Ладинæйы чи аскъæфта? — мадмæ хæстæг ба- 
цыд. Мадæн ма æнæзæгъгæ цы уыдис. 
— Лæппутæ, дæ нывонд фон! — фæцыбыр кодта дзуапп. 
— Уæдæ йын лæппутæ бирæ къафеттæ радтой, нæ? 
Мадмæ иуæй худæг кастысты йæ чызджы фæрстытæ, иннæмæй 
йын зын уыдис ахæм хабæрттыл дзурын. 
— Цы зонын, цытæ йын радтой! — стæй йæхинымæры бахъуыр- 
хъуыр кодта: — Цалдæр мæйы фæстæ рабæрæг уыдзæн, цы йын 
радтой, уый. 
Естъа æмæ Верæ дæр Ладинæйы хъысмæтыл хъуыдыты 
аныгъуылдысты. Дадаты æмæ Нодараты дыууæ уарзон бинонты 
дарддæры хъысмæтыл сæ размæ слæууыдис егъау хохыйас фарс- 
та: «Ладинæ æмæ Данелы æхсæн уарзондзинад атайдзæн, 
фесæфдзæн? Даиел ма ракурдзæн Ладинæйы? » Уыцы фарст алыг 
кæнын, «о» кæнæ «нæ» зæгъын никæй бон бауыдаид. 
Иу изæр та Естъа æмæ Верæ сæ хæдзары бадтысты. Верæйы 
æрфæндыди Ладинæ æмæ Даиелы тыххæй йæ мойы зонд 
бæлвырддæр базонын. Сыстад æмæ Естъайы уæхскыл йæхи æр- 
уагъта, йæ рахиз уадулæн ын аба кодта, стæй йæ фæлмæн ны- 
хасæй афтæ фæрсы: 
— Евстафи, мæ къона.. Ладинæйы хабарау мæныл куы ’рцыда- 
ид, уæд ма мæ ракуырдтаис? 
Естъа стъæлфæгау фæкодта уыцы фарстæй. Æвиппайды йын 
дзуапп раттынмæ нæ сарæхст. 
— Æллæх! — фæкодта Естъа. — Мæнæ мæм цы фарст авæрд- 
154 

тай! — Стæй сындæггай йæ сæр нæ разыйы тылд бакодта. 
— Нагь! Нæ ракуырдтаин! — бакаст Верæмæ. 
Верæ бахудт Естъайы дзуаппыл. 
— Цæуылнæ уæд, цæуылнæ, Евстафи? — йæ уæхсчытæ йын 
хъазгæ бауыгъта Верæ.— Уый уæд цæй уарзт у? 
Æмæ йын уæд Естъа йæ хъуыдытæ раст зæгъынæн дзырдтæ 
иугай æвæргæ загъта: 
— Верæ, уарзт уарзт у, æддæмæ адæммæ нæ зыны. Адæйма- 
джы намысы цæсгом та адæмы цæстытыл бады. Хатъойы хуызæн 
адæймаджы уæлдайыл сразы у, уымæй лæг адæмы цæсты ницуал 
сахаддзæн. Се ’хсæн кæмæйдæр цы гуырд рацæуа, уый дæр сын 
цæрæнбонты уыдзæн ихы къæрттау — сæ зæрдæты хъарм сæт- 
тæн. 
Верæ бамбæрста Хæмæты фæнд дæр. Уый дæр Естъайы хуы- 
зæн хъуыды кодта. 
«Диссаг у, ацы нæлгоймæгтæ сылгоймагмæ куыд карзæй 
кæсынц,— хъуыды кодта Верæ.—Æвæццæгæн, сæ æрдзы конд 
афтæ у — æгъатыр. Æндæр нæлгоймаг кæй усмæ фæхæццæ вæййы, 
уый йæ усы аппарыныл, амарыныл ныллæууы. Фæлæ лæгтæ 
сæхæдæг æндæр сылгоймæгтæм куы хъуызыиц, уæд сыи уый ма 
зæгъ, уый дæр сын къаддæр хъыг нæ вæййы. Уымæн фæзæгъынц, 
сылгоймаг авгау зын хъахъхъæнæи у, æнамонд дæр уымæн у...» 
— Верæмæ ахæм сагъæстæ бирæ хæттыты уыдис. Тынг тыхстис 
Ладинæйы дарддæры цардыл. Йæхи хо, йæхи чызгау æй уарзта. 
Бирæ хорздзинæдтæ æмæ рæвдыд зыдтой Верæ æмæ Естъа Хæмæт 
æмæ Асæгойы бинонтæй. 
Ладинæйæн йæхимæ цы зонд уыдис, цы фæид æм уыд дарддæр, 
уый базонын фæид скодта Верæ. Иу бон Ладинæмæ сæхимæ 
фæдзырдта. Ныфсытæ йын авæрдта, зæрдæвæрæн ныхæстæ йын 
кодта, стæй йæ аивæй бафарста: 
— Ладинæ, мæ къона. Цымæ ныр дæ хабар Гукъурæн хъыг нæ 
уыдзæн? Уæ уарзондзинад нæ фæкъаддæр уыдзæн? 
Уыцы фарстæн дзуапмæ ахæм æнувыдæй ныхъхъуыста Верæ, 
æмæ Ладинæйæн йæ улæфт нæ, фæлæ йæм йæ зæрдæйы змæлд 
дæр хъуысыд. Адæймаг хицауадмæ курдиат куы бадæтта исты 
зæрдиаг хъуыддаджы тыххæй, уæд уый куыд æнхъæлмæ кæса, 
афтæ æнхъæлмæ каст Верæ Ладинæйы дзуапмæ. 
Ладинæ табуреткæйыл бадт. Верæйы фарстæн æвиппайды дзу- 
апп нæ радта. Цар æмæ къул кæм баиу вæййыиц, уыцы къуыммæ 
скаст. Лрмытъæпæнтæ, йæ уæрджытыл æрæвæрдта. Дыууæ ру- 
сыл дæр цæссыгтæ æрфæд кодтой бал бæласы цъарæй сойы 
155 

’ртæхтæ æрлæсæгау. Гукъуры коймæ суынгæг Ладинæйы зæрдæ 
æмæ йæ кæуыны нæтын райхъуыст. 
Верæ йæ сабыртæ кодта, йæ сæр ын йæ хъæбысы æрбакодта. 
Иу цасдæры фæстæ Ладинæ йæ кæуынæй æрсабыр: 
— Æз уыцы фарстыл раджы ахъуыды кодтон, бирæгъы къухмæ 
куы бахаудтон, уæд,— хæкъуырцц улæфгæ дзырдта Ладинæ.— 
Мæхи ныр Гукъуры аккаг нал хонын. Уарздзынæн æй, фæлæ ар- 
хайдзынæн, цæмæй мæ уый мауал уарза, ферох мæ кæна. Æз 
фенамонд дæн, уый та ма цæмæн цæра мемæ тыхцардæй, æнадæй? 
Æз Гукъуры уыйбæрц уарзын, уыйбæрц ын аргъ кæнын, æмæ 
йын мæхи йæ цардæн уæзыхос не скæндзынæн. Æцæг ма Гукъ- 
урæй иу хорзæх курдзынæн, æмæ мæн бæсты ракурæд, мæн цы 
чызджы фæнда, уый...— уыцы фæстаг дзырдтæ ныллæг хъæлæсæй 
загъта æмæ ныссыпп Ладинæ. 
Верæ дæр бадтис йæ фарсмæ. Ныхъхъуыста уый дæр йæхимæ. 
Арф хъуыдыты ацыд Ладинæйы ныхæстыл, йæ каст къулмæ скодта. 
Рахиз къухы стырдæр æнгуылдзæй стъолы фæйнæджы уæлцъар 
ныхæгау кодта, цыма царды буарыл хæлмаг къахта. Стæй баздæхт 
Ладинæмæ. Ныккаст ын йæ цæстытæм, бахудт æм: 
— Æмæ дæ Гукъур йæхæдæг куы кура, уæд та? 
— Уæд дæр...— алыг кодта Ладинæ.— Æз уый аккаг иал дæн. 
— Æмæ уæд та де скъоламæ ацу æмæ дæ ахуыры куыст дарддæр 
кæн. 
— Ненийы куыд ныууадзон ам иунæгæй. Ме скъолайæн дæр 
рæстæг фæуыдзæн. Нæ йæ ныууадздзынæн æрдæгыл. Фæллойы 
руаджы у цард æмæ мын уый та амонын нæ хъæуы— иыфсджынæй 
алыг кодта Ладинæ. 
Ладинæ ахæм дзуапп лæвæрдта Ненийæн дæр, мад-иу æй куы 
фарста, дарддæр цы уыдзыстæм, мæ чызг, зæгъгæ, уæд. 
7. 
Мæскуыйы педагогон институты дыккаг уæладзыджы 
дзæнгæрæг ныззæлланг кодта æмæ студенттæ аудиторитæй раи- 
вылдысты тыргътæм. Чи лекцийы фæдыл йе ’мбалимæ ныхас код- 
та сабыр санчъехтæ кæнгæ, кæм та къордгæйттæй лæууыдысты 
æмæ сæ-иу худын дæр, хъæрæй ныхæстæ дæр райхъуыст. Агъуыст 
уынæрæй байдзаг. 
Историон-филологон хайады æртыккаг курсы студент Дадаты 
Данел (Гукъур) дæр, йæ сау сæракæй хызыны къæпсыр æхгæд 
дæр нæма уыд, афтæмæй рацыд тыргътæм сагъæсхуызæй. Ру- 
156 

дзынджы тæрхæгыл æрæвæрдта хызын, йæ къæпсыр ын ныкъкъæпп 
кодта æмæ рудзынгæй æддæмæ каст. Мартъийы уазал рæстæг 
скодта Мæскуыйы. Миты уымæл гæлæбутæ зæхмæ тæссар тах- 
тысты. Боны рухс куыддæр тар хаста, арв цыма бынмæ йæхи 
æруагъта. Электрон цырæгътæ сыгъдысты аудиториты æмæ тыргъ- 
ты дæр. Данел, фæстагмæ йæ хотæм цы къам арвыста, уыцы кос- 
тюмы, урс хæдон æмæ тар галстучы лæууыд. Касти уынгмæ, йæ 
хъуыдытæ та уыдысты Ирыстоны, Таджыхъæуы. Йæ цæстытыл 
уадысты йæ бинонтæ, Ладинæ. Естъайæ цы тел райста Ладинæйы 
æбæрæгдзинады тыххæй, уый йын æнцойад нал лæвæрдта. Мæт 
æмæ йæ хъуыдытыл бафтыдта: «Ау, цы хъуамæ кодтаид? Цы йыл 
æрцыдаид? Мæнмæ тел раттыны бæрц æнæбæрæг уавæры кæм 
бахауд Ладинæ?!» 
Данел æнкъардæй уыцы хъуыдытæгæнгæ рудзынгæй куыд каст, 
афтæ йæм сæ курсы студенттæй иу æрбадзырдта, рахиз къухы 
къонверт бæрзонд сисгæйæ: 
— Данел! Кафын дæ бахъæудзæн! — писмо йæ чъылдыммæ 
амбæхста, сывæллон иннæ сывæллонмæ исты адджинаг куы рав- 
дисы, стæй йæ куыд амбæхсы, афтæ. Бинаг уæладзыгæй йæ схас- 
та. Иннæ студенттæ дæр бамбырд сты Данелы алыварс. 
— О-о! Данел Хæмæты фырт! Лхæм писмойы тыххæй хъуамæ 
къахфындзтыл слæууай! — бахудт æм йе ’мбæлттæй иу. 
Фæлæ Данел писмойыл нæ бацин кодта. Æмбæрста уыйразмæ 
телæй, Ладинæ æвыд кæй иæ уыд... Данелы цæсгомыл сагъæс- 
хуыз куы федтой студенттæ, уæд уыдон дæр фенкъард сты æмæ 
йæм радтой йæ писмо. Раскъуыдта къонверты ных Данел. Скъуыд 
гæххæтты уадздзаг йæ дзыппы атъыста. Рахъил кодта скъола- 
дзауы тетрады дыууæхаххон гæххæттыл фыст. Базыдта йæ хоты 
къухфыстытæ. Верæ æмæ Зинæ-иу се ’фсымæрмæ иумæ фыстой. 
Æри, ныр та æз афыссон Гукъурмæ, зæгъгæ-иу пъероджын лыстæг 
ручкæ дыууæ хойы къухтæм радыгай рафт-бафт кодта. 
Данел писмойы райдайæн уæгъд каст акодта. Йæ хотæ фыс- 
той, хабæрттæй фарстой се ’фсымæры, куыд вæййы, афтæ. Ла- 
динæйы тыххæй дзы цы хабар ис, уый базонынмæ Данелы цæстытæ 
нал хъæцыдысты. Æмбисмæ æркаст, стæй йæ цæсгом сау сæра- 
кау сау афæлдæхт. Куыд дæлдæр каст, афтæ йæ былтæ мæстæй 
æхсынæгау кодта, дæндæгтæм сæ æлхъывта: «Ладинæйы аскъ- 
æфта Хетъёты Хатъо. Мæй Мæздæджы фесты. Ницы хабар сæ 
уыд. Мартъийы кæрон милицæимæ сæ хæдзарыл сæмбæлд. Сæхимæ 
ис ныр Ладинæ. Кæуы... Дæу мысы... Мах дæр кæуæм Зинæимæ... 
Дада афтæ загъта, Ладинæ, дам, мах чындз нал уыдзæн!» 
157 

Данелы цæсгоммæ кæсгæйæ йе ’мбæлттæ æрæнкъард сты: «Цы 
у, Данел? Исты зиан? » — фарстой йæ, фæлæ Данелмæ ницы хъуыс- 
ти. Дзæнгæрæг куыд ныццагъта, уый дæр не ’рхъуыды кодта, ца- 
лынмæ йыл йе ’мбæлттæ ахæцыдысты, уæдмæ. 
Æрсабыр зал. Профессоры амындтытæ фыссын байдыдтой 
студенттæ сæ тетрæдты. Данелæн дæр йæ размæ йæ фыссæи дзау- 
мæттæ. Гæххæтты урс уæлцъар æнхъæлмæ каст кърандасы бы- 
рынкъмæ, фæлæ кърандас Данелы къухæй быимæ уырдыгауыгъ- 
дау каст гæххæтты иу стъæлфмæ, æнгуылдзтæ йæ разил-базил 
кодтой. Стыр стъæлф ссау гæххæттыл, стæй цæрдхуынкъ фæци 
кърандасы бырынкъæй. Данел кърандас æрæвæрдта, рæмбы- 
ныкъæдзтæ фыссæн стъолыл, армытъæпæнтæй йæ цæсгом бам- 
бæрзта, афтæмæй йæ хъуыдытæ фыдæбоиы рауай-бауай кодтой 
Ирыстоны, йæ фыды хæдзары, Асæготы кæрты... Йæ хъуыдыты 
агуырдта Ладинæйы сурæт, йæ цæстытыл ахъазыд Ладинæ æд 
хызын скъоладзауæй; йæ сау дзыккутæ быдæй, йæ фæлмæн пух 
уадултæ... цæстытæ... Хъæууон скъолайы хистæр кълæсты иу парт- 
æйыл бадгæйæ йын Ладинæ адджынæй-адджындæр куыд кодта, 
кæрæдзи цæстытæм-иу куы фæкомкоммæ сты, уæд сæ дыууæйæн 
дæр уый цас æхсызгондзинад лæвæрдта! 
Уый фæстæ Данелы хъуыдытæ æрæнцадысты, фæстаг хатт ма. 
Ладинæтæм куы уыдис, уæд Ненийæн йæ фæндон куыд схъæр 
кодта: «Ладинæ æрмæстдæр, кæд йæхæдæг дæр афтæ зæгъы, 
уæд...» Данел уыцы бон йæ мадæн дæр загъта, уыцы хъуыды, 
фæлæ... Фæлæ Дадаты æмæ Нодараты æхсæн хæстæгдзинад ба- 
кæныимæ хид чидæр ныккалдта. Данел æмæ Ладинæйы æхсæн 
уарзондзинады судзгæ фæрдыг хидæй ныххауд цъымарамæ æмæ 
уым ахуыссыд. 
Данел æмдзæрæны иу уаты кæимæ цард, уыцы лæппутимæ лек- 
циты фæстæ цыдысты æмдзæрæнмæ. Уымæл мит тъыфылæй калд- 
та æмæ цæуджыты къæхты бын фæйнæрдæм пырх кодта. 
Æмдзæрæи институтæй дард нæ уыд. Трамвайы æрлæууæнмæ нæ 
баздæхтысты, фистæгæй цыдысты. Сæлæф миты къæхтæ хъавгæ 
истой: хæлафы æруадзгæ фадгуытæм чъизи æмхиц у. Данелыл 
сау къæбæлдзыг æфцæгготджын палто, уæлдзарм къæбæлдзыг 
худ, рæсугъд фидыдтой йæ хæрзконд уæигтыл Мæскуыйы дзыл- 
лæты ’хсæн. Фæсте акæсгæйæ йе уæнгты змæлды зындис нæлгой- 
маджы æнадомд тых. Къухтæ дзыппыты дарын нæ уарзта зымæ- 
гон дæр, æрмкъухтæ æмæ йæ сæры дардæй бæрæг уыд йæ цæрдæг 
сæрæндзинад. Уый тыххæй-иу æм чызджытæ æрфгуыты бынæй 
арæх æрбакастысты. Фæлæ йæ уыцы бонæй æнкъарддæрæй йе 
158 

’мбæлттæ иикуы федтой. Иуфарсырдыгæй бакæсгæйæ афтæ зын- 
ди, цыма йæ къалосты фындзтыл сæлæф мит куыд хæцы, уымæ 
кастис. Данелы хъынцъым бамбæрстой йе ’мбæлттæ дæр; ра- 
дзырдта сын хабар, æмæ уыдон дæр æдзæмæй цыдысты йемæ. 
Лххытыл æмæ оххытыл не схæцыд. «Цы уа, уый фендзыстæм...» 
— хъуыды кодта. Йæ хоты писмойæ тынгдæр йæ зæрдыл бадт 
æмæ нæ цух кодта: «Дада афтæ загъта, Ладинæ мах чындз нал 
уыдзæн!» 
Данелæн уыцы хъуыды зæрдæмæ æвиппайды æрбайсын зын 
уыдис. Сывæллоны бонтæй фæстæмæ кæрæдзийы адджынæн цы 
Ладииæимæ уарзтой, се ’цæг кары фæстагмæ сæ цард баиу кæны- 
ныл сæ фæнд иумæ цы чызгимæ скарстой, уымæн æвиппайды 
зæрдæйæ афтæ фæцух кæнын æнцон нæ уыд. Цыбыр дзырдæй, 
Ладинæ Ирыстонæй, Данел Мæскуыйæ кæрæдзи фенынмæ, 
кæрæдзи мæтæй зæрдæхæлдтытæ кодтой. Мæскуыйæ афтæ æнцон 
суайæн нæ уыд. Фæндаггагæн исты амал скодтаид Данел, фæлæ 
ахуыры аз кæроимæ æрцæйхæццæ кодта æмæ йæм ахуырæй 
фæкъуылымпы раст нæ касти цыфæндыйæ дæр. Ахуыры про- 
граммæ, институты фидар æгъдау студенттæн бар нæ лæвæрдтой 
ахуыры къуылымпытæн, уæлдайдæр та Данелæн — Мæскуыйы 
студентты комитеты уæнгæн. 
Писмо цы бон райста, уыцы изæр Естъа æмæ Верæмæ ныф- 
фыста Ладинæйы хабар бæлвырддæр базоныны тыххæй. 
8. 
Дæс боны бæрц бахъуыдис Данелы æнхъæлмæ кæсын йæ пис- 
мойæн дзуапп райсынмæ. Æнхъæлмæ кæсыны бонтæ йын уыдыс- 
ты карды комыл лæууæгау, хорзæй ницæуыл йæ зæрдæ дардта. 
Данел тынгдæр æнхъæлмæ каст Естъа æмæ Верæйы фæндоимæ. 
Æнхъæлмæ кæсæн ма ис Ладинæмæ æви нал, стæй Хæмæт куыд 
загъта, Ладинæ йæ чындз нæ уыдзæн, зæгъгæ, уый сæм куыд каст, 
уый базонынмæ. 
Æмдзæрæны къæсæрыл бахизæны мидæгæй иумæйаг стыр зал. 
Къæсæрыл бахизгæйæ дæхи ауыдтаис дæ бакомкоммæ стыр 
кæсæны. Галиуырдыгæй къулыл писмотæн алфавитмæ гæсгæ къуск 
æвæрæнтæ. 
Иу фæссихор, Данел институтæй куы ссыд, уæд та баздæхт, 
райста «Д» — дамгъæтимæ мыггæгтыл писмотæ. Уайтагъддæр 
базыдта Верæйы æрмдзæф дамгъæтимæ писмо. Æххормаг адæй- 
маджы къухты уæлибæх авæрæгау уыдис Данелæн уыцы писмо. 
15? 

Естъа æмæ Верæ фыстой Данелмæ зæрдиаг хъуыдытæ, сæхи 
æфсымæрæн дзурæгау: «Кæд дæ исты æххуыс хъæуы? Кæд æхца, 
хæриниаг хъуаг дæ? Æфсæрмы ма кæн»,— писмойы райдайæн... 
Фæлæ Данелæн сæйраг уыдон нæ уыдысты. Ладинæйы хабар 
бæлвырддæр базоныны дзырдтæм тырныдтой йæ цæстытæ æмæ 
сыл фæхæст сты: «Цы дын æй æмбæхсæм? Ладинæ тыхыскъæфт 
æрцыдис Хатъойæн. Æнæхъæн мæй кæм уыдис, уымæн милицæйы 
бон дæр базонынæн ницы бацис, цалынмæ йæхæдæг самал кодта 
ралидзынæн фадат, уæдмæ. Скъæфт уыди Мæздæгмæ. Гукъур, 
нæ дын æй сусæг кæнæм, Ладинæ ахæм уавæры ис, æмæ йæхæдæг 
дæу аккаг нал кæны йæхи. Мæн, дам, ферох кæнæд, фæлæ, дам, 
ма мæ кæд чысыл дæр нымайы Гукъур, уæд дам, ракурæд, æз ын 
цы чызджы бацамонон, уый. Кæй дын нымудзинаг у, уыцы чыз- 
джы ном мын нæма загъта Ладинæ. Ныр дæхæдæг хъуыды кæн 
дæхиуыл...» Данел цалдæр хатты бакасти писмойы ацы хъуы- 
дыйæдтæ. Студенттæй зæрдæйæ хæстæгдæр кæй зыдта Данел, 
уыдонæн дæр радзырдта хабар, цымæ уыдои та мæ бынаты куыд 
бакæниккой, зæгъгæ. Алыхуызон хъуыды кодтой лæппутæ, фæлæ- 
иу æрцыдысты иу зондмæ: «Уый у, адæймаг æрмæст йæхæдæг 
кæй хъуамæ алыг кæна, ахæм фарст...» 
Иу изæр та Данелы æмбал-студенттæ уыцы фарстыл 
æмдзæрæны сæ уаты стъолы фарсмæ бадгæйæ ныхас кодтой. 
Æмдзæрæны комендант, ацæргæ хъæлдзæг дзæбæх лæг сæм дуар 
бакъуырцц-къуырцц кодта. 
— Кæм стут, цæргæстæ? Искуыты тæхут, æви ахстоны бадут? 
— худгæ бахызт мидæмæ. Лæппутæ сæ бынæтты сты æви нæ, уый 
бæрæг кодта. 
Ныхас ныхасы ракъахта æмæ студенттæй иу коменданты афтæ 
бафарста: 
— Ды фылдæр ацардтæ æмæ федтай. Лæппу ма куы уаис, ам 
студент уæвгæйæ дын дард — уæхимæ хъæуы исчи дæ усаджы 
куы аскъæфид, уæд цы акæнис ныртæккæ? 
Коменданты цæсгомыл худæнхуыз айсæфт. Йæ цæст 
æрдæгцъынд æркодта, ныхыл æнцъылдты уырынгтæ фæзынд: 
— О-о!.. Уый æцæг дæр æвзæр хабар! Хъæддагдзинад. Ахæм 
хъæддаг миты ныхмæ тох кæнын сымах бахъæудзæн фидæны. Уæ 
фæлтæрмæ бирæ цыдæр стыр хъуыддæгтæ æнхъæлмæ кæсынц 
саразынмæ. Цы ’рцæуа, уымæн дæр хосгæнджытæ уыдзæн, фæлæ 
æз, студент уæвгæйæ, мæ ахуыр нæ фæкъуылымпы кæнин иу бон 
дæр. Паддзахад уæ алкæуылдæр стыр хæрдзтæ кæны, цæмæй 
фидæны цардæн суат аккаг кадртæ! — фæстæмæ дæр ма сæм 
160 

дуаргæронæй йæ амонæн æнгуылдз æрбадардта. «Аккаг!» — 
цыбырæй сын дзуапп радта æмæ ацыдис иннæ уæттæм. 
Данел коменданты ныхæстыл тынг иыхъхъуыды кодта. Раст 
æм фæкастысты. «Паддзахад уыл стыр хæрдзтæ кæны...» Мах та 
уарзондзинадыл ныхæстæ кæнæм... Æвдæлон адæймаджы митæ!.. 
— йæхиуыл æрхудæгау кодта Данел.— Æцæгдæр мах фæлтæрмæ 
нæ бæстæйы бирæ цыдæртæ æнхъæлмæ кæсы саразынмæ. Цæвит- 
тон, æз сбадтæн поезды æмæ араст дæн нæхимæ Ладинæйы фе- 
иынмæ. Ам та лекцитæ — ахуыр йæ тæккæ зæрдиагæй... Æниу 
куы ссæуин Таджыхъæумæ, уæд уымæй цы хъуыддаг фæивид? 
Кæмæн цы феххуыс уыдзæн? Дхуыр кæнын хъæуы!.. Фæуын хъæуы 
институт!» — алыг кодта Данел йæ хъуыддæгтæ. 
% 
Уыцы сæрд хъæумае не ссыдис Данел. Студенттæм алы куыст- 
уæттæй сидтысты алыхуызон куыстытæм. «Æхцамæ ныййар- 
джытæм бадзурыны бæсты дыууæ мæймæ исты капеччытæ ба- 
кусæн уыдзæн!» — сфæнд кодта Данел йе ’мбæлттимæ. 
Мæскуыйы кæрон поезд æрлæууæн чысыл станцæ — Мала- 
ховкæ... Уымæй иу-фондз километры æддæдæр хъæу — Заозер- 
ное. Йæ хуссарварсырдыгæй æлыг уæлвæзтæ. Чысыл къудзи- 
пыхсæй æддæмæ дзы зайгæ дæр ницы кодта. Уым геологон сга- 
рыны куыстытæ цыдысты — бырау зæххы къухæй зылдтой. 
Уырдæм Данелиты æркодта, геологон институты фæстаг курсмæ 
чи бахызт, ахæм ирои студент — практикант. Хъæуы æхсæвиуат 
кодтой иу зæхкусæджы сарайы, хосыл. Хæдзары хицау разындис 
тынг хорз адæймаг — кæрдзындæттон æмæ хъæлдзæг лæг. 
Хæдзары хицау базыдта, Данел йæ бакастæй Кавказы адæмы- 
хаттытæй кæй уыд. 
Иу изæр кусынæй æрцыд Данел, кæрты аууон бадти йе 
^мбæлттимæ. Хæдзары хицау сæ фарсмæ æрбадт. Бафарста сæ, 
чи цы бæстаг у, уымæй. Тынгдæр æй, Данел цы адæмыхаттæй у, 
уый базонын фæндыд. Данел куы загъта кавказаг дæн — ирон, 
зæгъгæ, уæд хæдзары хицау сыстад. Йæ цæстытæм ын худгæ нык- 
каст, æмæ йæм сыгъдæг ирон æвзагыл сдзырдта: «Уыныс!.. Уыныс!.. 
Дыууæ хохы никуы баиу уыдзысты, дыууæ адæймаджы та 
сæмбæлдзысты кæрæдзиуыл! — ныхъхъæбыс кодта хæдзары хи- 
цау Данелы. Стæй йын йæ мæкъуыстæгыл йæ къух æрхаста æмæ 
та ныххудт.— Сыгъдæг фыдджынæй хаст лæппуйы каст кæныс!» 
Данел æм джихтæ кодта, не ’ууæндыд йæ хъустыл, йæ цæсты- 
11 Ладинæ 
161 

тыл: «Ацы хæдзары хицау кæцæй зоны иронау афтæ сыгьдæг? 
Дард Мæскуыйы облæсты ирæттæ дæр цæры?» 
Хæдзары хицау ноджыдæр хъæрдæрæй ныххудт æмæ Данелæы 
афтæ зæгъы: 
— Мæнæн мæ мыггаг Бирæгьтæй у! — бакъæцæл худæгæй. 
Данелы æмбал лæппутæ иронау не ’мбæрстой æмæ сæм хæлиу- 
дзыхæй кæсгæ баззадысты. 
Стæй хæдзары хицау йæ царды хабæрттæ дзурын байдыдта. 
— Мæ фыд паддзахы заман Кавказмæ хаст уыд æмæ куыста 
Садоны шахтæты. Нæ мыггаг у Волков,— ныххудтис,— иронау 
та стæм Бирæгътæй. Садоны райгуырдтæн, уым схъомыл дæн. 
Нæ фыд Уæллаг Садоны уæлмæрдты ныгæд æрцыд. Нæ мадæн йе 
’фсымæртæ мæнæ ам цардысты,— йæ къухæй бацамыдта сыхæг- 
ты ’рдæм. — Бафæндыд æй нæ хистæр æфсымæримæ нæ фыдæл- 
ты зæхмæ æмæ æрлыгъдыстæм ардæм 1928 азы. Нæ мады фæнд 
уыдис, æндæра æз Садонæй никуы ралыгъдаин. Уым мын бирæ 
ирон лæппу-æмгæрттæ баззад. Хъазыбег ном дæр мыл ирон лæг 
сæвæрдта. Бирæ хъайтар революционертæ уыдис уым дæр 
ирæттæй. Мæхæдæг дæр уыдонимæ уыдтæн. Габе мæ хуыдтой... 
Цалдæр боны фæстæ та изæрыгон лæппутæ кæрты бадтысты. 
Хæдзары хицау фæдзырдта Данелмæ æмæ йæм æдзынæг нык- 
касп 
— Æнкъард цæмæн дæ? Уæ бинонты афтæ тынг мысыс? Ацы 
хæдзар дæхи хæдзар хон! Чызджытæн зæгъдзынæн æмæ хуыс- 
сæнуæттæ уартæ мидæгæй бакæндзысты,— сæрæй уæттæм аца- 
мыдта. 
Данел радзырдта йæ хабæрттæ, йæ писмоты мидис Габейæн. 
Йæ мыггаг — Дадатæй, Ладинæйы мыггаг — Нодаратæй. 
Уæд Габе бафарста: 
— Чи аскъæфта Нодараты чызджы, уыдонæн сæ мыггаг кæмæй 
у? — хинкаст бакодта Данелмæ. 
Данел тынг æнад загъта, æлгъаг дзырд куыд æнадæн зæгъай, 
афтæ: «Хетъетæй...» 
Иу цасдæр хъусæй аззад Габе. Бадгæйæ зæхмæ каст, стæй йæ 
сæрыл хæрдмæ схæцыд, арф ныуулæфыд. Данелы уæхскыл йæ 
арм æрæвæрдта æмæ йын афтæ радзырдта: 
— Æз Ирыстоны хъæутæй кæм нæ уыдтæн, ахæм бирæ нал 
баззад. Салыгæрдæны уыдис махæн нæ партизанты штаб. Дадатæ 
æмæ Нодаратæ, Хетъетæ цæрынц Таджыхъæуы. Ды дæр дæ Та- 
джыхъæуккаг,— амонæн æнгуылдзæй ацамыдта Данелы риумæ. 
Дадаты Батыр, Нодараты Æмзор æмæ ма бирæ домбай лæгты 
162 

мæнæн амонын нæ хъæуы. Уыдон æз тынг хорз зонын. Ныр кæд 
скъæфæг Хетъейы-фырт Саппиатæн хæрæфырт æййафы, уæд уый 
хуымæтæджы чызгскъæфт нæу, фæлæ фыдæлтæй рахæсгæ маст 
райсыны бындурыл æвæрд хъуыддаг,— радзырдта дарддæр.— Уый 
у кълассон знагæн йæ маст исыны дарддæры фæд. Саппиатæ 
Мæздæджы хъæздыг хæдзар уыдысты. Сæ лæгтæ уыдысты анти- 
советон зондыл æвæрд æмæ сæ хъуыдис æрцыбыр кæнын. 
1923 азы мах уырдæм æрвыст уыдыстæм контрреволюционер- 
ты ныхмæ. Дадаты Батыр æмæ Нодараты Æмзор уым стыр хъæба- 
тырдзинæдтæ равдыстой. Бандæйы раздзог Саппиатæй уыдис. 
Батыр æмæ йæ Æмзор лæгæй-лæгмæ бирæгъы ахст æркодтой, 
æмæ бандæ уæдæй фæстæмæ ныххæлиу. Æвæццæгæн, уыцы ха- 
бар Саппиатæй исчи бахъуыды кодта. Хетъетæн та хæстæг æй- 
йæфта æмæ маст райсынæн чызг аскъæфтой,— йæ къухæй уæлдæф 
лыггæнæгау бынмæ æркодта Габе, стæй дзырдта дарддæр: — 
Мæздæджы бандæимæ ма уыдис урс æфсады раздæры афицер 
Саппиаты Сафар дæр, фæлæ уый аирвæзт уæд. Цы фæци, уымæн 
бæлвырдæй ницы зонын,— загъта Габе, йæ къух дыууæрдæм «нæ» 
акæнгæйæ.— Ирыстонæй писмотæ ныр дæр.арæх исын. Куырæйтты 
хъæуы Икъатимæ мах уæлдай хуыздæр цардыстæм... 
Уæд Данел радзырдта Габейæн, Сафар дæр уый фæстæ ахст 
куыд æрцыд Дзæуджыхъæуы. Асæго æмæ Естъа базармæ стуртæ 
уæймæ куыд атардтой. Тъохы хæдзармæ сæ куыд басайдæуыд. 
Естъа иу рувасæй дыууæ цармы куыд бастыгъта, уыцы хабарыл 
Габе дæр худæгæй йæ цæссыгтæ фæкалдта. Æхсызгон ын уыдис, 
Асæго æмæ Естъа афтæ кæй сарæхстысты, Тъох æмæ Сафары 
кæй ныййахсын кодтой. 
Габе уыцы бон ницы загъта Данелæн Ладинæйы тыххæй. Иу 
уæгъд рæстæджы йæм фæсидт æмæ йын йæ фæнд загъта. 
— Æз тынг ахъуыды кодтон дæ хъыгыл. Уæззау хабар у дыу- 
уæ адæймаджы æхсæн уарзондзинад фехалын, дыууæ мыггаджы 
æхсæн фидæны хæстæгдзинад аскъуынын,— касти Данелы 
цæстытæм Габе.— Дæ ахуыры куыст бакæн! Фæу дæ институт! 
Сымах фæлтæрмæ стыр хъуыддæгтæ æнхъæлмæ кæсынц. Дарддæр 
ничи никæйуал цард халдзæн, уый зæгъæн нæй. Æмæ цæмæй ахæм 
хабæрттæ мауал уа, уый тыххæй сымах бахъæудзæн советон 
закъæттæ æрфидар кæнын! 
«Раст æмдзæрæны коменданты хъуыдытæ... Хистæртæ 
дæсныдæр сты, хъусын сæм хъæуы...» — алыг кодта Данел æмæ 
Мæскуыйæ Таджыхъæумæ ацæуыны хабар æргъæвд æрцыдис, 
цалынмæ институт каст фæуа, уæдмæ. 
163 

Фæлæ зæрдæ зæрдæ у. Къухæй йæм нæ бавналдзынæ, дæ ны- 
хас æм нæ фехъуысдзæн. Зæрдæ йæхи куыст кæны. Æрмæст сæры 
зонд лæууы йæ сæрмæ. Уымæн хъуамæ бауисæн кæна! Фæлæ та 
зонд дæр хъæдæй кæнæ дурæй нæу — тугæй кусы. Данел фæстаг 
хатт хъæуæй цы писмотæ райста, уыдонæй иуы разынд æмбарæи 
ныхас: «Ладинæйыл фæбæрæг, йæ буары цы гуырдз ис, уый...» 
Фæстæдæр иннæ писмойы бакаст: «Ладинæ æруæззау...» 
Уыцы хабар Данелы хъустæ ныззæлланг кæнын кодта, йæ 
зæрдæйы цæлхъ йæ хъустыл ауад мæстæй: «Ладинæйæн — 
Хатъойæ...» Æхсæв-иу йæ хуыссæнуаты æрфынæй кæна, зæгъгæ, 
афтæ-иу йæ хъустыл уайæгау акодта дзидзидай сывæллоны фæсус 
хæл-хæл куыд. Кæуыны фæстæ та-иу йæ цæстытыл ауад: Ладинæ 
сывæллоны дзыхы йæ дзидзи акодта, сывæллоны къух Ладинæйы 
риутыл... 
Стыхстис-иу йæ хуыссæны Данел. Хатт-иу æмбисæхсæв ра- 
бадт, кæнæ сыстад йæ сынтæгæй æмæ-иу мидæггæгты уаты джихтæ 
кодта йе ’мбæлтты аивæй. Æнæхуыссæг æхсæвтæ йын йæ сæр 
фæллайын кодтой æмæ йын фæзындæр чингуытимæ кусын. 
Данел иу æхсæв йæ фыны фестад Таджыхъæуы. Нодараты 
кæртмæ бахызт æмæ Ладинæйы федта йæ сывæллонимæ бадгæ. 
Сывæллон Данелыл схъæр кодта, цæмæ иæм æрбацыдтæ! Ладинæ 
Данелы ауынгæйæ сывæллоны хурхыл бахæцыд, ай кълассон знаг 
у, зæгъгæ. Фæлæ сывæллон худæгæй бакъæцæл... Данелы хъуыр- 
духæнмæ йе ’мбæлттæ райхъал сты, фехъал ис йæхæдæг дæр, йæ 
хид акалд. Арф ныуулæфыд æмæ нал бафынæй уыцы ’хсæв. Цармæ 
йæ цæстытæ фæдардта. 
Ахæм фыдæбоны фынтимæ бирæ æхсæвтæ арвыста Данел 
Мæскуыйы. Ладинæ скъæфт уыдис æмæ йын сывæллон фæзынд, 
уыдон йæ хъуыдытæй фæсвæдмæ ивгъуыйын байдыдтой, рох дзы 
крдтой. 
«Ладинæ йæ ахуырæй фæкъуылымпы. Уый бæрц йæ хъарутæ, 
йæ арæхстдзинæдтæ колхозы пайдайæн нæ бацауæрста. Батыры 
колхозы зæххыл Ладинæйы фæрцы халсартæ æмбисонды зад 
æркодтой. Газеты йæ къамтæ фæзындысты. Дзæуджыхъæуы 
хъæууонхæдзарадон равдысты Ладинæйы бригады халсартæ 
æрцахстой раззаг бынæттæй иу,— фыста Естъа Данелмæ.— Ла- 
динæ ист æрцыди партийы рæнхъытæм. Мæ ахуыр дæр нæ ныу- 
уадздзынæн, зæгъы...» Писмойы уыцы ныхæстæ бакæсгæйæ Ла- 
динæ Данелы цæстыты раз фæзынд йæ раздæры сурæты, 
фæфæлмæн æм фæстæмæ йæ зæрдæ. 
Естъа стæм хатт фыста Данелмæ писмотæ, нæ йæ ’вдæлд, стæй 
164 

фыссынмæ уый бæрц дæсны дæр нæ уыд. Æнæуи дæр йæ зæрдæйы 
хатт, йæ конд ахæм уыдис Естъайæн, æмæ сылгоймæгты хабæрттæ 
дзурын нæ уарзта. 
Данелмæ афысс писмо, зæгъгæ-иу Верæйæн афæдзæхста. 
Уымæн та писмо афыссын цы хъуыд... 
Верæйы писмотæ Данелы хъæлдзæг кæиын байдыдтой: «Ла- 
динæ халсарты хуымтæн бæлвырд пълантæ сарæзта. Ног азы йæм 
фæзындзæн цæхæра, харбыз, хъæдындз...» 
Цасдæры фæстæ та райста Верæйы писмо: «Гукъур, ма мæсты 
кæн Ладинæмæ. Цы ’рцыдис, уый æрцыд, фæлæ Ладинæ нæ 
ныхъхъуыста йæхимæ. Стæй, Гукъур, ахæм фарст сæвæрæм: цы 
кодта Ладинæ? Æвзæрæй мур дæр ницы. Знаджы къухтæм ба- 
хауы лæг. Маргæ дæр акæнынц. Ладинæ тыхскъæфт æрцыд, фæлæ 
сарæхст маст райсынмæ. Лскъæфджыты хæдзарыл арт сыскъ- 
æрдта æмæ ралыгъд. Уый хæстон хъазуатдзинад нæу? Йæ баф- 
хæрджытæ бадынц...» 
Уый фæстæ та йæм фыста: «Ладинæ фæстæмæ балæвæрдта йæ 
курдиат институтмæ. Æртыккаг курс кæронмæ фæуыдзæн ацы 
аз. Сæрды та йæ бригадимæ кусдзæн. Сывæллон дæр хъыгдард 
ницæмæй æрцæудзæн...» 
Данелы зæрдæйæи Верæйы писмотæ æнцонæй-æнцон- 
дæрдзинæдтæ хастой, фæлæ «сывæллон». Уаих фæуд нæлгойма- 
джы зæрдæ! Данелæи карды цæфау уыдис уыцы сывæллоны кой. 
Писмотæ кæсгæйæ-иу йæ цæсгом фæтар. Институты фæстаг кур- 
сы йæ ахуыр хаста цинтæ æмæ мæстытæ æвзаргæйæ, йæ чингуы- 
тимæ æнувыдæй куыста. 
10. 
Таджыхъæуы партчыры секретарь Хæнаты Пусыры æдзæллаг 
куысты тыххæй Данел цы критикон уацхъуыд арвыста газетмæ, уый 
фæдыл тынг базмæлыдысты райкомы. Æрмæг газеты мыхуыргонд 
нæма уыдис, фæлæ æвзæрст цыд лæмбынæг æмæ йæ фæстиуджытæ 
дæргъвæтин ахастой. Зын баууæндæн уыдысты уацхъуыды хабæрттæ. 
Æнцон равзарæн нæ уыдис, чи уыд Пусыр, куыд спартион ис, уый. 
Колхоз æдзæллагмæ кæй æрцыд, уый иууылдæр Пусыры аххос уыд. 
Уый æвæрд уыдысты правленийы уæнгтæ. Йæ алыварс æмбырд 
кодта дывзагæтты, дыдзæсгæмтты, æмæ уыдон дæр йæ фарс хæцы- 
дысты. Райкомы бæрнон кусджытæ дæр, рауад-иу афтæ, æмæ 
цыбыр рæстæгмæ ивдтытæ цыдысты. Ног кусæгæн та районы 
кадртæ афтæ æнцои базонæн не сты. 
165 

Бирæ рæстæг ма бахъуыдаид Таджыхъæуы бæрнонты æцæг 
цæсгæмттæ раргом кæнынæн, кæнæ та æргомгонд дæр не ’рцы- 
даиккой, Ладинæ куы нæ уыдаид, уæд. 
Уый нæ, фæлæ ма Пусыр, Датъе, Даде хахуыртæ байдыдтой 
æцæг партионтыл — Хæмæтыл, Темысойыл. Естъайыл та суанг 
партион скъоламæ ныффыстой, трактортæ ныссаста, йæхæдæг 
афардæг кæдæмдæр, зæгъгæ. Таджыхъæуы рæстдзинад æмæ мæнг, 
сайд, фæлывддзинад — дыууæ знаджы — кæрæдзи ныхмæ лæу- 
уыдысты. Хъæубæсты фæллойгæнджытæ Пусыры мæстæй сæ сæр 
хæрдмæ нал истой, Датъе æмæ Ладемæ кæсынæй зæрдæхæлд код- 
той. Тъæппытæ хаудтой Хатъомæ, уæлдайдæр Ладинæйы аскъ- 
æфты фæстæ. Æдасдзинады оргæнтæм рагæй дæр бæрæг уыдыс- 
ты Хæмæт, Асæго, Естъа. Сæ хъæбатыр, сæ арæхстдзинæдтæ ку- 
лактæ æмæ бандитты ныхмæ нæ ферох сты. 
Ладинæ йæ скъæфты фæстæ йæ хæдзармæ куы æрæфтыд, куы 
федта йæ хъæубæсты активон колхозонты æфхæргæ, куы ’ркаст 
йæхи уавæрмæ дæр, уæд Верæимæ æрбадтысты. Хъæубæсты уавæр 
сбарстой алырдæм дæр. Æцæг хабæрттæ айстой семæ æмæ парти- 
йы обкоммæ ацыдысты. Теман голладжы нæ нымæхсы. Цалдæр 
боны фæстæ обкомæй æмæ райкомæй æрвыст лæгтæ, газеты 
уацхæссæг Данелы фыст статьяимæ фæзындысты Таджыхъæумæ. 
Зыгъуыммæ фæлдæхт кæрц фæстæмæ рафæлдæхтой йæ хуы- 
зырдæм. Пусырæй фæцух Таджыхъæу. Уый фæстæ фæзынд стыр 
статья æмæ уым хурмæ калд æрцыдысты Датъе, Даде, Хатъо æмæ 
мажæйдæрты знаггады митæ. Ист æрцыдысты сæ бынæттæй, ап- 
пæрстой сæ партийы рæнхъытæй. 
Хур йæ хъарм къухтæй зымæджы урс æмбæрзæн систа зæххы 
буарæй æмæ йыл цъæх зæлдаг тауын байдыдта: Таджыхъæуы 
саумæр зæххытæ сæхимæ сидтысты гутондар хуымонтæм. Баты- 
ры колхозы иузæрдион фæллойгæнджытæн дæр та сæ зæрдæ 
барухс сæ ног хицауадæй. Самты Естъа каст фæцис партион скъола 
æмæ йæ колхозы правленийы равзæрстой сæрдарæй. Сугъаты Лади 
æфсæддон службæйæ æрыздæхт. Райком æй Таджыхъæуы парт- 
чыры секретарæй снысан кодтой. Таджыхъæуы фæсивæдæй го- 
рæты скъолатæ каст чи фæцис, уыдонæй бирæтæ æрыздæхт æмæ 
та хъæубæсты цард базмæлыд. 
Ладинæйп мад Нени кæд дзургæ ницы кодта, уæддæр хъуыста 
хъæубæсты хабæрттæ. Колхозы хæлæттаггæнджытæ сæ бынæттæй 
166 

ист æрцыдысты, уый æмбæрста æмæ йæ чызгæн тарст исты фыд- 
былыз та йыл æрцæуынæй. 
Иу изæр йæ чызджы фарсмæ æрбадт æмæ йын рæвдаугæзон- 
дамонæи кодта: «Ладинæ, дарддæр дæм цы зонд, цы фæнд ис? 
Цы ’рцыд, уый æрцыд, дарддæр дæхи бахъахъхъæн æндæр фыд- 
былызæй!» 
Ладинæ æмбæрста, йæ мад æрмæст уый ныфсæй кæй цард æмæ 
йын зæрдæтæ æвæрдта: «Ма тæрс! Истæмæйты цæрдзыстæм. 
Дуне æрмæст сайд æмæ фыдбылызæй конд нæу! Раст адæй- 
мæгтæ фылдæр сты. Фæллойыл хæст чи уа, уымæн сæфæн 
нæй». 
Иу изæр Естъайы кабинеты бадтысты правленийы уæнгтæ, 
уалдзыгон куыстытыл фæндтæ, пълантæ хастой. Ладинæ сæм 
фæзынд æмæ йæ курдиат гæххæттыл фыстæй Естъайы размæ 
æрæвæрдта. Естъа курдиат куыд æддæдæр касти, афтæ йæ цæсгом 
рухсæй-рухсдæр кодта. Каст æй куы фæци, уæд Ладинæйы кур- 
диат йæ фарсмæ бадджытæм цинæй стылдта: 
— Афтæ, гъе! Сыгъзæрин кæмфæнды дæр æрттивгæ кæны. 
Кæсут, Ладинæ цы зæгъы, уымæ?! Нæ колхозы, зæгъы, халсарты 
куыст хорз никуы цыдис, æмæ, дам, мын халсарты куысты бри- 
гад мæ бар бакæнут! — ныххудтис Естъа хъæрæй. Правленийы 
уæнгтæн дæр æхсызгон уыдис Ладинæйы фæнд. 
ЛчЬй /фёк 1$Й> 
щр щдв щр 
Таджыдоны рахиз фæрсты, хъæуæй æддæдæр лæгъз быдыр 
ахаста. Рагъы бынмæ къуымгонд бацыд æмæ уыцы тъæпæн хуын- 
дис Кæфойау. Ладинæ йæ равзæрста халсарты хуымтæн. 
Естъа афтæ: 
— Хъомхизæнтæ йæм хæстæг сты æмæ уæ куыстæй куы ницы 
рауайа, фос сæм куы ирвæзой? 
— Хъомтæн хъомгæс вæййы æмæ сæм кæсдзæн,— загъта Ла- 
динæ.— Кæфойау халсартæн хорз уымæн у, æмæ сæм донхо- 
рыггæнæн къанæуттæ рауадзæн уыдзæн. 
Правлени сразы сты Ладинæйы фæндоныл. Йæ бригад фылдæр 
уыдис сылгоймæгтæй. Куыстмæ рауай зæгъын сын нæ хъуыдис. 
Разы уыдысты сæ бригадирæй. Сæрд йæ тынгыл уыдис. Кæд-иу 
тынг тæвд бонтæ скодта, уæддæр халсары хуымтæ цъæх дардтой, 
уымæл сæм фаг хæццæ кодта Таджыдонæй чысыл къанæут- 
ты. 
— Ладинæйы хуымтæм, кæсут, цъæх куыд дарынц! — дис код- 
167 

той фæндагыл цæуджытæ.— Уæллæй, йæ джитъри тагъд тоиынмæ 
бæздзæн. 
— Фыдæлты æмбисæндтæй иутæн сæ рæстæг нал у,— иу бон 
сихоры бадт куы ’ркодтой бригады уæнгтæ, уæд загъта иу ус йе 
’мбæлттæн.— Сылгоймагæн, дам, йæ сæрыхъуын — даргъ, йæ 
зонд — цыбыр. Ладинæйы цыбырзонд чи схона, уый йæхæдæг 
уыдзæн ахæм,— халсарты хуымтæм къухæй ацамыдта.— Йæ ныфс 
цæмæты бахаста! — йæ къухтæ бустæгæнæгау стылдта.— Цæ- 
уылнæ, дам, бакуымдта Хатъойæн! Æмæ дзы цы кæны арахъы 
боцкъайæ? Мизгæ йыл кодта Хатъойыл? Ладинæйæн йæ иу 
фæзылд, йæ иу сныхасы аргъ куы нæ сты Хатъо дæр æмæ Нади 
дæр!..— йæ былтæ сыл æнæрвæссон фесчъил кодта. 
Дадейы ус Леза ныппыррыкк кодта, йæ дзых армæй ахгæдта, 
иннæ устытæм худæндзастæй бакаст. Йæ фарсмæ цы ус бадт, 
уый хъусмæ йæ дзых хæстæг бахаста Леза. Хъæрæй зæгъын нæ 
бауæндыд йæ зæгъинаг, уымæн æмæ Ладинæйы бригады загъта- 
багъта алабзар ныхæстæн бынат нал уыд. Ахуыр зынхалæн у. 
Лезайы уæгъд æвзаг нæ фæлæууыд æмæ уыцы усы хъустæм, ахст 
уыры къæппæджы куыд хъист-хъист кæна, афтæ бакодта: «Да- 
динæмæ ницы равзæрстай? Йæ фæзылд йæ бар иал у... Хатъойæ 
уæлæнгæйтты нæ аирвæзт!..» — цыма ницы загъта, афтæ йæхи 
кодта, тæнæг былтæ уæлармæй адаутта, фындз дæр сфутт код- 
та. : 
Кæй хъусы бадзырдта, уыцы сылгоймаг дзургæ ницы скодта, 
фæлæ йæ цæстытæй бахудт, джихæй хæлæггæнæджы каст кодта 
æбæрæг ранмæ æнæзæнæг ус. Йæ сæр разыйы тылд бакодта. 
Сывæллонмæ бæлгæйæ йæ ныхас æгæр хъæрæй сыхъуыст: 
— Мæнæн æй куы раттид! 
Æмæ уæд ацу, ды сылгоймæгты сæ ныхæстæй бауром. Бай- 
дыдтой фæрсын, кæрæдзи къахыи: 
— Цы дæ хъæуы, цы? 
— Кæмæй зæгъыс, кæ? — Нал ныууагътой, цалынмæ ныхас 
кæронмæ се ’ппæт дæр фехъуыстой, уæдмæ. 
— Ладинæ Хатъойæ у сывæрджын. 
— Мæгуыр йæ бон! Уый дæр ма йæ хъуыд! 
— Цæуылнæ йæ хъуыд. Ненийы хæдзар сывæллæттæй ракæл- 
ракæл кæны? 
— Уый дæр у, фæлæ... 
Афтæмæй ахæлиу Ладинæйы хабар. Æнæхъæи хъæубæсты 
сылгоймæгтæ дæр цымыдисæй æнхъæлмæ кастысты: «Цы сфæнд 
кæндзæн Ладинæ йæ гуыринагæн? » 
168 

фф^ 
Ладинæ йæхæдæг дæр æнæ сагъæс, æнæ мæт нæ уыдис йе ’нæба- 
ры гуырдзыл. Куыд уыдзæн, цы уыдзæн, зæгъгæ, бирæ æнæ- 
хуыссæг æхсæвтæ арвыста йæ мады сусæгæй, цæссыгкалгæ. 
Иу изæр та сæм Верæ Зæликкæимæ æрбацыдысты. Ладинæ 
^ыдонæй æргомдæр йæ миддунейы иывтæ никæмæ равдыстаид. 
Йе ’мгар чызджытæй Зæликкæйæ тынгдæр йæ зæрдæмæ ничи 
цыдис. «Зæликкæйæн йæ бакаст, йæ цæсгом куыд рæсугъд æмæ 
ирд у, йæ зæрдæ дæр афтæ сыгъдæг æмæ рæсугъд, æнæ гæды, 
æнæ уæлдай ми!» — Ладинæйы цæсты афтæ кадджын уыдис 
Зæликкæ. 
Æртæйæ Ладинæйы уаты бадтысты æртæ хойау. Æртæйæ дæр 
сæ фæндыди, Ладинæйы хуылфы цы гуырдз уыдис, уымæн дарддæр 
цы кæнгæ у, ууыл адзурын, фæлæ сæ ныхас уыцырдæм куыд раив- 
таиккой, алчи дæр сæ ууыл хъуыды кодта. 
Стæй Верæ, сæ хистæр, æргом райдыдта хъуыдытæгæнгæ: 
— Ладинæ, мæ къона. Дæ сагъæс дын æмбарæм... Æргом ны- 
хас хуры тынау рухс æмæ сыгъдæг у. Цы фæнд дæм ис, кæмæй 
æруæззау дæ, уымæн? Дунемæ йæ равдисын куы нæ хъавыдаис, 
уæд ын раздæр исты хос кæныи хъуыд, ныр дæр ма йын гæнæн 
ис, фæлæ... 
Уыцы хъуыддæгтæ Зæликкæ уынгæ нæ, фæлæ хъусгæ дæр ни- 
куы фæкодта æмæ сын ницы æмбæрста. Хæрзæгъдау, æнæрцæф, 
сыгъдæгзæрдæ чызг фефсæрмы. Йæ пумпуси фæлмæи урс цæсгом 
цæттæ уагъылыйау сырх афæлдæхт, зæхмæ ныккаст, йæ ибкæйы 
бынтæ уæрджытыл армытъæпæнтæй лæгъз кодта. 
Ладинæ дæр йæ цæстытæ зæхмæ ныццавта Верæйы фарстмæ. 
Цасдæр афтæг фæкаст. Стæй йæ цæсгом йæ армытъæпæнтæй ах- 
гæдта, йæ цæстытæ аууæрста, къухтæ цæсгомæй феуæгъд сты, 
уæраджы сæртыл æрынцадысты: ^^ 
— Лæг амарын мæм раст нæ кæсы. Чифæнды уæд йæ фыд! Лæг 
куы мардтаин, уæд ын йæ фыды иу æхсæв фынæйæ ныххурх код- 
таин,— дзырдта Ладинæ, скъæфтæй сынтæджы къухыл синаг куыд 
бабаста ХатъойьРхуросбалвасынмæ.— Сылгоймагæн сывæллон 
амарын у зæххыл æппæтæтьстырдæр фыдракæнд..Мæ?Г~аххосæй 
йыл ницы æрцæудзæнНЦалынмæ мæ цæст æрттива, уæдмæ йын 
уыдзынæн мад! — фидарæи"5а*^та Ладинæ. ^ 
Иу боны зонд æмæ цардæй цару^^æй. Бонтæ цыдысты æмæ 
фари семæ хастой Таджыхъæуæн. Ладйгжйæн быдырмæ цæуæн 
нал уыд, æруæззау, фæлæ бригады куыст нæфæлæмæгъдæр. 
16? 

11. 
Царддæттæг сæрд йæ тæккæ тынгыл уыдис. Джитърийы дзаг 
чыргьæдтæ хуымты кæронмæ сæ уæхсчытыл хастой колхозонтæ. 
Йæ бричкæйы гуыффæ-иу кæмæн айдзаг, уыцы бæхтæрæг-иу баз- 
мæлын кодта йæ бæхтæ æмæ рыг фæндагыл сæппæй згъордтой 
хъæумæ. Цæлхыты къуыр-къуырæй адæймагмæ афтæ каст, цыма 
быдыр йæ бæркад хъæумæ сарæзта æмæ йæхæдæг та цинæй уæр- 
дæтты фæстæ кæл-кæл кодта. 
— Ладинæйы джитъритæ æмбисонд фесты! Цомут! Цомут 
джитъри тонынмæ! — скъоладзау сывæллæттæм дæр фæсидт 
Естъа. 
Уый фæстæ та пъæмидор балхæдта колхозонты зæрдæ. 
— Дæ Хуыцауы тыххæй, ахæм ма æрзайгæ уыдзæн пъæми- 
дор!— сæ къухты æрмттæ кæрæдзиуыл цагътой хистæртæ. Нæ 
колхозы ай размæ ахæм никуы æрзад. 
— Æнæхæрд зæхх. 
— Уый дæр у, фæлæ ма йæ уæдæ ма бакуыстаиккой. 
Сæ халсары хуымтæй ахæм разы уыдысты колхозонтæ. Фыд- 
æлтыккон уыци-уыци «Нарты Уырызмæгыл фондзыссæдз хæдо- 
ны», зæгъгæ, ахæмтæ æрзадысты къабускъатæ. Темысо дзы ехсы 
хъæдæй иу базмæлын кодта. 
— Фæззæгмæ хъæбысыдзæгтæ ныннæрсдзысты. 
Фæлæ, дам, дæ чи нæ уарзта, уымæн дæ хæрд — цъæм-цъæм, 
де ’згъорд — сæпп-сæпп. Хетъетæн хæстæг чи æййæфта, уыдон- 
иу Ладинæйы хорзы коймæ сæ дзыхы дон бакодтой, сæ тъæнгтæ 
сын цагъта, былысчъилæй худтысты: «Æмæ федта Ладинæ, 
йæхæдæг дæр хорз куы нæрсы!» 
Иу хатт Естъа иу ахæм æнæууылд ныхас айхъуыста Датъейы 
усæй. Бацыд æм гурæй-гурмæ. Ныккаст ын йæ дыууæ цæстмæ: 
— Едау фæуай! Дæ дзых кæд тæф не скодта дæ лæджы мæстæй! 
Хорз дæм нал кæсы, колхозы хардзæй физонджытæ кæй нал 
хæрут, уый? Дæ чъизи дзых сæхгæн, кæннод дын ыл къæртдзæхх 
байзæрдзынæн! 
Ус хорзау нал фæци... Йæ цæсгомы цъар фенцъылдтæ, цæстытæ 
стъæбæртт кодта, зæхмæ ныккаст. 
Датъе æмæ Дадейы бинонтæ кæд быдырмæ цыдысты колхозы 
куыстмæ, уæддæр фыддæрагæн, исты фыдбылыз, исты халæн 
ныхæстæ кæныны тыххæй. Сæ устытæн сæ дзыхтæ нæ лæууыдыс- 
ты, колхозы фыдкой сын хæринаджы бæсты дæр æфсис лæвæрдта. 
Правленийы ног уæнгты фыдкой ракæнынæй цардысты. Сæ 
170 

фырттæн та сæ къухтæ нæ лæууыдысты иумæйаг мулкмæ. 
Датъейы фырт Серо, Дадейы фырт Гиуа колхозы бæхтыл куы- 
стой. Сæ фыдæлтыл хорз сахуыр сты колхозы хардзæй аминас 
кæныныл. Бæхтыл хор ласгæйæ нæ ауæрстой фæфæсвæд дзы 
кæныныл. Колхоз паддзахадæн цы хор уæй кодта, уый Таджы 
вагзалмæ ласт цыд. Серо æмæ Гиуа уым рестораны хицауимæ 
сæхи сбастой. Кæрты-иу бричкæйыдзаг картоф, кæнæ нартхор 
æркалдтой. Дæ дзыппы — æхца, хæрд æмæ нозт — фаг. Габаиты 
хардзæй нæ, колхозонты фæллойæ. 
Ничи сæ фарста, сæ фыдæлтæ сæхæдæг дæр уыцы куыст код- 
той Пусыр æмæ Хатъоимæ. 
Естъа правленийы сæргълæууæг куы сси, уæд давд æмæ сайы- 
нæн кæрон æрцыд. Ладинæйы бригады пъæмидортæ бричкæты 
ластой станцæмæ. Серо æмæ та Гиуа сæхи иннæ уæрдæттæй 
фæфæсвæд кодтой, афтæ Хæмæт сæ уæлхъус балæууыд милици- 
онеримæ. Ахст æрцыдысты дыууæ давæджы. Дыргъ, дам, йæ 
бæласæй дард нæ хауы, сæ фыды фырттæ уыдысты Серо æмæ 
Гиуа. 
— Сæ фыдæлтæ дæр мæнгард фæндагыл лæуд уыдысты,— дзыр- 
дта Саккаты Симон бригады лæгтæн.— Иу хатт Зæрæмæгмæ баф- 
тыдтæн не ’рвадæлтæм. Сæ зæронд лæг мæ фæрсы, уæ хъæуы, 
дам, Датъе æмæ Даде ис? Ис, зæгъын. Æмæ, дам, цавæр лæгтæ 
сты? Цы йын загътаин? Сæхицæн, зæгъын, мæгуыр лæгтæ сты. 
Уæд зæронд лæг афтæ: мæгуыр сты, хъæздыг сты, уый диссаг 
нæу, фæлæ диссаг сæ мæнгарддзинад у. Датъе æмæ, зæгъы, Даде 
нæ сыхæгтæм уазæгуаты уыдысты. Даде йæхи хъуыдыйы кæртмæ 
куы ауадис, уæд фысым афарста Датъейы: «Де ’мбал куыд лæг 
у?» «Цæй лæг у — хæрæг дæр хæрæг, æмæ ме ’мбал дæр хæрæг»,— 
загъта Датъе. Стæй та Датъе акаст кæртмæ. Фысым та фæрсы 
Датъейы дæр: «Де ’мбал куыд лæг у?» Даде дæр, зæгъы, афтæ: 
«Цæй лæг у ме ’мбал! Куыдз дæр куыдз, æмæ ме ’мбал дæр 
куыдз». Фысым, зæгъы, дыууæ уазæджы дæр фæтардта йæ 
хæдзарæй: Датъе æмæ Дадейы. «Уæ иу куыдз, иннæ — хæрæг! 
Мæн ахæм уазджытæ нæ хъæуы!» 
Серо æмæ Гиуа ахст куы ’рцыдысты, уый дыккаг бон рай- 
сомæй раджы Естъа йæ хуыссæнуаты рабадт. Пъæмидорты мæтæй 
йæ хуыссæг нал ахста: «Афоныл бынатмæ куы нæ фæхæццæ уой, 
уæд ахæм халсартæн ацы тæвд рæстæджы сæфынæй тæссаг у. 
Стæй сæм алырдыгæй гæппæввонгæй лæууынц!» 
Кæртмæ куы рахызт, уæд сæ кулдуары фæйнæджы зыхъыры 
ауыдта цавæрдæр гæххæтт тъыстæй. «Писмо нæу, газет нæу,— 
171 

ахъуыды кодта Естъа. — Ацафон постхæссæг нæ вæййы, уæд 
цавæр гæххæтт у уый?» 
Раласта гæххæтт фæйнæджы зыхъырæй. Райхæлдта йæ æмæ 
дзы бакаст цъæх кърандасæй тæссæрттæ фыдынд ставд дамгъæтæй 
хъæддых æртхъирæнтæ: «Уыцы ахст лæппуты куы нæ рауадзын 
кæнай, уæд дæхимæ кæс!» 
Естъа гæххæтмæ дзæвгар фæкаст, стæй уæззау санчъехтæй 
баздæхт фæстæмæ хæдзармæ. Бакаст уыцы æртхъирæнтæ Верæ 
дæр. Фыстытæ цъæх кърандасæй кæй уыдысты, уый йæ тынг 
ныхъхъуыды кæнын кодта: «Скъолайы æрмæст Датъейы 
сывæллæттæм вæййы уыцы кърандас» — уыцы хатдзæгмæ æрцы- 
дис Верæ. 
Æцæгдæр афтæ рауад, Датъейы бинонты æртхъирæнтæ уыдыс- 
ты. 
— Цалынмæ пъæмидорты аргъ æртывæрæй бафидат, уæдмæ 
къарцы баддзысты уæ фырттæ,— загъта сын Естъа æмæ бахудт.— 
Уæ æртхъирæнтæ ставддæр дамгъæтæй фыссут, кæниод зын кæсæн 
сты! 
Гиуа æмæ Серо пъæмидорты аргъ æртывæрæй колхозмæ ба- 
фыстой. Растзæрдæ колхозонтæ Естъайæн арфæ кодтой. Фæныф- 
сджын æмæ та фæзæрдæрай сты. 
— Естъа, дæ цæрæнбон бирæ уæд! Дæ фæрцы ныл хъæздыг 
фæззæг æрцыд. Ницы хъуаг стæм! — арфæ йын кодтой адæм 
æмбырдты. 
— Асæгойы чызджы цæрæнбон дæр бирæ уæд,— æмбырды иу 
лæг уырдыг сыстад æмæ хъæрæй загъта: — Ахæм халсартæ махмæ 
никуы æрзади. Халсарты ныхмæ хорæй фыстам паддзахады хæс. 
Ныр та нæм хор уый бæрц фылдæр баззад. 
Сæ фæллойбонтæн бирæ хор райстой колхозонтæ. Ладинæ дæр 
йæ бригады куыстытæн дзуапп радта правлеиийы размæ. Нени 
хоры кæритæ йæ кæрты куы федта, уæд фырцинæй йæ цæстыты 
уымæл куатæйы кæронæй сæрфта: «Айбæрц хор мæ кæрты фыц- 
цаг хатт уынын. Мæ иунæг кæд бынтон æнамонд нæ фæуид!» 
Ладинæ сарайæ рахаста æхсæр уисæй быд дыууæ чыргъæды, 
фæлæ йын сæ йæ мад уайтагъд зæххыл æрæвæрын кодта: 
— Ацу, мæ хур, мидæмæ. Уый дæу аккаг куыст нæу,— йæхæдæг 
дзуццæджы æрбадт. — Мæхи бар сæ уадз. Æз сын сындæггай 
исты амал кæндзынæн. 
Нени æвналын нæ бауагъта Ладинæйы къутумæ нартхор ка- 
лынмæ. Тарстис ын уæззауыл схæцынæй. Ладииæйæн зын бæргæ 
уыдис йæ мады иунæгæй ахæм куысты уынын, фæлæ цы йæ бои 
172 

уыд. Æнкъардæй мидæмæ бацыд æмæ тъахтииыл æрбадт. Йæ сæр 
куыддæр зилæгау ракодта. Йæхи ауагъта тъахтиныл. Йæ хуыл- 
фы гуырдз уæззау сызмæлыд. 
Ладинæйы хъæрзгæ цъæхахстмæ Нени йæ куыст фæуагъта æмæ 
йæ чызджы уæлхъус алæууыд. Бамбæрста хабар. Йæхиуыл 
дзуæрттæ æфтаугæ цармæ скаст æмæ сыбыртт ныхасæй скуывта: 
«У-у, Лæгтыдзуар! Мæ хæдзар мын бынтон ма сæхгæнын кæн. 
Мæ иунæг!.. Гуырдз дæр кæд дунемæ рацæуинаг у, уæд мæ 
къæсæртæ мæ сывæллæтты къæхты бын куы нæ баихсыдысты, 
мыййаг!..» 
Цасдæры фæстæ Ладинæ бынтон стыхст. Тыхджын ныхъхъ- 
æрзыдта, цæстытæ фынæйау æрæхгæдта, стæй сывæллоны 
цъæхахст куыдмæ ракаст. Цыма æндæр дуиейы фестад, сывæлло- 
ны фæзындæй йæм афтæ фæкасг. «Ныр мад дæн! Фæлæ кæй мад?.. 
Хатъойы фырты мад?!» Йæ зæрдæ суынгæг Ладинæйæн, æмæ суа- 
доны гуырæнтау йæ цæссыгтæ рустыл сындæггай æнæсыскъуынгæ 
лæсыдысты базмæ. 

МдеМММтеМФтемефФтеФВДОеОДФ 
Фæндзæм сæр 
I /онласæн хъæдын боцкъа æнæфæрстæ рæтæнæгъдтæм 
ставд телтæй здыхт-баст. Бæгъæввад лæппу цыбырдыс хæдоны, 
рæтæнæгъдтыл лæугæ, боцкъайы раззаг ныхыл бадæгау кодта. 
Нуазыны дон ласта хуымтæ рувæг адæмæн. Боцкъайы хъуыр уæле 
æхгæд уыд хъæдын цыппæрдигъон къæбæлæй, фæлæ йæ рæбынæй 
дон хъардта. Цалх-иу дзыхъы кæм æркъуырдта, уым-иу доны 
цæллахъ ссыд боцкъайы. Йæ пырхæнтæ-иу къæбæлы кæрæттæй 
ныпъпъæгъгъæст кодтой. Боцкъайы фæрстыл фæндагмæ доны 
æртæхтæ калдысты æмæ сæ фæд зынд рыджы. 
«Но-о, Сауи!» — лæппу базмæлын кæны бæхы рохтæ. Ны- 
мæтхуды бынæй æрдæгцъындæй касти, цыдæртæ заргæ цыд. 
Хур цыма арвы астæуыл баныхæст, кæнæ цæуынæй бафæллад 
йе ’нусон фæндагыл æмæ ныллæууыд, афтæ зынд. Адæймаджы 
ком хус кодта. Рувæг чызджытæ донласæджы куы ауыдтой, уæд 
æм додойгæнæгау къухæй амыдтой: «Тагъддæр! Нæ ком бахус!» 
Лæппуйæн æнтæф иæ уыд, уымæл боцкъайыл æнцади, стæй 
йыл-иу æртæхтæ дæр сæмбæлд йæ фæсонтыл доны цæллахъæй 
æмæ йын уый æхсызгондзинад лæвæрдта. Р.увджытæм куы 
схæстæг, уæд чызджытæм дзуры: 
— Зинæ æмæ Верæйæн дон нæ ратдзынæн! Сæхимæ баназ- 
дзысты! Гукъур сын Мæскуыйæ схæццæ! 
Дыууæ хойы лæппуйы ныхæстыл не ’ууæндыдысты. Исдуг 
джихæй кастысты. Фæлæ лæппу зæрдиагæй куы басомы кодта: 
«Нанайыстæн, нæ уæ сайын!» — уæд Зинæ æмæ Верæ се ’фсы- 
мæры цинæй згъорæг фесты. Уæрдон сифтындзут, зæгъгæ, ма 
сæм лæгтæ фæстейæ дзырдтой, фæлæ уæдмæ дыууæ хойы хуым- 
ты кæронæй фæдæле сты. 
Верæ æмæ Зинæ сæ кулдуар гомæй æрæййæфтой. Сыхæгтæй 
174 

чи кæртæй мидæмæ цыд, чи æддæмæ. Зинæ æмæ Верæ фæмидæг 
сты кæрты. Фырцинæй сæ хурсыгъд цæсгæмттæ ноджы ссырх 
сты цæттæ балтау. 
Кæртæй уынгмæ чи рацыди, уыдонæй иу афтæ бакодта: 
— Æртæ æмæ йыл ссæдз азы йеддæмæ нæма цæуы Гукъурыл, 
афтæмæй куыд фæасхуыз. 
Симон ын афтæ: 
— Чиныгимæ кусын дæр æнцон нæу, æвæццæгæн, æндæр Гукъур 
ме ’нæзонгæ лæппу у? Колхозы куы куыста, уæд куыд сырхуадул 
уыд, ныр дæр ын ницы у, фæлæ... 
Зинæ æмæ Верæ уыциу уадæй базгъордтой кæртмæ. Се 
’фсымæрæн хъæбыстæ кодтой, цинтæ цины цæссыгтимæ, фæлæ 
уыцы цæссыгтæ æрмæст цин не ’вдыстой. Зинæ æмæ Верæ 
тæригъæд кодтой се ’фсымæрæн. Фыдæлты æмбисонд «Хойы 
зæрдæ — æфсымæрмæ, æфсымæры зæрдæ — хъæдмæ» Хæмæты 
цотмæ нæ хаудис. Гукъуры йæ хотæ куыд уарзтой, афтæ сын 
сæхи дæр фылдæр йеддæмæ, къаддæр нæ уарзта Гукъур. Йæхи 
зæрдæ дæр йæ хоты уындæй, сæ цинæй куыддæр бауынгæг. Кæд 
худгæ кодта, уæддæр йæ цæстытыл уымæл бæрæг уыд. Сыхаг 
адæмæй сæ цуры чи лæууыд, уыдонæй сæм бирæтæ хæлæг дæр 
бакодтой æфсымæр æмæ хоты кæрæдзиуыл æнувыдмæ. Фæлæ 
уæддæр сылгоймæгтæ сæ хъус æнæдаргæ нæ уыдысты, Гукъур 
Ладинæйы хабары фæдыл йæхи куыд æнкъардзæн, уымæ. Æмæ 
уыцы сахат, кæд Ладинæйы кой æргом нæ цыд Дадаты кæрты, 
уæддæр фæрсырдыгæй кæсæг адæм æнкъардтой бинонты сусæг 
хъынцъым. Сагъæсхуыз бадт сæ цæсгæмттыл. 
Цыдысты Хæмæты кæртмæ сыхагæй, хъæуккагæй арфæтæм, 
Данелы фенынмæ. Чи йæм «Данел»-æй дзырдта, чи «Гукъур»- 
æй, истой йын йæ къух, кодтой йын хъæбыстæ, фæлæ зæрдæйæ 
хъæбыстæ æмæ цинтæ нæ уыдысты æппæт. Иутæн сæ худт æмæ 
цинтæ уыдысты былалгъæй, æнæгага æфсирау. Цымыдисæй уадыс- 
ты Хæмæты кæртмæ, Дадаты æмæ Нодарты æхсæн цы лымæндзи- 
над аззад, уый базонын — фехъусынмæ. 
Фæлæ цы базыдтаиккой, цы фехъуыстаиккой? Верæ кæцæйдæр 
фæндыр æрдавта. Хъæубæсты фæсивæд быдыры рувынмæ уыдыс- 
ты. Чи сцагътаид фæндырæй, уый нæ уыдис. Устытæй чидæр 
фæкодта: «Зæликкæ сæхимæ! Уый уын фæндырдзæгъдæг!..» 
Цалдæр минутмæ Зинæ æрхуыдта Зæликкæйы. Уый горæты 
курсыты вæййы æмæ уырдыгæй æруад. Верæ табуреткæйыл æрба- 
дын кодта Зæликкæйы, фæндыр ын йæ хъæбысы авæрдта, цыма 
йæ Данелы фенын нæ хъуыд. Уыцы цъусдуг Данел сарамæ бауад 
175 

æмæ нæ федта Зæликкæйы æрбацыд, фæлæ Зæликкæ йæхæдæг 
фестад табуреткæйæ. Фæндыр æрæвæрдта æмæ Данелмæ бараст 
сарамæ. Худгæ кæрæдзи къухтæ райстой чызг’æмæ лæппу. Авд 
азы иумæ фæахуыр кодтой кæддæр. Уæдæй фæстæмæ къорд азы 
рауадис, бахъомыл сты. Зæликкæ хъæууон ахуыргæнæг сси. Зонгæ 
чызг æмæ лæппуйы ист ракодтой кæрæдзи къухтæ, фæлæ Зæлик- 
кæйы цæсгомыл цы худæндзаст бадт, уымæй цыма Дадаты кæрт 
ныррухсдæр, афтæ каст адæммæ, уæлдайдæр Натка æмæ йæ чыз- 
джытæм. 
Дыууæ тагæй быд фæлурс бурбын дзыккутæ фæсонтыл атынг 
сты, фæлæ сын цыма ронбаст арæн уыдис, уымæй бындæр не 
’ххæссыдысты. Зын равзарæи уыд, æфцæгготæй Зæликкæйы буа- 
рæй урсдæр кæцы уыд, уый. Зына-нæзына дæргъæлвæс цæсгомыл 
бадт зæрдæмæдзæугæ æфсæрмдзаст худæнæнгас Фындзы фæлмæн 
рагъ, мыдхуыз æрфгуытæ, худгæ цæстытæ — иууылдæр лæвæрдтой 
Зæликкæйæн аивдзинад. Йæ рæсугъд фæсонтæ æмæ зæнгтæ, чыз- 
джы æппæт гуырыконд зындис, цыма дæсны скульптор мыдадзæй 
чызджы иыв скодта. 
Данел Зæликкæйы къух райста, бакаст ын йæ цæстытæм: 
— Куыд дæ, цы хабæрттæ дæм ис, ме ’мкъласон? Кæддæр 
скъолайы кæрты селайæ бирæ фæхъазыдыстæм, нæ? — ныхуд-. 
тысты чызг æмæ лæппу. 
Натка Зæликкæйы цæсгоммæ фемдзаст æмæ дзы йæ цæстытæ 
нал иста. Уæды хуызæн зæрдæмæдзæугæ йæм никуы фæкаст æмæ 
йæм кæсгæйæ баззад, йæ хыссæйæдзаг къухтæ бынмæ уагъдæй. 
Зæликкæ Данелы фарстæн афтæ: 
— Уыцы кæрты дæн нырма... Сывæллонæй дзы селатæй хъазы- 
дыстæм, ныр дзы мæхæдæг ахæмты ахуыр кæнын. Дæхæдæг куыд 
дæ, Гукъур? Тæхудиаг, институт чи фæци,— хæлæггæнæгау ба- 
худт Зæликкæ. 
Дадаты биионтæ Зæликкæйы рагæй зыдтой, фæлæ сæ кæрты 
никуыма уыд, никуыма йæм афтæ æргом бакаст Натка дæр æмæ 
йæ чызджытæ дæр. Ныр æм кæсынтыл фесты кæрты æрбацæуæг 
адæм дæр. 
Зæликкæ фæндыр куы райста æмæ йын йæ тæнтæ куы аивæз- 
тытæ кодта, куы йæ сдзурыи кодта рæсугъд æнкъарæнтæ æвдисæг 
мыртæй, уæд Дадаты кæрт цы уыд, уымæй иууылдæр схудт æмæ 
зарыд. 
Иу æрыгон чындз, йæ сывæллон йæ хъæбысы, афтæмæй лæу- 
уыд, касти Зæликкæйы арæхстджын фæндырдзагъдмæ. Устытæй 
йын иу ’йæ сывæллон райста, йæхи йын Данелимæ ракафын кодта. 
176 

Рагæй нал акафыдис Данел ирон хъазты. Цалдæр зылды акод- 
та. Сывæллон сагъуыд æмæ сæ кафт фæцыбыр кодтой. 
Уыйхыгъд хъазт изæры стынг. Фæсивæд быдырæй куы æрцы- 
дысты, уæд мæйрухс изæры æмбисæхсæвмæ Дадаты кæрты 
къæрцхъазт нал банцад, кæрт цалдæр боны бæрæгбоихуызы æвæрд 
уыд. 
Данел кæд йе ’мгæрттыл, йе ’мхъæуккæгтыл цин кодта, уæддæр 
йæ хъуыдыйы иудадзыгдæр Ладинæйы сурæт бадтис. Сылгоймæгты 
æхсæн æй цæстытæ агуырдтой, йæ фенын æй фæндыд. «Цымæ 
мæм не ’рцæуа уынæг? Цымæ мæ ферох кодта? Æруай дæ сы- 
вæллонимæ дæр!.. Фенон дæ, Ладинæ. Цымæ цыхуызæн сдæ? » — 
цух нæ уагътой Данелы уыцы хъуыдытæ, бæллынад. 
Фæлæ нæ. Ладинæ фехъуыста Данелы ссыд Мæскуыйæ æмæ 
йæхи йæ сывæллонимæ арфдæр бафснайдта. Кæртмæ дæр нал 
каст, æфсæрмы кодта Данелæй фæсаууонмæ. 
Ладинæмæ йæ мад фæдзырдта æмæ йын афтæ зæгъы 
æнкъардæй, кæуынхъæлæсæй: 
— Ладинæ, мæ хур, сывæллон мæ бар фæуадз æмæ ныууай 
Наткатæм, Гукъуры уынынмæ. Æхсызгон ын уыдзæн дæ 
фенд!.. 
Ладинæйы зæрдæ ноджы тынгдæр суынгæг. Нызгъæлдта 
цæссыгтæ. Ницы сдзырдта йæ мадмæ æмæ мидæггаг уатмæ ба- 
цыд, сæрдыгон рухс бон талынг уаты нымбæхста йæхи. 
Естъа Данелмæ æрцыдис дыккаг бон изæрырдæм æмæ йæ 
сæхимæ акодта: 
— Цом, нæхимæ суайæм, фен нæ! 
Естъа æмæ Данел кæрæдзимæ дыууæ ’фсымæрæй 
æргомзæрдæдæр уыдысты. Æрдæгфæндагыл Естъа уынджы 
æрлæууыд. Æрхæцыд Данелы цонгыл: 
— Гукъур, Ладинæйы феиын дæ нæ фæиды? — худгæ йæм 
ныккаст. 
— Дæу куыд фæнды, афтæ,— мидбыл бахудт Гукъур дæр.— 
Ды хистæр дæ, дæсныдæр... Нени дæр тæригъæд у, æмæ мæ фæнды 
сæ фенын, бæгуыдæр! — афтæ бакодта, фæлæ Естъатæм бацы- 
дысты. 
Даиелы зæрдæ Естъайы кæртæй барухс. Хъæууон бæлвырд 
æфснайд кæрт. Йæ бæстыхæйттæ саманæдурæй, фæлæ сыгъдæг, 
чъырæйцагъд, ахорæиæй ахуырст. «Ехх, Верæ, дæу хуызæн сылгой- 
12 Лалинæ 
177 

маг кæм уыдзæн, кæм!» — йæхимидæг арфæтæ кодта Данел 
Естъайы усæн. 
Естъатæм абадтысты, аныхæстæ кодтой. Данел Естъайы 
лæппуйы йæ хъæбысмæ райста. Хъазыдис дзы. Йæ хъуырæн ын- 
иу хъыдзы-хъыдзы акодта. Сывæллон дæр-иу худæгæй бакъæцæл. 
Сывæллон — къæсхуыртæ арæзт, фæлæ цæрдæг, хъæлдзæг уыд, 
æмæ та-иу æй Данел хæрдмæ сæппарæгау кодта: «Опп, Сæрæби! 
Сæрæби тæрсгæ нæ кæны, нæ!» — хъазыд сывæллоиимæ. 
Уæд Естъа цыдæртæ архайдта хæдзары. Данелмæ разылд æмæ 
йæм дзуры: 
— Гукъур, Сæрæби йыл йæмæн сæвæрдтон, уый зоныс? Мæ 
фыд афтæ хуындис. Æдзардæй фесæфт хæхбæсты... Мæрдты рух- 
саг уай, мæ фыд! Хорз, дам, фæтох кодта урсыты ныхмæ. Уадз, 
æмæ йæ номæй мæ фыртмæ дзурой! 
Естъайы хæдзары уæвын Данелæн æхсызгон уыдис. Хи бинон- 
тау уыдысты кæрæдзийæн æмæ, кæд алцæуылдæр ныхас кодтой, 
кæрæдзи рафæрс-бафæрс кодтой, Мæскуыйы цы хабæрттæ ис 
æмæ Таджыхъæуы хъуыддæгтыл дзырдтой, уæддæр æртæйæн дæр 
сæ хъуыдыйы уыдис Ладинæ, фæлæ ныхас райдайынмæ иу иннæмæ 
æнхъæлмæ касти. 
Ныхас ракъахынмæ сылгоймаг дæсныдæр æмæ уæндондæр у. 
Верæ иуцъус æнæдзургæйæ алæууыд, фæхъус сты æртæйæ дæр, 
стæй табуреткæйыл бадгæйæ армытъæпæнтæй йæ ибкæйы кæрæттæ 
асæрфта, бакаст Данелмæ: 
— Гукъур, мæ къона! Ладинæйы хабæрттæ фехъуыстай? Цы 
фæнд дæм ис дæрддæр хъуыддаг бакæнынæн? 
Æвиппайды йын дзуапп нæ авæрдта Данел. Йе уæхсчытæ баз- 
мæлын кодта, нæ зонын, зæгъгæ, стæй бакаст Естъа æмæ Верæ- 
мæ: 
— Сымах мын цы бауынаффæ кæнат, ууыл разы дæн æз,— 
бахудт. — Фæлæ мæ тынг фæнды Ладинæ æмæ Ненийы фенын 
даер. 
Верæ радзырдта Данелæн Ладинæйы фæндон, мой кæй нал 
скæндзæн, йæ сывæллонæн уыдзæн мад. Радзырдта ноджыдæр 
Ладинæйы курдиат Данелæн. Кæд ма мæ, зæгъы, Гукъур иу чы- 
сыл нымайы, уæд, дам, ын æз кæй зæгъон, уыцы чызджы ра- 
курæд. Æмæ йын æй загъта, уыцы чызг кæй уыд Естъайы сыхаг 
Таматы Зæликкæ — ахуыргæнæг. Данел тынг ныхъхъуыста Верæйы 
ныхæстæм, фæлæ дзургæ ницы скодта. Цы загътаид, уый дæр нæ 
зыдта, æвиппайды уыцы ныхас фехъусгæйæ. 
178 

ттт 
Хъуыддæгтæ æцæг афтæ рауадысты. Бирæ рахъуыды-бахъуы- 
ды нæ фæкодтой Данел дæр æмæ йæ бинонтæ дæр Таматы мыгга- 
гимæ бахæстæг кæныныл. Хорз зыдтой кæрæдзи дыууæ мыгга- 
джы. Хæмæт æмæ Натка аккагыл банымадтой Зæликкæйы сæ 
иунæгæн. Ирон æгъдау æмæ уагæй йæ æрхастой. Чындзæхсæвæн 
хæрдзтыл ницæуыл бацауæрстой. Цин раивылд Дадаты кæрты. 
Фæлæ уæддæр Хæмæт æмæ Наткамæ Зæликкæйы феид кастис сæ 
кæрты хуры цалх нæ, фæлæ мæйы зæлдагхуыз худгæ цæсгом 
фенæгау. 
Сæ кæрты хуры цæст сæрттывтаид, йæ сывæллоны бонтæй 
фæстæмæ цы Ладинæйыл сахуыр сты Дадаты бинонтæ, æнхъæлмæ 
цы чындзагмæ кастысты, уый сæ къæсæрыл бахизгæ куы федта- 
иккой, сæрзæды хæцъил уый сæрмæ æртæ хатты куы ’рхастаид 
йæ къухылхæцæг, уæд. 
«Цард фæндонæй нæу. Адæймаг бирæ цыдæр фæндтæ фæны- 
вæнды йæ цæрæнбонты, фæлæ фескъуынынц, фехæлы йæ царды 
нывæзт,— хъуыды кодта Хæмæт.— Хуыцау æй хуыздæр 
фæкæнæд». Уыцы зонд æмæ хъуыдыйыл æрæнцадысты бинонтæ 
иууылдæр. Сæ чындзы сæхицæн адджыи кодтой. Хъæубæсты-иу 
уасæджы базырты тъæпп нæма ссыд, уæд-иу Зæликкæ урс цыллæ 
хауджын кæлмæрзæны, кæсæмир даргъ къабайы кæрт æмæ уынгтæ 
марзт фæци бæрз уисойæ. Данелы хотæ Зинæ æмæ Верæ йæ цурæй 
æддæмæ нал цыдысты. Йæ уæхскыл ын сæркъулæй æнцадысты, 
фæлæ æдæппæтæй дыууæ къуырийы. Уый фæстæ Таджы вагзалы 
сбадтысты Уæлладжырмæ цæуæг поезды. Садоны скъоламæ 
æрвыст уыдысты ахуыргæнджытæй сæ дыууæ дæр. 
Поезд Салыгæрдæнырдæм хæрды ахæцыд. Паровозæн йæ 
улæфт зынæй-зындæр кодта. Цæлхыты змæлд сабырдæр... 
Гукъур æмæ Зæликкæ рудзынгæй кастысты быдыртæм, ницы 
дзургæйæ. Данелы иу хъуыды цух нæ уагъта æмæ дзы фефсæр- 
мы: «Фæхъомыл кæн фырт. Хъуыддаг ын бакæн. Фæуадзæнт дæ 
æмæ сæхицæн цардагур алидзæнт!» Иннæмæй та Ладинæйы сурæт 
иæма слæгъз йæ зæрдæйы. Йæ дарддæры куыстыл хъуыдытæ дæр 
æм ныхылдтой, æмæ дзы Зæликкæ рохау аззад. «Мæ ныййар- 
джыты цæмæн хъуыдис мæ мæскуыйаг стыр скъола? Уый бæсты 
сын сæ хæдзары кæстæриуæг куы кодтаин, сæ фырт семæ куы 
17? 

цардаид, уæд сын ссинаг куыроймæ уæддæр ластаид... Кæстæр 
хистæрæн ныфс у, зæгъгæ, куы фæзæгъынц, уæд сын æз та сæ 
ныфс асастон?» 
Данеды æдзæмдзинад Зæликкæйы дæр йæхимæ æрыхъусын 
кодта. Фæкаст æм, цыма Данел йемæ æнæбары хъуыддаг бакод- 
та, цыма Ладинæйы мысыд. Уыцы хъуыдытæ сыи паравозы ныу- 
уаст атыдта Æрыдоны вагзалмæ батулгæйæ. Бæлццæттæй бирæтæ 
рахызтысты æмæ вагоны бынæттæ феуæгъддæр сты. Данел æмæ 
Зæликкæ бæстон æрбадтысты фæрсæй-фæрстæм. Сæ фарсмæ 
ацæргæ сылгоймæгтæ нал бадт, æмæ сын ныр кæрæдзимæ бакæ- 
сын дæр фенцондæр. Æнгом æрбадгæйæ сын сæ буары хъарм 
æнцойад лæвæрдта. Сæ кæрæдзиуыл æндзæвд сын сæ раздæры 
хъуыдытæ фехста кæдæмдæр. Сæ раздæры царды бонтæ кæмдæр 
фæсте аззадысты, поезды фæстæ быдыртæ фæстæрдæм куыд 
згъордтой, афтæ сæм нал зындысты. Данелмæ кастис афтæ, цыма 
сæ поезд ласта ног цард, иог дунемæ. Адард сæ райгуырæн хъæу, 
фæлæ йæ цæстытыл уадысты йæ бинонты сурæттæ, сæ хæдзар, 
сæ сыхбæстæ. 
Уыцы хъуыдытæ, æнкъарæнтæ æвзæрдысты Зæликкæмæ дæр. 
Вагоны иннæ къулмæ йæ цæстытæ арæзт, афтæмæй йæ рæмбы- 
ныкъæдзæй рог баныдзæвыд Данелыл: 
— Гукъур, кæдæм цæуæм? Кæдæм? Таджыхъæуы нын хæдзар 
иæй æви? — хъæууон царды ахуыр сылгоймагмæ дард балцы цæуæ- 
гау фæкаст сæ балц. 
Данел федта адæмты суанг Уæрæсейы онг, фæлæ Зæликкæ 
цæрæнбонты Дзæуджыхъæуæй æддæмæ никуы уыд. Фыдымады 
къухты схъомыл. Æцæгæлон адæмты уындæй дæр æфсæрмы код- 
та. Салыгæрдæнмæ фæндаг цас дард уыдис, фæлæ йæм æнæзонгæ 
быдыртæ, бæлæстæ, хæдзæрттæ кастысты цавæрдæр æцæгæлон 
бæстæтау. 
Данел йæхæдæг дæр уыцы фарстыл хъуыды кодта. Мæскуыйæ 
куы сыздæхт, уæдæй фæстæмæ дæр æй цух нæ уагътой сагъæстæ: 
«Чи дæн мæ мад æмæ мæ фыдæн? Цы сын фæуыдзынæн? Иннæмæй 
та йæ йæ хъæубæстæй сурæгау кодта Хатъойы сурæт. Мауал хъуса 
Ладинæйы скъæфты хабæрттæ. Уæд-иу æй æрфæндыд, поезд 
тагъддæр куы згъорид, дарддæр сæ куы фæласид Таджыхъæуæй. 
Уыдон уыдысты зæрдæ хъæбæргæнæн æнкъарæнтæ. Æмбæрста 
Зæликкæйы хъуыдытæ дæр. Тæригъæд ын кодта, фæлæ зыдта, 
цард æдзух мады хъæбысау фæлмæн кæй нæ уыдзæн. 
Паравоз афтæ уæззау, тыхцыд кодта, фæздæджы сау пиллон 
афтæ бæзджынæй, къуыбылæйттæй калд æмæ дардæй поездмæ 
180 

акæсгæйæ загътаис, здыйы вæгæттæ ласы йæ фæдыл, зæгъгæ. 
Здыйау уæззау уыдысты Данелы сагъæстæ, æнад хъуыдытæ 
æмæ æнкъарæнтæ Хатъойы ном йæ зæрдыл æрбалæугæйæ. Сы- 
вæллоны бонтæй фæстæмæ цы чызгимæ кæрæдзи æмбæретой, 
йæхицæн къай скæнын цы чызгæй загъта, уыцы рæсугъд Ладинæйы 
хъæубæсты фыддæр æмæ æнæгъдаудæр лæппу тыхæй аскъæфæд, 
сывæллон ын дзы райгуырæд! Уыцы хабæрттæ Данелыл уæззау 
хъуыдытæ куыд нæ æвæрдтаиккой. Уый аххосæй-иу дзы йæ 
фарсмæ Зæликкæ дæр айрох. Данел фефсæрмы, нырма æрмæст 
дыууæ къуырийы кæимæ ацард, уыцы мыдадзхуыз хъуымбылдзык- 
куджын Зæликкæйæ. Фæтæригъæд ын кодта. Æрбазылд æм. Йæ 
цонг ын йæ уæхсчытыл æрбавæрдта. Бакаст æм мидбылхудгæ. 
Фæлæ Зæликкæ уыцы цæстæнгасыл равзæрста уæддæр тыхарæзт 
мидбылхудт. Данел йæхæдæг дæр æмбæрста йæ зæрдæйы уаг, 
фæлæ аххос йæхимæ нæ ардта. Калмы æвзаг æмæ маргджын 
адæймæгтæм уыд æфсон. Мæскуыйы стыр скъолайы ахуыр- 
гæнгæйæ-иу ахуыргонд лæгтæй лекциты цы къæбæлдзыг ныхæстæ 
фехъуыста, Советы бæстæйы адæмты цард афтæ æмæ уфтæ лæгъз- 
нывыл згъордзæн, зæгъгæ, уыдон æм ныр зыгъуыммæ сæхи æвди- 
сын байдыдтой царды. 
Паравоз уæззау ныууасыд. Сал)ыгæрдæны вагзалæи фехъусын 
кодта: «Ме ’рлæууæн бынат мын! Ракæсут!»Вагзалæй иу сырх 
картузджын рауадис кæрдæгхуыз гыццыл тырысаимæ. Паравоз 
тæрæгмæ дзы цыдæр ацамыдта. Къулыл ауыгъд хъуытазы дзинг 
фæцыд æмæ поезд æрлæууыд. 
Данел Зæликкæйы цонгыл хæцыд, афтæмæй йæ æрхизын код- 
та вагонæй. Лдæм базарæй цæуæгау алырдæмыты цыдысты. Да- 
нел æмæ Зæликкæйы та цæуын хъуыд комы дымæгмæ, Ныхасы 
Уастырджийы цурмæ. Цæмæй? Фистæгæй, кæнæ аххуырс 
хæрæгуæрдон. Вагзалы æдде цалдæр хæрæгуæрдоиджыны 
æнхъæлмЗе кастысты. Зæликкæ дзы ауыдта иу уæрдоны гыццыл 
тыппыррус лæппуйы. Стыр лæппуты фæзмгæ ас адæймаджы хæст 
кодта бозийыл. Æнхъæлмæ каст, исчи йæ куы аххуырстаид. 
Зæликкæ йæм бауад. Фæтæригъæд ын кодта. Рæвдаугæ йæм ба- 
каст: 
— Ды дæр зоныс бæх тæрын? — бахудт æм. 
— Ауыстæн, ам мæ Хъусойы иу дæл нæ баййафдзæн,— гуы- 
лæвзагздæхтæй загъта саулагъз, ирддзаст саби сау нымæтхуды 
бынæй. 
— Уæдæ нæ дзаумæттæ сæвæрæм дæ уæрдоны? 
— Сæвæл, сæвæл. Æлтæккæ уæ æз Ныхасмæ сдавдзынæн! 
181 

Данел каст фæрсырдыгæй. Æхсызгон ын уыд, Зæликкæ афтæ 
кæй арæхст сæ балцвæндагыл. Иннæмæй та уæрдоны хицау 
лæппумæ каст. Йæ сабибонтæ: йæ зæрдыл æрлæууыдысты: 
«Хъæууон саби рагбонты баййафы фæллойы ад». 
Афарста лæппуйы: 
— Дæ фыд дæ рарвыста ардæм? 
— Мæ фыд амалди. Мæ мад дæл хуысгæ кæны. Лынчын у, — 
æнкъардæй дзуапп радта лæппу. 
— Скъолайы кæцы къласы ахуыр кæныс? 
— Æз скъоламæ нæ цæуын. Мæ кæстæл хо æмæ æфсымæл 
цæуынц. 
— Мæгуыр йæ бон! — фæтæригъæд ын кодта Зæликкæ. 
Данел арфдæр хъуыдыты ацыд лæппуйы дзуаппыл. « Афтæмæй 
фысгæ æмæ дзургæ та кæнæм: иу сывæллон дæр нæм æнæ 
скъоламæ цæуæг нал ис, нал нæм ис мæгуыртæ, нæ фæсивæд 
цæрынц амондджын дуджы»,— уыцы хъуыдытимæ уæрдоны 
фæдыл цыдис. Лæппу Зæликкæйы уæрдоны сбадын кодта. Иучы- 
сыл куы ауадысты, уæд фæстæмæ æрхызт уæрдонæй. Дзæбæх 
дзы цæуыл æрбадтаид? Стæй æвзæр фæндагыл уæрдоны схъиугæ 
цыдтытæ... 
Схæццæ сты Уæлладжыры комы дымæгмæ. Райстой сæ чумæ- 
дан, дзаумабæстытæ. Лæппуйæн радтой йæ мызд. Разылдта йæ 
уæрдон «бинонты дарæг», æмæ хæрæг сиргæ айста йæхи: хайуан 
хæдзармæ рæвдздæр фæцæуы. Уæзласæн машинæйы гуыр-гуыр 
ссыд. Фæурæдта сæ цуры. Мызурмæ цæуджытæ сæ хæссинæгтæ 
машинæйы гуыффæмæ сæппæрстой, стæй сæхæдæг дæр схызтыс- 
ты. Машинæйы гуыффæмæ ракæс-бакæс кодтой. Сæхицæн 
æрбадæн бынæттæ агуырдтой, кæрчытæ дыууæизæрастæу æфту- 
анхъæд агурæгау. Гуыффæйы зыхъырты, фæйнæджыты схъис- 
бынты ссад цинчы рыг ныббадт æмæ йыл андзæвæнтæ нæ уыд: 
копрадзау ахуырста. Араст машинæхæххон дæрзæг фæндæгтыл. 
Цæлхытæ бынæй куыд катай кодтой дзыхъытæ ’мæ дуртыл сæхи 
къуыргæ, уæле машинæйы гуыффæйы лæууæг бæлццæттæ дæр 
уымæй къаддæр хъизæмар нæ кодтой. Кæрæдзиуыл хæцгæ куы 
иуырдæм ныццудыиц, куы иннæрдæм. Дымгæ цинчы рыг здухы, 
æмæ бæлццæттæ сæ сæртæ кæрæдзи фæсонтæм сарæзтой. Дур- 
джын фæндагыл схъиугæ æмæ мæсты къæрццытæ кæнгæ бырста 
машинæ Уæлладжыры комы. Куыдмидæмæ хæххон уæлдæф гуыф- 
фæйы рыг тынгдæр здыхта. 
Зæликкæйы урс цæсгом догъытæй ахуырстау сау фестад, фæлæ 
Данелæн тæригъæд кодта, йæхи цæсгом нæ уыдта. Данел æфсæрмы 
182 

байдыдта йæ къайæ: «Цæмæн ын скодтон ацы зынтæ? Нæхимæ 
æнцад, сыгьдæг куы цардис». 
Иу ахæмы та машинæ батылд æвзæр рæтты. Ныццудыдтой та 
гуыффæйы адæм. Зæликкæмæ иу нозтджын лæппу бакаст: 
— Чызг, мæ цонгыл хæц æмæ фидар лæуу. Æфсæрмы ма кæн. 
Мæ дарæс куыд скъуыдтæ у, мæ зæрдæ афтæ скъуыдтæ нæу,— 
хъæлдзæг, хуымæтæджы загъта. 
Ныфсæрмы Зæликкæ йæ мойы цур. Уый йыл бæргæ фидар 
хæцыд. Цудын æй нæ уагъта, фæлæ сылгоймагмæ хардзау æркас- 
ти, кæйдæр лæг мæм цæмæн афтæ уæнды, зæгъгæ. Данел бам- 
бæрста йе ’фсины хъуыды æмæ йын йæ хъусы бамбарын кодта: 
«Нозтджыи у, ма йæм мæсты кæн». Тыхзгъорд кодта сугæй 
æндзаргæ уæзласæн машинæ, гуыффæйы адæмы тилгæ. Уыцы 
нозтджын лæппу ныззарыд: «Гъей, тæрсгæ ма кæнут, лæппутæ! 
Ай коммунизммæ фæндаг у! Фæндараст нæ Уастырджи фæкæна!..» 
— Паддзахы рæстæджы дæр ма бæхтæ æмæ файтонтæ уыдис 
адæмы ласынæн,— сыбыртт дзырдæй сдзырдта Данел дæр. — 
Бричкæйы бадын æнцондæр уыдаид ацы машинæйы бадынæй,— 
къухты кæлмæрзæнæй асæрфта йæ цæстытæ. 
Шофыр йæ машинæ æрурæдта Мызуры фабричы цур. Ахуыс- 
сын кодта мотор, райхъуыст йæ ныхас: 
— Лæвар хуыскъæл дæр нал ис. Уæ сомтæ мæм равдисут. Мæ 
сывæллæттæ мæнмæ дæр æнхъæлмæ кæсынц, мæ хуртæ. 
Бафыста Данел дæр, сæ дыууæйæн цас хъуыд, уый. Нозтджын 
лæппу шофырмæ æртæ сомы бадаргъ кодта: «Ай дын æртæ сомы: 
иу сом — ласæггаг, иу — лæууæггаг, æртыккаг сом та дын, май- 
мулийы цæсгомимæ мæ нæ бинонтæ кæй фендзысты, уый тыххæй!» 
— йæ хордзен бавæрдта йе уæхскыл æмæ араст. Нал райста йæ 
дыууæ сомы. Шофыр æртæ сомы йæ дзыппы нывæрдта æмæ ма- 
шинæимæ архайæг йæхи скодта. 
Мызурæй дарддæр цæуын кæй хъуыд, уыдон машинæмæ иу 
ран æнхъæлмæ кастысты. Зæликкæ йæ дарæсы рыгтæ цагъта. 
Æрæнкъард. Фыццаг хатт рацыдис ахæм дард балцы. Фыццаг хатт 
федта хæстæгмæ хæхтæ, хæххон дон. Уый змæстæй дурты сæрты 
схъиугæ бырста комы дæлæмæ лæбурæгау. Зæликкæ æнкъар- 
дæй каст хæхты къултæм. Æнæ ахуырæй йæ сæр зилæгау кодта. 
Йæ цæсгомыл бадт фæсмоны нысан, цыма афтæ хъуыды 
кодта: «Мæ райгуырæн хъæуы мæ сабыр цардæй фæхауд- 
тæн». 
Нозтджын лæппу дæр æрбаздæхт, йæ хордзенимæ æрлæууыд 
Данелиты цур. Къордæй машинæмæ æнхъæлмæ куыд кастысты, 
183 

афтæ сæм хæстæг æрбацыд иу æрыгон нæлгоймаг. Мидхъуыд- 
дæгты комиссариаты кусæджы дарæсы. Данел æмæ уыцы хор- 
дзенджынмæ фæдзырдта йæхимæ: 
— Мæ фæдыл ма рацæут уæ дыууæ. 
Араст сæ разæй. Бакодта сæ иу къантормæ уæлдæр хицауы 
цурмæ. 
Куыд рабæрæг, афтæмæй сыл чидæр иыхас баппæрста семæ 
машинæйы бадджытæй. Йæ хæдзармæ дæр, æвæццæгæн, нæма 
бацыд, афтæмæй батагъд кодта цъæххудджынтæм хахуыр ба- 
скъæфыныл. 
— Чи стут? Уæ гæххæттытæ æрæвæрут ме стъолыл,— хъуын- 
джынæрфыгæй сæм ракаст хицау. 
Данел æнæсдзургæйæ систа костюмы мидæггаг дзыппæй дип- 
лом, бардзырд Ахуырады комиссариатæй, Садоны скъоламæ 
æрвыст кæй цыд ахуыргæнæджы куыстмæ. 
Лæппумæ ницы гæххæтт разындис. Куы йыл схъæртæ кодта 
хицау, æвдисæндартæ дæм цæуылнæ ис, зæгъгæ, уæд йæ хор- 
дзенмæ ацамыдта лæппу: 
— Мæнæ ме ’вдисæн, мæнæ ме ’вдисæнтæ! — кæддагхъус дыу- 
уæ цырыхъы дзы фелвæста.— А дыууæ боны фос Хъызлармæ 
тæрдзыстæм æмæ мæхицæн Алагиры адон балхæдтон. Уый 
æвдисæн нæу? Мæ фысымтæм гыццыл,— æнгуылдзæй йæ хъуыр 
бакъуырдта, ома, анызтон. 
— Дæхи дзæбæх дар, кæннод ма дын аназын кæндзынæн! — 
фæтъæнг ласта хицау.— Цавæр коммунизммæ цæуыны кой код- 
тай машинæйы? 
— Чи, æз? Æмæ æрра сдæн? Æз дæн Захъайаг фыййау æмæ 
мæ хæдзармæ цæуын. Иу коммунæмæ дæр нæ, æмæ иу æндæрмæ 
дæр,— йæ сæр бакъултæ кодта хордзенджын. 
Феддæдуар æй кодта хицау. Фæлæ Данелимæ зæрдиаг ныхæс- 
тыл схæцыд: 
— Цард аразын дæу хуызæттæм кæсы, ды та цардхалæн агита- 
ци кæныс. 
— Æргомдæр ын зæгъæн нæй? Цавæр агитаци кæнын? — са- 
быр хъæлæсыуагæй бафиппайдта Данел. 
Уыцы ныхасмæ хицау йæхи схъуынджын кодта. Цæстыты 
сæрмæ æрфгуытæ кæрæдзиуыл аидзæвыдысты, ныхы царм 
æрбаицъулгæйæ. «Кæнæ нозтдзæф у, кæнæ йæ конд ахæм у. Зонгæ 
мæ бæлвырд куы нæ кæны, йе йæм ахæмæй дæр куы ницы сдзыр- 
дтон, уæд адæймаг адæймагмæ ахæм цæстæнгас цæмæн хъуамæ 
æвдиса? Æвæццæгæн, йæ бынатæй хъал æмæ сæрыстыр у,— 
184 

æмбæрста Данел,— ахæм лæгимæ хъæддыхæй дзурæн нæй». Йæхи 
дæлдæр уавæры æрæвæрдта, лæгьз æм дзырдта. 
Уыцы сахат Зæликкæ уынджы лæууыд. Кæцырдæм ацæуын 
хъуыд, уый нæ зыдта. Фыццаг хатт уыдис Уæлладжыры комы. 
Данел уымæн тарст, кæд хицауимæ ныхæстæ кодта, уæддæр. Ахæм 
лæгæн йæ цæсгом бахъæцдзæн лæджы рæстæй къарцы фæдарыи 
дæр. Ницуал дзырдта. 
— Ацу, фендзыстæм, куыд хъомыл кæндзынæ сывæллæтты, 
уый!— ныффыста Данелы ном æмæ мыггаг йæ гæххæтты. 
. Данел рацыд æмæ суанг Зæликкæйы цурмæ дæр хъуыды код- 
та, чи баскъæфтаид уыцы хахуыр хицаумæ, зæгъгæ. 
«Цы гæнæн ис! Адæм алыхуызæттæ сты. Рæстæй басхъиуæн 
дæр дзы ис!» — æрыхъуыста йæхимæ Данел. Стырдæр хъуыдытæм 
æй æппæрста уыцы хицауы гуымирыдзинад: «Арвæй æрхаугæ нæу 
— зæххон адæймаг у. Цымæ йæ кæцы скъолайы афтæ сахуыр 
кодтой? Скъолаты æз дæр кастæн æмæ ахæмæй куы никуы ницы 
фехъуыстон кæнæ базыдтон». 
2 
Мызурæй Садоны æхсæн бæлццонæй, бынæттонæй фистæгæй 
цыдысты. Уæрдон кæнæ машинæ къухы зын бафтæн уыдысты. 
Схæрдгæнæнты бæх афтид уæрдон дæр зынтæй ласта. Æиæхъæи 
районы кусджыты ласынæн уыдис æрмæст иу кæддагсæр машинæ. 
Данел æмæ Зæликкæ дæр сæ хæссинæгтимæ фистæгæй тых- 
мадзæлттæй схæццæ сты скъолайы цурмæ. Доны галиуварсæй зынд 
рæсугъд æртæуæладзыг скъолайы хæдзар. Зæликкæ йæ куы ауыд- 
та, уæд дисхуызæй Данелмæ бакаст: 
— Уым кусдзыстæм, Гукъур? 
— Æвæццæгæн. Æндæр дзы скъолайы агъуыст нæ зыны,— йæ 
къухкæлмæрзæнæй йæ хид сæрфгæ ныккаст скъоламæ. 
Скъолайы къæсæрмæ лæууыд рæстæмбис ас хæрзконд сыл- 
гоймаг. Данелиты ауынгæйæ хъæлдзæг цæстæнгасимæ рауад сæ 
размæ: 
— Æгас нæм цæут, уазджытæ! Æнхъæлмæ уæм кастæн. Теле- 
фонæй мæм æрдзырдтой горæтæй, замманай дыууæ ахуыргæнæ- 
джы дæм фервитæм, зæгъгæ,— цыма йæхи тугхæстæджыты фед- 
та, афтæ зæрдæхъæлдзæг хуыз равдыста Данелитæм. 
Уый уыдис скъолайы директор Надя. Райстой кæрæдзи къухтæ. 
Бацамыдтой сæхи сæ кæрæдзийæн. Сæ хæссинæгтæм сын бав- 
нæлдта Надя: 
185 

— Аххуыс уын кæнон. Уынын уæ, бафæлладыстут,— фæтæ- 
ригьæд сын кодта. 
Данел ын бузныг загьта. Нæ бауагъта директоры сæ хæсси- 
нæгтæм æвналын: 
— Æд хæссинæгтæй дæр уый аргъ куы нæ стæм. 
— Мæскуыйы стыр скъола каст фæуыны фæстæ нын кæд нæ 
куыстыл размæ рахæцциккат,— бахудт директор. 
— Куыстыл фæстæмæ нæ хæцдзыстæм, уый зонын, фæлæ размæ 
нæ бон цы бауыдзæн, уый та...— йе уæхсчытыл схæцыд Данел. 
Скъолайы къæсæрмæ куы бахæццæ сты, уæд директор йæ уаз- 
джытæм азымджыны каст бакодта, йæхи зылынджыны бынаты 
равдыста: 
— Уый дæр хорз, фæлæ уын цæрæн бынатæн цы кæнон, ууыл 
хъуыды кæнын абондæргъы,— сагъæсхуызæй сæм бакаст дирек- 
тор. 
Бакодта сæ йæ кусæнуатмæ: 
— Ам уал æрбынæттон ут... Мæхи хуыссæнгарз уал уын рат- 
дзынæн. Уый фæстæ исты амал уыдзæн,— зæрдæвæрæн ныхас 
сын кодта.— Шахтæйы кусджыты нымæц фæфылдæр ам, нæ ком- 
бинаты, æмæ сын цæрæнуæттæ нæ фаг кæны. 
Æрцардысты уал скъолайы директоры кусæнуаты Данел æмæ 
Зæликкæ. 
Мыдыбындзытæн чыргъæды сæ мад куы базæронд вæййы, ног 
гуырдз фаг æнæнизæй куы нæуал фæдæтты, уæд æй ивын 
фæхъæуы. Фæлæ чыргъæды бындзытæ сæ ног мады бауадздзыс- 
ты, уый никæцы дæсны лæг зæгъдзæн. Уый бындзытæ сæхæдæг 
фæзæгъынц. Сæ æрдзы скондмæ гæсгæ афтæ сты, базонынц сæ 
ног мады хорздзинæдтæ. Æрцæрынц йемæ. Чыргъæды хуылф 
кусæг бындз æмæ мыдæй дзагæй-дзагдæр фæкæны. Дыдын бын- 
дзы фæтæрынц. 
Садоны скъолайы коллективыл Данел æмæ Зæликкæйы 
сæмбæлд дæр уый хуызæн уыд. Ахуыры аз нæма райдыдта, афтæ 
айхъуыст, диссаджы хорз ахуыргæнæг, дам, нæм æрæрвыстой — 
стыр ахуыргонд. Уый æмхуызон æхсызгон нæ уыд æппæт кол- 
лективæн. Дыдын бындзытау лæварæмхасæнты мызд чи иста 
скъолайы, уыдонæн. Хорз урок раттыны бæсты хорз баназын 
зынаргъдæр кæмæн уыд, уыцы ахуыргæнджыты уайтагъддæр ба- 
зыдта Данел. Уыдон Данелы уайтагъддæр сæхи æрдзмæ æрбалва- 
сынмæ хъавыдысты, сæ дзоныгъы куыд сбадтаид. 
Мæскуыйы педагогон институты цы чингуытæ бакаст, йæ 
ахуыргæиджытæй цытæ фехъуыста Данел советон скъолаты æмæ 
186 

ахуыргæнджыты бæрзонд хæсты тыххæй, рæзгæ фæсивæдæн ком- 
мунистон хъомылад раттыны тыххæй, уыдон æм ныр, ацы кол- 
лективыл сæмбæлгæйæ, фæкастысты цъула ныхæстæ. Ахуыр- 
гæнджытæй иутæ сæ уд лæвæрдтой скъоладзаутæн хорз зонын- 
дзинæдтæ раттыныл. Иутæ та æрмæст сæ мызд райсыны бонмæ 
куывтой. Дуканигæс сæ-иу бацъил кодта, хæсмæ цы нозтытæ 
фæистой, уыдоны аргъ цæмæй тагъддæр бафыстаиккой. Иу-цалдæр 
хатты Данелæн дæр йæ хъусы бадзырдтой дуканийæ иумæ нозт 
райсыны тыххæй. Уæлдайдæр ацæргæ ахуыргæнæг Андрей. Уый 
æнæ нозт æмæ тамако урокты дæр нæ фæрæзта. Стæй йæ уроктæ 
дæр — хъазыл дон бакалæгау — сывæллæттыл хорзæй ницы зо- 
нындзинæдтæ хæцыд. Данел атигъ кодта йæхи уыцы цауд кусæг 
ахуыргæнджытыл. Хъуыды кодта: «Адон ахуыргæнджытæ нæ, 
фæлæ хуымæтæджы адæймæгты хуызæн дæр куынæуал сты. Сы- 
вæллæтты хъомыл кæнон æви адоны? » Æмæ йыл уæд уыдон дæр 
æрфыстытæ кодтой. Фыссын кæдæм хъуыд, уый хорз зыдтой. 
Куыд рабæрæг, афтæмæй дзы Данелы размæ кæйдæрты Сыбырмæ 
дæр фæхастой. 
Адæм иухуызон никуы вæййынц уындæй дæр æмæ лæджы- 
хъæдæй дæр. Коллективы дзæбæх ахуыргæнджытæ куыннæ уыд, 
фæлæ рæстдзинад хъæддаг сырдæй зындæр ахсæн у. Куы йыл 
фæхæст уай, уæддæр дæумæ лæбурдзæн — ды дæ йæ ахсæг. Алчи 
дæр йæ бон зыдта æмæ мадзурайæ дæлгоммæ каст йæ сусæг хъуы- 
дытимæ. 
Данел нæ фæсыкк лæмæгъ ахуыргæнджытæм кæсгæйæ. Фыц- 
цаг бон директорæн куыд загъта, «куыстыл фæстæмæ хæцæг нæ 
уыдзыстæм, размæ нæ бон цы бауыдзæн, уый та», зæгъгæ, уый 
йæ рох нæ уыд. Йæ хъарутæ лæвæрдта, скъоладзаутæн йæ зо- 
нындзинæдтæ нæ хæлæг кодта. Районы ахуырады кусджытæй 
чидæртæ Данелы урокты абадт хæслæвæрдмæ гæсгæ, кæйдæр ха- 
хуыр писмоты фæдыл. Æрвыст лæгтæ Данелы урокты хорзæй 
фæстæмæ ницы федтой. Уый нæ, фæлæ сæм æгæр диссаг дæр ма 
фæкаст Данелы аив ныхас, йæ бæлвырд амынд. 
Райхъуыст йæ хорз куысты кой, Данелы, дам, директорæй 
æвæрынц. Чи та загъта, районмæ йæ кæнынц. «Тагъддæр æй куы 
ахъуытты кæниккой!» — уый та Андрей æмæ йе ’мбæлтты курди- 
ат уыди. Фæйнæгыл лæгъзгæнæны размæ зæгæлтæ куы уа, уыйау 
уыдысты, цъула кодтой иумæйаг куыст. Директор — 
фæлмæнзæрдæ сылгоймаг — гыццыл цæссыг нæ фæкалдта уыцы 
цъулагæнджыты мæстæй. Данел йæ фарсмæ хъæлæкк æнгом лæу- 
уыд, фæлæ та йын йæхиуыл дæр ног хъис пæлæз баппæрстæуыд: 
187 

«Данелы партийы рæнхъытæм нæ райстой. Йæ социалон уавæр 
сыгьдæг нæу». 
Кæцæйдæр ыл ныффыстæуыд æмæ ма хуыздæр цы хъуыд 
куыст цъулагæнджыты: «Уæ районы скъолатæй иуы кусы анти- 
советон элемент Дадаты Хæмæты фырт Данел. Йæ фæсномыг 
иом — «Гукъур». Йæ фыдыфсымæр та ис Амырычы». Ахæм ха- 
бар кæмæн хъыг уыд, кæмæн æхсызгон. Дирсктор Надя йæ бы- 
натæи ист æрцыд: «Кълассон къæрцхъусдзинад æм нæ уыд. Нæ 
уыдта йæ фарсмæ знаггад куыстгæнджыты» — афтæ’дзы дзырд- 
той алы ран. Цъулагæнджытæн Хуыцау хорз ракодта. Бахъæлдзæг 
сты. Фæлæ фæрæты бын бутъро фæрвæй тулдзхъæд фидардæр у. 
Таджыхъæуы партион чырмæ цы бафарсты писмо æрцыд, Дада- 
ты Хæмæты фырт Данелы социалон уавæры тыххæй нæм рарви- 
тут, зæгъгæ, уымæн дзуапп æрбацыд: «Дадаты Ясоны фырттæ 
Хæмæт æмæ Батыр Амырычы никуы уыдысты. Сты нæ хъæубæс- 
ты советон цардаразджыты активондæртæй. Батыры амæлæты 
фæстæ йæ ном æвæрд æрцыд нæ колхозыл. Хæмæты фырт Дане- 
лы та хъæубæстæ зоиынц йæ сабибонтæй фæстæмæ активои 
фæскомцæдисоиæй,— æмæ ма сæ дзуаппои нисмойы куырдтой.— 
Цъыфкалæн писмо цы гæххæттыл хъулæттæ у, курæм æмæ нæм 
уый рарвитут». 
Адæймаджы царды амонд æмæ æнамонд барæны тæрæзтыл 
æвæрдау сты. Фылдæр чердыгæй фæвæййы, уыцырдæм æрласы. 
Даиелы амонды тæраз та бынмæ æрласта рæстдзинады уæзæй. 
Скъолайы ног директорæй кусын райдыдта, уæлдæр ахуырад 
кæмæ уыд, ахæм сæрæн, раст зондыл æвæрд лæппу Къоста. Ба- 
тæлфыд коллектив. Скъола хъæбæр нозты тæф нал кодта. Фæцух 
коллектив уыцы цъула лæгтæй. Кæд ма Къостайыл дæр афыс- 
тытæ кодтой, уæддæр ницуал сæ бон бацис. Партийы райкомы 
фыццаг секретарæй дæр ног лæг райдыдта кусыи — рухс сæры- 
зонды хицау — Мойсей. Уæддæр рæстдзинад æмæ зылын зонд 
кæрæдзимæ дыууæ знаджы цæстæй кастысты. Ног цард чи раст- 
зонд æмæ уæхскуæзæй арæзта, чи та куыройы гæркъæрагау цъæл 
хъæр кодта æрмæст æмæ мæйдары чъизи гæххæттытæ æппæрста 
раст лæгтыл. 
Иу ахуыры аз Данелыл афтæмæй ахицæн. Чингуытæй цы зо- 
нындзинæдтæ райста, уыдон куысты уæлхъус се ’ппæт практикон 
æгъдауæй нæма райтыгъта — цард лæгъзгæнæиы размæ зæгæлтæ 
къуырд уыд. Ахуыры дыккаг аз райдыдта. Ирон æмæ уырыссаг 
литературæты урокты мидис фæхъæздыгдæр кæныны тыххæй 
фæсурокты бакусинаг æрмæгæн сывæллæтты размæ сæвæрдта 
188 

Хетæгкаты Къоста æмæ М. Ю. Лермонтовы цард æмæ сфæлдыс- 
тадæй клубы литературон изæрмæ бацæттæ кæныны куыст. 
Уыдис октябры изæртæй иу. Клубы æрбадынмæ иу бынат дæр 
уæгъд нал уыд, афтæ бирæ адæм æрæмбырд литературон изæрмæ. 
Доклад скодта Данел. Йæ ныхасы сæр уыдис, М. Ю. Лермонтов 
æмæ Хетæгкаты Къостайы цард æмæ сфæлдыстады æмхуызон- 
дзинадæй цытæ уыд, уыдоныл. Дыууæ фыссæджы дæр октябры 
мæйы кæй райгуырдысты, сæ рагбонты сидзæры цард кæй бай- 
йæфтой, Къоста Пушкин æмæ Лермонтовы фæдон кæй у, уыдæт- 
тыл цыд ныхас. Скъоладзаутæ бакастысты Къоста æмæ Лермон- 
товы æмдзæвгæтæй. Данел йæхæдæг та сæрмагондæй равзæрста 
Къостайы æмдзæвгæ «М. Ю. Лермонтовы цырты раз». Адæмы 
зæрдæмæ фæцыд доклад. Кæйдæр зæрдæмæ та нæ фæцыд, Данел 
Къостайы демократ-революционер кæй схуыдта, уый æмæ та йæ 
дыккаг бон æрлæууын бахъуыд, арв нæрын кæмæй пæ уæндыди, 
зæхх — æнкъуысын, уыцы лæгтæй иуы раз, цыма царды цалхы 
дæндæгты æхсæн ставд хъил атъыста: 
— Чи дæ скодта Къостайы демократ-революционер хонæг? Кæм 
мын среволюционер? Æви æппып нал хатут, революци чи кæд 
сарæзта, уый? — тызмæгæй та йæ къуыммæ тардта фароны лæг, 
йæ риу тымбыл къухæй хойгæ. Æвæццæгæн, йæхи хуыдта рево- 
люци саразæг. 
Хъуыста йæм Данел. Лхæм лæгимæ цæхгæр ныхас кæнын тæссаг 
у, уый æмбæрста. 
Уыцы литературои изæры уыдысты партион бæрнон кусджытæ 
дæр. Данелæн ма йæ къух дæр райстой, сывæллæттимæ изæр хорз 
кæй бацæттæ кодтой, уый.тыххæй. Фæлæ сыи уый фæстæ куы 
дзырдта Данел, литературон изæры тыххæй йæм цы ныхас æр- 
хауд, уый, уæд бæрнон лæгтæй дзырд никæмæй схауд, раст æй 
æфхæрдта уыцы лæг æви нæ, уый тыххæй. Сæхæдæг дæр дзы 
æдас нæ уыдысты. Фæлæ уæддæр ахуыргæнджыты æхсæн Данел 
сси, адæймаг цыдæр дзырды нысаниуæг базонынмæ дзырдуатмæ 
куыд æркæсы, афтæ фæрсынмæ кæмæ здæхтысты куысты фæдыл, 
ахæм ахуыргæнæг. 
Ног директор æмæ профцæдисы домæнтæм гæсгæ Данел æмæ 
Зæликкæйæн амалгонд æрцыд цæрæнуат. 1940 азы майы фыццаг 
бонты сын фæзынд чызг. Ном ыл сæвæрдтой Ирæ. Уыцы аз Да- 
нел ивд æрцыд районы Ахуырады хайадмæ методист-инспекторæй. 
Хæххон районы кусын уыд уæлдай зын. Скъолатæм хъуыд 
фистæгæй цæуын, фæлæ æрыгон лæппулæг Данел зылд скъола- 
тыл, бадт ахуыргæнджыты урокты. Æппæлыд, хуыздæр, уроктæ 
18? 

чи арæзта, уыцы ахуыргæнджытæй. Никуы рахаста уæлдæр хи- 
цауады хъустæм лæмæгъ ахуыргæнджыты куыст, ахуыр- 
гæнджытæн сæхиимæ баныхас кæнынæй фæстæмæ. 
Дунейы уавæртæ рæвдзытæй нæ уыдысты. Советон хицауад 
уый хорз æмбæрста. Уавæртæ куыд амыдтой, афтæ бæстæйы къан- 
торы кусджыты нымæц къаддæргонд цыд. Данелæн йæхи куыстæй 
уæлдай хæсгонд æрцыд районы профцæдисы сæрдары куысты 
хæс дæр æнæ уæлдай мыздæй. 
Бæстæ цыдæр тыхстхуыз кодта бонæй-бонмæ. Газеттæм æмæ 
радиомæ гæсгæ дунейы уавæр цъæх кæрдæгыл халас æвæрæгау 
уыд. 
Иу бон Данелы кусæн уатмæ иу ахуыргæнæг æрбацыд хъуыд- 
даджы фæдыл. Ныхас рацыд рæстæджы уавæрыл æмæ ахуыргæнæг 
йæ риуы дзыппæй писмо исгæйæ афтæ зæгъы: «Ме ’фсымæр ны- 
гуылæн арæнтырдыгæй æфсæддон службæйы ис æмæ мæнæ цы 
фыссы», — райхæлдта писмо æмæ дзы фыст: «Зæрдæ йæ æмба- 
ры. Уавæр хорз нæу... Хæсты тæф цыма фæхæстæг... Куынæуал 
фенæм...» 
Æфсæддонты писмотæ цензурæйыл хызтысты, алцы бæлвырд 
фыссæн нæ уыд. Районы хицауады митæм гæсгæ дæр æмбарæн 
уыд, уæлдæр хицауадæй тæссаг хабæрттæ кæй хъуыстой. Пад- 
дзахадон æфстау рафыссыны хъуыддаг фæзæрдиагдæр. Колхоз- 
ты æмæ иннæ кусæндæтты æмбырдтæ арæхдæр конд цыдысты 
куыстыхъæд зæрдиагдæрæй кæныны тыххæй. «Кълассон къæрц- 
хъусдзинад бæрзонд дарын хъæуы»,— хъуысыд алы æмбырды. 
Иу бон Данелмæ телефонæй йæхимæ фæсидт райкомы фыц- 
цаг секретарь Мойсей æмæ йын загъта: 
— Дæ бæрны кæнæм Тибы хъæу. Скъолайы куыст бæрæг 
кæнынмæ куы цæуай, уæд Паддзахадон æфстау рафыссын кæн 
алы бинонтæн дæр. 
Уыцы куыст зындæр рауадис Данелæн скъолайы куыстмæ 
æркæсынæй. Ахуыргæнджытæ, кæсæндоны кусæг, хъæуыхицау сæ 
къухтæ бавæрдтой сæ мæйы мызды аргъ æфстау рафыссыныл. 
Æхцайæ мызд кæмæн нæ уыдис, уыцы хæххон зæхкусæгæн зын 
уыд æхца ссарын. 
— Мæ хъуг заинаг у æмæ куы ныззайа, уæд царв бамбырд 
кæндзынæн, кæд аз кæрдæгджын ахæсса, уæд. Царв ауæй 
кæндзынæн. Мæ къух дæр уæд бавæрдзынæн. Ныртæккæ дын 
цæмæй зæрдæ бавæрон? Мæ хъуг куы ауæй кæнон, уæд дæуæн 
дæр ницы, мæ сывæллæттæ дæр къæпдзыхæй зайынц,— уыд би- 
нонты дарæджы дзуапп. 
190 

— Никæцæй мæм ницы хауы. Фосы хицау нæ дæн,— дзуапп 
лæвæрдта Данелæн æндæр хæдзары хицау.— Кæд кæрдæгджын 
аз уа, уæд хос иу мæкъуыл ауæй кæндзынæн æмæ... Паддзахады 
ныхмæ лæууæг нæ дæн... 
Цы ’взагæй ма сдзырдтаид Данел, стæй цы цæсгомæй ных ныл- 
лæууыдаид ахæм бинонтæм? Пълан æххæстгонд не ’рцыдис Тибæн 
Паддзахады æфстæуттæ рафыссын кæнынæй. Уый тыххæй Да- 
нелæн алывыд акалдтой партийы райкомы. 
— Йæ амал кæмæн уыд, уый рафыста, йæ къух кæмæн нæ 
амоны, бирæ даринæгтæ кæмæн ис, уымæн тыххæй мæ бон ницы 
у,— уыдис Данелы дзуапп, фæлæ ахæм ныхæстæм ничи хъуы- 
ста. 
Райахуырады хайады сæргълæууæг Данелæн афтæ бауайдзæф 
кодта: 
— Нæ зоныс адæмимæ кусын. Мæнæн Мамысон сæ къухтæ 
бафыстой иууылдæр. Загътон сын, ныффыссут æмæ уал уын уæ 
хъæуæй газеты раппæлæм. Уæдмæ номхыгъд рох дæр фæуы- 
дзæн. 
Асайдта адæмы. Ахæм номхыгъдæн сафæн нæ уыд. Афæдзы 
кæрон æрхæццæ, æмæ хъæуы банкъуысын кодтой, бафидут, 
æфстæуттæн уæ къухтæ цы æхцатыл бавæрдтат, уыдон, зæгъгæ. 
Бахъуыдис дзы милицæйы сæр дæр. 
Фынфенæгау кастысты уыцы хабæрттæ Данелмæ: «Æмбисонд 
афтæ куы зæгъы, гæдыйы къах цыбыр у. Уæд уыцы æмбисонд 
раст лæгыл цæмæн æрцæуы? » 
3 
Парторг Лади йæ кусæн уаты стъолы фарсмæ бадгæйæ, йæ 
къухты дардта машинкæйæ фыст гæххæтт. Гæххæттыл цыма исты 
мардæрцыды хабар бакастысты, афтæ æнкъардæй кæрæдзимæ 
комкоммæ кастысты цæстытæ æнæныкъулгæ, æнæдзургæйæ 
кæрæдзи фæрсæгау Лади, Естъа æмæ Темысо: «Афтæ йыл чи 
ныффыстаид? » 
— Нæ зонын, фæлæ йын базонæн ис! — йæ сæр ныфсхаст 
тылд бакодта Лади. 
Естъа йæ уæхсчытæ базмæлын кодта, цæстытæ æрцъынд сты, 
æмæ цыма йæ бæрзæйы хъулты æндыснæг уыд, уыйау сæр дыу- 
уæрдæм разил-базил кодта: 
— Базонæн та цæмæн нæй? 
— Æнæ базонгæ дæр нæй сæ ныффыссæгæн! — тымбылкъух 
Ш 

стъолыл хъæддых æрæвæрдта Темысо.— Бæрæг у, рæстзæрдæ 
адæймаг афтæ нæ ныффыстаид. Уыдон сты мастисæн, цъыфкалæн, 
адæмы кæрæдзиуыл ардауæн фыстытæ! 
Садоны районæй фыстой: «Курæм хъæубæсты партион орга- 
низацийæ, цæмæй нæм бæлвырд фехъусын кæнат — рарвитат 
сæрмагонд гæххæтт Дадаты Хæмæты фырт Данелы социалон уа- 
вæры тыххæй. Æрбацыд нæм хъаст, Данел кæй у антисоветон 
элементы фырт». 
Уыцы писмо æвзаргæйæ Естъа афтæ: 
— Айразмæ мæм Гукъур иу æнкъард писмо иыффыста, фæстаг 
рæстæджы мæм, зæгъы, мæ хицæуттæ тæссар кæсынц, рæстмæ 
мæм нæ дзурынц. Æфсымæры бæсты мын, зæгъы, дæ æмæ дæ 
фæрсын, цы бакæнон? Ахæм цæстæнгас мæм куы дарой, уæд куыс- 
тæй ацæуыны тыххæй курдиат бадæтдзынæн. Хъуыддаг бæлвырд 
у. Гукъурыл цы гæххæтт бацыд, уый йын йæхицæн нæ зæгъынц, 
мах фæрсынц,— Естъайы амонæн æнгуылдз кæдæмдæр ацамыд- 
та. 
Партион организаци куыд æмбæлдис, ахæм дзуапп арвыста 
Данелы тыххæй. Уыцы хахуыры писмотæ цæмæй рарвыстаиккой 
хъæумæ сæ ныффыссæджы фæд ссарыны тыххæй, ахæм курдиат 
арвыстой Садоны районмæ. 
Уыцы хабæрттæ Естъа радзырдта йæ ус Верæйæн æмæ 
зæрдæдзæфтау фесты, æнæрцæф лæппу Данелыл ахæм цъыфкалæн 
кæй чындæуыд: «Кæд Гукъурæн не ’мбæлы ахуыргæнæгæй ку- 
сын, уæд ма дзы кæмæн æмбæлы, уый нæ зонын!» — арф-иу 
ныуулæфыд Естъа. Хæмæтæн дæр маст уыдаид хабар, æмæ йын 
ницы хъæр кодтой. 
Иу-дæс боны фæстæ постхæссæг Естъамæ радта писмо. Рай- 
хæлдта къонверт, базыдта уайтагъддæр Данелы къухфыст. Пис- 
мо куыд касти, афтæ йæ цæсгомыл абадт худæнæнгæс, цыма хуры 
цалх скæсæнæй уæлæмæ сцæйцыд, стæй цæлхыдзаг ныккаст 
Естъайы цæсгоммæ. Кæронмæ каст нæма фæци писмо, афтæмæй 
хъæлæсыдзаг ныххудтис. 
Данел йæ писмойы фыста: «Райкоммæ мæм фæсидтысты æмæ 
мын радзырдтой, чидæр мыл хахуыр писмо кæй балæвæрдта, цыма 
дæн кулачы фырт, цыма мæ фыд у антисоветон элемент. Фæлæ 
хъæуæй цы писмо æрæрвыстат мæ социалон уавæры тыххæй, уый 
уалдзæджы мит куыд атайы, афтæ атайын кодта кæйдæр ха- 
хуыртæ. Кæй хахуыртæ сты, уый дæр базондзыстæм». 
1?2 

#^'р 
Гиуа æмæ Серо бадырджанты давды тыххæй ахстæй куы суæгьд 
сты, уæд сын хъæубæсты хистæртæй чидæр бауайдзæф кодта: 
«Лæппутæ стут нырма æмæ уæ цард ахæстоны къæсæрæй рай- 
дыдта?» Симон та сын дæнцæгæн Данелы æрхаста: «Даиел цы 
хуызæн лæг ссис, уый хъусут? Скъолайы зыгъгъуытт кæны!» Уæд 
ын мæнгард Датъейы фырт Серо афтæ: «Данелы тагъд ра- 
зыгъгъуытт кæндзысты. Фендзыстут æй, цы дзы рауайдзæн, уый!» 
— йæ къух ауыгъта, ачъыртт кодта зæхмæ, былысчъилæй бакаст 
Симонмæ. «Ау, куыд æй разыгъгъуытт кæндзысты? Цæмæй йæ 
зоны? Кæмæй фехъуыста?» — дисы бацыд йæхинымæр Симон. 
Ныхъхъуыды кодта æмæ Серойы ныхасыл йæ зæрдæ къæпп 
кæнын байдыдта. Радзырдта Ладийæн, Серо Данелæй куыд загъ- 
та, уый. Тагъд, дам, æй разыгъгъуытт кæндзысты скъолайæ. Серо 
кæмæйдæр цыдæр кæй фехъуыста Данелы тыххæй, ууыл гуырыс- 
хо нал уыд, фæлæ кæмæй цы æмæ куыд фехъуыста, уый раргом 
кæнын хъуыд. Уый фæскомцæдисы секретарь Георæн хæсгонд 
æрцыд. Иу бон Серо нозтджынæй худ сæры тенкайыл сæвæрдта 
æмæ уынджы лæппуты æхсæн гуыры ’мбæрц лæугæйæ бухъ ны- 
хас кодта, æппæлыд йæхицæй: 
— Ахæстоны лæппуты æз афтæ æмæ уфтæтæ надтон. 
Хъахъхъæнæг салдæттæ дæр мæ тæрсгæ кодтой. 
Лæппутæй чидæр афтæ фæкодта: 
— Ей! Æццæй, Гукъуры скъолайæ ратардтой? 
Серо зæхмæ æддоз ачъыртт кодта, галиу къухæй йæ уæлдзарм 
худ къæбутырдыгæй размæ ассывта. Худ æрфгуыты онг разæй 
фындзыхъæлмæ æрбырыд: 
— Уый æз раджы фехъуыстон! 
Раст загъта Естъа, базонæн цæмæн нæй, ахæм ницы ис... Тъохы 
фырттæ сæхицæн агъуд скодтой Бухары. Пайдайы куыстытæ ссар- 
дтой. Се ’взагæй сæхи афтæ æвдыстой, æмæ сæ адæм хуыдтой 
«зæды къабузтæ». Сæ мастисæнтæ кодтой. Хахуыртæ фыстой 
раст адæмыл. Æхсæнады мулкмæ ныхылдтой. Нади дæр Мис- 
кайы амарды фæстæ пыхс йæ сæрыл Бухармæ ахаста. Йæ раздæ- 
ры уарзон Тъохимæ цард. Суæгъд йæ фырт Хатъо дæр æмæ Хъуы- 
ресимæ къæбицтæм зыхъырты æмæ хуынчъыты сæ сæртæ мидæмæ 
тъыстой, кæцæй цы рамырхæм, зæгъгæ, цалынмæ Таджыхъæуæй 
сæ фæдыл не ’рцыд се ’цæг цæсгæмттæ æвдисæг гæххæтт. 
Тъохы бинонтæ уæд Таджыхъæумæ писмотæ фыссын байдыд- 
той æндæр мидисимæ. Цæссыгтимæ курдиат курдиаты фæстæ 
13 Ладинæ 
193 

æрвыстой, цæмæй сын Таджыхъæуы Совет арвыстаид хорз 
гæххæттытæ. 
Хъæуыхицау Темысо иу ахæм курдиат йæ армы атымбыл код- 
та. Аппæрста йæ чыргъæдмæ: «Дуне бахæрын кæд сымахмæ нæ 
кæсы!» — йæ къух ыл ауыгъта. 
4. 
Хур цыкурайы фæрдыгау скæсæнæй сзынд, æмæ арвы егъау 
айдæн тæмæнтæ скалдта. Сæрдыгон райсомы цъæх зайæг халыл 
æртæхы гагатæ тыбар-тыбур кодтой. Æфсиркалгæ мæнæуы хуым- 
тæй, сойджын арф уыгæрдæнтæй уæрцц йæ дзæхстхъæлæсæй 
былдыхъ зарыд. Уыгæрдæны сæрмæ тар хъæдæй мæргътæ сæу- 
уон симфони цагътой. Цæргæс арвы цъæх къулыл йæхи байтыгъ- 
та. Йæ цъæхахст гæзæмæ хъуысыд, быдырты аив хуыз иста, хос- 
дзæутты уистæ нымадта. 
— Еуæ, лæппутæ! Йæ уæрццытæ йын стæхын кæнæм! — фæтæн 
уис æвæргæ хидæй бауымæл сты Естъайы мæкъуыстæгджын 
уæнгтæ — правленийы сæрдар, хосгæрдджыты раззаг! 
Йæ фæстæ парторг Лади дæр цух нæ уагъта Естъайы. Уæдæ 
йæ уис тагъддæр чи ’рхæсса, хосдзау-зиууæтты гуыл кæй фæуа! 
— цæвæг æддозты иста. Сæрдасæн йæ цæвæджы цур цы уыд Ла- 
дийæн!.. 
Уыйразмæ бон иартхоры хуымтæ рывд фесты æмæ æппæт 
хъарутæ уыгæрдæитæм радтой. Хосдзæуттæ сихор нæма бахорд- 
той. Сойджын бас хъонтхоратимæ аджы мидæг уæлцъар сæвæрдта, 
фæлæ ма хосгæрдджыты ерыс кæй бон уыд бауромын, æрсабыр 
кæнын... 
Фæлæ!!! Кæй бахъуыд уый йæ бæхы уыцы тыхтард кæнын? 
Фæдисонау хъæуæй хосдзæуттæм цы уац схæссы? Цы бæллæх 
æрцыди? Фæуагътой сæ куыст хосдзæуттæ. Сæ цæнгты уæз 
цæвджыты хъæдтыл æруагътой æмæ барæгмæ сæ каст скодтой. 
Лæппу-барæг хуымты таггæрæтты æрбазылдта йæ бæх 
уыгæрдæнмæ, фæурæдта йæ. Бæхы æрттæй хид хъардта, фын- 
дзыхуынчъытæй пыррыкк кодта. Дзылары æндои къæбæлтыл бæхы 
дæндæгты къыбар-къыбур ссыд. Барæджы æнкъард ныхас хос- 
гæрдджытæм дзæбæх нæ фехъуыст, цалынмæ йæ Лади нæ бафар- 
ста: 
— Цы хабар ис, цы? 
— Темысо афтæ зæгъы: хæст, дам, райдыдта... Герман, дам, 
æрбабырста... ’Нгъд, дам, рацæут! 
1?4 

Колхозонтæ кæрæдзимæ бакастысты джихæй. Лади сын 
бричкæтæ аифтындзын кодта. Цæвджытæ æмæ хойрæгтæ хæри- 
наггæнæджы бар аззадысты, сæхæдæг —хъæумæ. Цуайнаджы 
цурæй ма сæм бæргæ дзырдта хæринаггæнæг, къæбæр бахæрут, 
зæгъгæ, фæлæ фæстæмæ кæсгæ дæр ничиуал ракодта. 
Бон æрбатар... Мæргътæ къутæрты æхсæпты нымбæхстысты. 
Боныхъæд куы нæ амона, уæд цæргæс арвыл нæ лæууы. Уæлæ 
мæкъуылы сæр æрбадт æмæ хъæдын дзæккорау хъил зынди. 
Æрмæст адæймагæн нæй æрæнцой тымыгъ бон дæр. Фæдисы рай- 
дайынц йе ’цæг хъизæмæрттæ. 
Таджыхъæуы фæсивæд сæ хордзентимæ ивылдысты æфсæн- 
вæндаджы вагзалмæ бæхуæрдæтты æмæ бричкæты. Чи бадгæ, чи 
лæугæйæ хæцыдысты кæрæдзи уæхсчытыл тохы зарæггæнгæ. Ваг- 
залмæ иннæ хæстæг хъæутæй дæр рафæдис кодтой фæсивæд. 
Поезды вагæтты бадгæ, хæрзбоны къухистытимæ, стæй — пара- 
возы ныууаст, чыф-чыф, цæлхыты гуыр-гуыр. Цалдæр минутмæ 
поезд хæстон адæмимæ Æрджынарæджырдæм аныгъуылд... 
Перроныл ма поезды фæстæ кæсгæйæ цæссыгтимæ, сæ къухтæ 
тилгæ аззадысты ныййарджытæ, уарзæг чызджытæ, сабитæ. 
Бонæй-бонмæ Таджыхъæуы нæлгоймаг фæсивæд къаддæр код- 
той. Тохы быдырмæ афæндараст сты хъæубæсты бæрнонтæ дæр: 
Лади, Естъа, Геор... 
Цалдæр боны сæ цæвджытæ быдыры сарайы æрæфтыл 
ауыгъдæй аззадысты. Уыгæрдæн сæм æнхъæлмæ каст. Хæмæт æмæ 
Симон сæ удтæй арт цагътой, куыстхъом чи нæ уыд, уыдонмæ 
сидтысты хосгæрстмæ, фæлæ сæхæдæг дæр бахъуыдысты тохы 
быдырмæ! Колхоз æрæнцад сывæллæттæ æмæ сылгоймæгтыл. Даде 
бирæ æфсæнттæ фæкодта дохтырты раз, йæхи нал даста, йæ 
амонæн æнгуылдз нырраст кодта, нæ тасы, зæгъгæ. Йæ фырт 
Гиуайы суртæгæнæг скодта, фæлæ дохтырты нæ асайдзынæ, 
æрвыст æрцыдысты фронтмæ. 
Датъе æмæ йæ фырт Серо зæххы скъуыды ныххаудтой. Хъæу- 
совет сæ агуырдта, фæлæ сæ бинонтæ иудзыхæй дзуапп 
лæвæрдтой: «Ацыдысты хæстмæ». 
Уыгæрдæны кæрдæг джихтæ кодта, æнхъæлмæ каст цæвджы- 
тæм, фæлæ цæвæджы хъæдыл чи ныххæцыдаид? Нæлгоймæгтæ 
1?5 

цæвджыты бæсты хæцæнгæрзтæ райстой. Чи кæм йæ туг калдта 
знагимæ тохы, уый уыгæрдæнмæ нæ зынд. 
Æрмæст топпыхосæй знагæн сæттæн нæй, сау мæрæй хоры 
гага куы нæ сисай, уæд. Хоры нæмыг топпы нæмыгæй домбайдæр 
У! 
— Нæ сæрибар цард нын знаг айсынмæ хъавы. Нæ нæлгоймæгтæ 
тохы артмæ фæцыдысты. Нæ хоры хуымтæ нæм æнхъæлмæ 
кæсынц, нæ хосгæрст æрдæгыл аскъуыд, фæлæ йын афтæ уадзæн 
нæй! Цард зынаргъ кæмæн у, знаджы къухтæм бахауын кæй нæ 
фæнды, уый ныртæккæ уыгæрдæнтæм, стырæй, чысылæй! Цæвæгыл 
ныххæцын йæ бон кæмæн нæу, уый æхсырфæй кæнæ кардæй. 
Кардæй кæй бон нæу, уый та дæндагæй, уæддæр уыгæрдæнæн 
нæй æнæ сисгæ,— сæумæрайсом скъолайы цур тулдзы бын хъæу- 
бæсты адæммæ сидтис Нодараты Ладинæ. Йæ фарсмæ лæууы- 
дысты скъолайы директор Верæ, хъæусоветы сæрдар Темысо. 
Сывæллонджын сылгоймæгтæ, зæронд нанатæ, скъоладзаутæ 
æнкъардæй, мадзурайæ хъуыстой Ладинæмæ, Темысомæ, Верæмæ. 
Бирæ иыхæстæ кæиын нæ бахъуыдис адæмимæ. Ахæлиу сты сæ 
хæдзæрттæм æмæ цалдæр минуты фæстæ тохы фæдисонтау хъæуы 
цæрджытæ быдырмæ атъанг сты сагæйттæ, æхсырфытæ, цæвджы- 
тимæ. Скъоладзаутæ разæй атъæбæртт кодтой быдырмæ. Уыцы 
кары сабиты царды мæт нæма вæййы. Цы у хæст, уымæн дæр 
бæстонæй ницы фембарынц. Цин дæр ма кодтой быдырмæ ацæ- 
уыныл. Фæлæ ас адæм бавдæлон сты сæ лæгтæй, сæ фырттæй, се 
’фсымæртæй. Мæт уыдоны бацыд: «Кæм сты? Цы уыдзысты?..» 
Уыгæрдæн змæлд æмæ сывæллæтты хъæрахстæй байдзаг. Чи 
сагойæ ссывта хос, чи цæвæгæй карста, куыд арæхст, афтæ. Ла- 
динæ æмæ Верæ зæронд устыты бар бакодтой хъæбысы сывæллæт- 
ты æмæ сæ уыдон рæвдыдтой æрхы был бæлæсты аууæтты. 
Карстой, ссывтой иу бон, дыккаг, æртыккаг бон... Быдыры 
куыстытæ хъæзтытау не сты. Сывæллæттæ, ацæргæтæ фæлмæцын 
байдыдтой. Адæм куыд æнхъæл уыдысты, хæст афтæ тагъд не 
’вдыста йæ кæрон. Къуыри, мæй рацыд, æмæ постхæссæг йæ 
лæдзæгæй кулдуæрттæ хойын нал уæндыд æвзæр хабары пис- 
мотæ уаргæйæ. Кæуын æмæ хъарджытæ хъуысын байдыдтой Та- 
джыхъæуы. Фæлæ адæмы æхсæн урсдæндаг саузæрдæджынтæ дæр 
уыд. Хæстмæ ацæуæг кæмæй нæ фæци, уыцы саузæрдæтæ адæмы 
хъыджы цæссыгтыл сæ цины цæссыгтæ уагътой, сæ маст истой 
уæртæ Датъейы усы хуызæттæ. 
1% 

5. 
Диссаг у, æрдз адæмæн цы рæсугьддзинад саккаг кодта, уыцы 
райсом Дзæуджыхъæуы уынгтæ хæххон уæлдæфæй куыд 
хъæлдзæг-райдзаст уыдысты, æрдзы цæст зæххон лæгæн цы са- 
быр, сойæ сæрстау бон бауарзта, уый адæймаг йæхицæн не схæлар 
кодта, йæ цæст æй йæхицæн нæ бауарзта. Райсомæй дæс сахатыл 
Дзæуджыхъæуы райдыдта Цæгат Ирыстоны ахуыргæнджыты 
профессион цæдисы обкомы уæнгтæм æмбырд. 
Данел дæр уым уыдис Садоны районы ахуыры хайады деле- 
гатæй. Æмбырды размæ лæууыд иунæг фарсг. «Ирыстоны скъола- 
ты ирон æвзаг æмæ литературæ æппæт скъоладзаутæн дæр 
ахуыр кæныны æгъдау ныффидар кæнын». 
Уыцы рæсугъд бон ахæм зæрдиаг фарстайыл цы бындурон 
ныхас цыд, уый рæзгæ бæласы тала фæрæтæй акъуырæгау лыг 
æрцыд. Докладгæнæджы ныхас æмбисмæ нæма бахæццæ, афтæ 
уаты дуар базыхъыр. Мæрзæг сылгоймаг тарст хъæлæсыуагæй 
æрбадзырдта: «Æмбæлттæ! Радио цытæ дзуры уый? Хæст рай- 
дыдта!» 
197 

ФФФШФввФФШФФбвФвФФФФФФФФФФФФ 
Æхсæзæмсæр 
&7 æлладжыры комы, Нузалы дæлвæндаг Садоны районы 
хæстон комиссарады кæрт байдзаг нæлгоймæгтæй, уæхскбос- 
джын дзæкъултимæ. Уым бирæ фæстиат нæ кодтой. Хъæугай сæ- 
иу алæууын кодтой. Комиссар-иу бакаст номхыгъд æмæ къорд- 
гай уæзласæн машинæты æрвыст цыдысты Дзæуджыхъæумæ. Уыр- 
дыгæй фронтмæ. Сæнкъуыст бæстæ. Дадаты Данел дæр, йæ 
дзæкъул йе уæхскыл, афтæмæй æрлæууыд иу къордимæ. Комис- 
сар сын сæ номхыгъд бакаст. Данелы рахизын кодта рæихъæй: 
«Ды уал ам баззайдзынæ райæххæсткомы бардзырдмæ гæсгæ»,— 
загъта Данелæн æмæ уал æй рарвыста. 
Сæрдыгон къæвда æрцыд æхсæвы, æмæ Æрыдоны дон ивылдæй 
бырста комы, цыма уый дæр адæмы бафæзмыдта. Загътаис, рай- 
сом ацы комы дон дæр æмæ адæм дæр нал баззайдзæн. Сиддон 
адæм фыццаг бонты нæма æмбæрстой, хæстæн йæ кæрон цæмæ 
æрцæудзæн, кæд фæуыдзæн, уый. Иутæм афтæ каст, цыма ныууай- 
дзысты, знаджы апырх кæндзысты æмæ мæймæ фæстæмæ сæ 
хæдзæрттæм сыздæхдзысты. Иу хæстон та, дам, ма йæ усмæ 
худгæйæ афтæ радзырдта: «Тæрсгæ ма кæн, не ’фсин. Æз дын 
адыууæ боны Гитлеры усы хæлаф схæсдзынæн!» 
Таджыхъæуы цæрджытыл фæззæг уымæлцæстæй æрхæц- 
цæ. 
Зымæг сæм йæ уазал цæстæй тæссармæ æркаст. Цæкуы æмæ 
дзæрна адæмы удылхæцæг систы. Ладинæ æрсидт сæрæндæр сыл- 
гоймæгтæм æмæ доны былтыл пыхс æрцагътой. Донмарæны сæ 
хъæллæгътимæ калдтой, дуртæ сыл амайгæ, æмæ дон куыройы 
нукты дзагæй ацыд. 
Куыройы фыдтыл гæркъæрæгты къуыр-къуыр стынг. Адæм та 
бацардхуыз сты. 
Ш 

— Ладинæ ма нын куы нæ уаид, уæд нæ арынгтæ уæлгоммæ 
нал сфæлдæхтаиккам,— дзырдтой сылгоймæгтæ. 
— Йæ ныййарæг йæ цинæй бафсæдæд Ладинæйæн, уый руа- 
джы та къæбæры хъæстæ фестæм,— арфæ арфæйы фæстæ хъуыс- 
ти. 
Фæлæ та-иу уыцы арфæты фарсмæ куы иу, куы иннæ хæдзарæй 
райхъуыст кæуын æмæ зæрдæхалæн хъарджытæ. Адæм-иу 
уынæргъгæ сæ сæртæ дæллоз æруагътой. Сæр бæрзонд дарын 
худинаг сси. Хæст сыл йæ тугæйдзаг æрмттæй æруæз кодта. 
1942 азы апрелы Дадаты Натка та писмо райста йæ чындз 
Зæликкæйæ: «Уæ бонтæ уæхи фæндиаг, дытта! Куыд дæ? Де 
’нæниздзинад куыд у? Мах дзæбæх стæм. Гукъур дæр йæхи 
фæндонæй ацыд уыцы сыгъд ыл ссæуинаг хæстмæ...» 
Сагъæссаг фæци Натка, фæлæ уыцы бонты адæймаджы хъыг 
æмæ сагъæстæ никæмæ хъуысгæ кодтой, никæй хъæугæ. 
2. 
Верæ æмæ Ладинæ Естъайы писмо куыд кастысты, афтæ кул- 
дуары хъæр фæцыд. Сæ кæсын фæуагътой. Ладинæ йæ бынатæй 
фестад, кæртмæ рауайынмæ хъавыд, фæлæ сæм уæдмæ Наткайы 
чызг Зинæ уаты фæмидæг. Зинæ æнхъæлдта, Верæ иунæгæй уыдзæн 
йæ уаты, æмæ йын хъæлдзæгæй фехъусын кæныимæ хъавыд 
бæлццоны æрцыд, фæлæ Ладинæйы дæр уым куы ауыдта, уæд 
куыддæр фæсыкк. Уаты астæу цъус æнæзмæлгæ алæууыд. Ла- 
динæ æмæ Верæ джихæй аззадысты, æнхъæлдтой æмæ та хъæу- 
бæстыл зианы хабар сæмбæлд фронтæй. Зинæ йæ къухты æрмттæ 
кæрæдзиуыл авæрдта: «Зæликкæ нын æрхæццæ йæ чызгимæ!» — 
æнхъæлдта æмæ уыцы уац Ладинæйæн хъыг уыдзæн. 
— Дæ хæрзæггурæггаг мæнмæ! — Зинæйæн ахъæбыс кодта 
Верæ, Ладинæ та Зинæйы уæхскыл йæ арм æрæвæрдта: 
— Рæсугъд у йæ чызг? Йæ ном та цы хуыйны? Мæ лæппуйæ 
рæсугъддæр у? 
Зинæ бахудт: 
— Раст Гукъуры халыскъуыд! Гукъуры дыууæ цæсты байста 
Ирæ! — ныццин кодта Зинæ. 
Ладинæйæн Гукъуры коймæ йæ зæрдæ æрбауынгæг. Сынтæ- 
джы къухыл йæ сæр йæ цæнгтыл æруагъта æмæ йæ кæуын 
райхъуыст. 
— Ладинæ, мæ къона! Ма кæн, ма æфхæр дæхи! Цы уыдзæн, 
кæмæ цы кæсы, уый ничи зоны,— сабыр æй кодта Верæ.— Цон, 
199 

æз Зæликкæйы фенон,— загъта сылгоймаг æмæ рахызтысты 
Естъайы хæдзары къæсæрæй. 
Ладинæ сæхимæ æнкъардæй ацыд. Верæ æмæ Зинæ та Наткатæм 
фæраст сты Зæликкæйы фенынмæ. Июны мæй, æмæ хур арвыл 
бæрзонд стылд. Верæйьг ныхыл уайтагъд хиды къуызыртæ фæзынд. 
Кулдуарæй дзургæ бацыд: 
— Ирæ, Ирычкæ! Кæм стут, Дадатæ? — бахоста хæдзары дуар. 
Бахызт мидæмæ æмæ дзыхълæуд фæкодта. Кæл-кæлæй ных- 
худт. Натка сывæллонимæ хъазыд æмæ йын æхсызгон уыд. 
— Гаккæй цæуы Ирыккæ! — йæ дæлæрмттыл ын. хæцыд сыл- 
гоймаг. 
Верæ сывæллоны фелвæста йæ хъæбысмæ. Йæ рустæн ын батæ 
кодта, афтæмæй сæм Зæликкæ дæр иннæ уатæй рацыд. Верæ æд 
сывæллон Зæликкæйæн ныхъхъæбыс кодта, Ирæйыл та йæ 
цæстытæ ахаста æмæ та йын ныбба кодта: 
— Гукъуры дыууæ цæсты! Гукъуры фындз æмæ дыууæ русы! 
Натка «Гукъур» айхъусгæйæ æртæкъахыг бандоныл æрбадт. 
Йæ зæрдæ суынгæг, йæ цæстытæ асæрфта: 
— Мах ам, хъæлæкк, хъазæм, худæм, фæлæ кæм ис афонмæ 
мæ лæппу. 
— Натка, дзыллæтæ кæм сты, уым Евстафи дæр фæразæд, 
Гукъур дæр фæразæд, зæгъгæ, зæгъын нæ бафæрæзта Верæ. 
— Бæргæ афтæ у, мæ фæрстæ сын айхæлой уыцы æнахъом 
лæппутæн! — тæригъæды змæлд бакодта Натка йæхи. 
Сывæллоны Натка йæхимæ райста, хæринаг ын радтон, зæгъгæ. 
Зæликкæ æмæ Верæ иннæ уатмæ бацыдысты. Верæ радзырдта 
Естъайы писмоты хабæрттæ. Зæликкæ дæр цы зыдта Данелы 
тыххæй, уыдон загьта. Верæ бакаст Данелы иу писмо: «Верæ, 
, æвæццæгæн, адæймаджы амонд куы нæ уа, уæд афтæ у, æндæр 
æз цы æмбæлттимæ рацыдтæн хæстмæ, уый мæм кæцæй каст. Æз 
афтæ æнхъæл дæн, æмæ мыи уый барæй бачындæуыд. Дзæу- 
джыхъæумæ нæ авд æмæ ссæдз лæгæй иумæ рарвыстой респуб- 
ликæйы æфсæддон комиссарадмæ. Ме ’мбæлттæ иууылдæр уыдыс- 
ты, ахæстоны чи бадт, ахæмтæ. Сæ тæрхон сын раивтой фронтмæ 
ацæуынæй. Æмæ мæнæ æвзæрдæр цы рæттæ, цы уавæртæ сты, 
уымыты æз дæр семæ. 
Горæты вагæттæ цалцæггæнæн заводы клубы æхсæвы пъолтыл 
æрдаудтам. Фенкъуысыд поезд, æмæ Прохладнæйы æрбалæууы- 
дыстæм æнæ дон, æнæ хæринаг. Уырдыгæй нæ милиционертæ 
акодтой Прохладнæйы æдде Малкæйы доны былмæ. Дардæй нæм 
æрбазындысты цæрæн ныккæндты зæххсæртæ. Уыцы ныккæыдты 
200 

хъæмпыл уыд нæ хуыссæнуат. Æрмæст мах дзы нæ уыдыстæм — 
мингай адæймæгтæ — тагъд хæстмæ кæй кæндзысты Райгуырæн 
бæстæ хъахъæнынмæ, уыдон. Верæ, æз ацы хæстон фæндагыл 
бирæ цыдæр ногдзинæдтæ базыдтон,— касти дарддæр Данелы 
писмо. — Дæс лæджы æхсæн дзул куыд уаргæ у, уый æз институ- 
ты дæр никуы фехъуыстон. Ныр æй базыдтон. Дзулы хæйттæ 
рæнхъ равæр. Дæс салдаты дæр рæнхъ ралæудзысты æмæ сæ алчи 
дæр йæ рæнхъон нымæц зондзæн. Уыцы дæс салдатæй иу чъыл- 
дымырдæм азилдзæн. Иу та дзулы хæйттæм амондзæн. Иæ къух 
иу хайыл æрæвæрдзæн æмæ бафæрсдзæн чъылдымздæхт лæ- 
джы: 
— Кæмæн? 
Чъылдымздæхт салдат дзулы хæйттæ нæ уыны. Стырдæр æмæ 
къаддæр хай кæцы у, уый нæ зоны, афтæмæй фæзæгъы дæс сал- 
датæйиуы: «фыццагæн» кæнæ «фæндзæмæн», æмæ дзулыхæйттæ 
афтæмæй раст уæрст æрцæуынц, æнæзæрдæхудтæй. Уый дисса- 
джы æрхъуыды у. Дзул дæр æмæ иинæ хойрæгтæ дæр стæм сты. 
Салдæттæн сæ хæлæфты комдæлтæ бынмæ бырынц. Зæнгтыл 
хæцъæфтæ нал ис, æмæ сыл зæнгтухæн даргъ бæттæнтæ нæ лæу- 
уынц. 
Райсомæй куы схизæм ныккæидтæй, нæ цинелтæ куы 
ныццæгъдæм, уæд уæлдæф найгæнæи мусау зыгуым æмæ хъæмпы 
муртæй байдзаг вæййы, Малкæйы донмæ сæумæрайсом хи 
æхсынмæ ацæуæм. Æнæ сапоиæй уазал дон буары чъизи нæ исы. 
Салдæтты æхсæн зивæггæиджытæ дæр ис æмæ æнæхсадæй æрбаз- 
дæхынц фæстæмæ. Иутæ та хи иыхсыны бæсты цыдæр кæрдæджы 
зæнгтæ фæагурынц доны былты. Армыдзæгтæй сæ иумæ ба- 
бæттыыц телтæй« Фаджыстыл арт æндзарынц. Кæрдæджы бæстытæ 
уым фæлвых кæнынц æмæ сæ хæрынц. Сæхи цæхсыны бæсты сæ 
хæрæнтæ алайæдзагæй æрбахæссынц. Дагестан æви азербайджа- 
наг лæппутæ мæм кæсынц уыдон»е 
Иинæ писмо дæр райхæлдта Верæ æмæ каст Даиелы хабæрттæ 
Зæликкæйæн: «Дæ бонтæ хорз, Верæ. Мæнæ мæ боныгæй цалдæр 
хъуыдыйы. Дæумæ сæ уымæн фыссыи, æмæ мæ дæуæй хуыздæр 
чи бамбара, ахæм нæй. Зæликкæйæн зыи уыдзысты ацы ныхæстæ, 
æмæ йын зæрдæниз цы аразои. Бафæрсдзынæ мæ, адæттæ фыс- 
сыимæ дыи рæстæг та куыд ис, зæгъгæ. Ацы дыууæ боны мын 
рæстæг бирæ ис. Быдырмæ иæ хæстон ахуырмæ акæнынц. Размæ, 
фæстæмæ, галиумæ æмæ ма алырдæм дæр фæзилыи куыд хъæуы, 
уыдæттыл нæ ахуыр касныиц. Нæ фылдæр бæгъæввадæй. Хи дарæ- 
сы цæуæи пæй, æфсæддон дарæс та фаг не сты. Англисаг ба- 
201 

тинкæтæ мын ралæвæрдтой æмæ сæ фæстæмæ рудзынгыл 
скъладмæ балæвæрдтон: нæ мыл цыдысты, уыдысты хъæбæр æмæ 
нарæг. Ме ’мбæлттæ бæгъæввадæй дæр быдыры «ахуырты» 
вæййынц. Æз дæр бæгъæввадæй сындзытæй бæргæ нæ тæрсын, 
ахуыр сыл дæн сывæллонæй нырмæ, фæлæ æндæрæбон мæ къахы 
бын кæмдæр телы цыргъыл ахафтон, æмæ йæ туг акалд, ныррæ- 
.сыд. Ам ныккæндтæ хъахъхъæнын. Ныр сихор хæрын афон у. 
Уæртæ та быдырæй æрбацæуы (нæхæдæг дæр быдыры цæрæм), 
тагъд хæстмæ кæй æрвитдзысты, уыцы салдæтты ротæ. Сæ къæхтæ 
ма сæ быны тыххæй цæуынц. Мæхæдæг дæр афтæ вæййын. «Аф- 
тид голлаг хъен нæ лæууы» — æвæццæгæн уыцы æмбисонд мах 
тыххæй у. 
Хицæутты цурмæ куы ’рбахæццæ вæййы ротæ, уæд командир 
домы ныззарын. Æххормаг салдаты зарыны мæт нæй, уый чи не 
’мбары, фæлæ ныззар! «Советон салдатæн æххормаг уæвæн нæй». 
Ныззарæм, фæлæ нæ зарæг нæхицæй æддæмæ никæдæм фæхъуы- 
сы. Нæ хæринаг — райсомæй цайдон. Уидыджы дзаг сæкæрмæ 
дæ армытъæпæн бадар, цайыл æй æркæн, силодкæйы æртыццаг 
хай райс. Дæс лæгæн дæм дзулæй цы æрхауа, уыимæ баминас 
кæн æмæ тыгъд быдырмæ æнæ топп, æнæ ницы хæцæнгарзæй 
хæстон ахуыртæм заргæ цу. Иу мæйы бæрц стæм ам, Малкæйы 
доны был æмæ фондзæхстон топпæй æртæ гилдзы фехстон æр- 
мæст. Уый дын мæ хæстон ахуыртæ! Афтæмæй нæ тагъд фронтмæ 
æрвитдзысты. Сихорæн ссадæй цы тæнæг хамбохъ бахæрæм (уырыс- 
сагау æй баландæ хонынц), уыимæ мæ хуызæн нæлгоймаг цы хъару- 
ты хицау уыдзæн? Æхсæвæрæн дæр, райсомæй цы бахæрæм, уый. 
Верæ, мæ ныхæстæй дæ тыхсын кæнын, фæлæ дæм сæ фыссын, 
мыййаг, цы нæ вæййы... Хæст чындзæхсæв иæу. Кæуыл цы 
’рцæудзæн, уый ничи зоны. Цыфæнды уавæрты дæр Райгуырæны 
•сæрæппонд зонд æмæ зæрдæйæ лæууæм фидар. Тагъд нæ æрвит- 
дзысты фронтмæ. Кæцæй дæм ныффыссон, уырдæм мæм уæ 
хабæрттæ хъусын кæнут. Зæликкæмæ дæр ныффыстон. Естъайы 
адрис мæм-иу рарвит. 
Хæрзбон. Данел. 18 май, 1942 аз». 
Уыцы писмойы фæстæ бирæ рæстæг Данелæй ницыуал хабар 
уыд. Хæстæй хъуысыдысты æвзæрæй-æвзæрдæр хабæрттæ. Не- 
мыц бырстой размæ; Харьковы байстой, Данелы писмо куы кас- 
тысты Верæ æмæ Зæликкæ, уыцы бонты. 
1942 азы 20 майы сихорафон Прохладнæйы æдде æрлæууыд 
товарласæн поезд. Салдæттæ ротæгай вагæттæм схызтысты. Бирæ 
нал афæстиат поезд. Хъæрæй ныууасыд. Базмæлыдысты цæлхытæ. 
202 

Уæззау атылдысты æндон рельсытыл. Сцырен. Фæдисоны скъæфт 
кодта хæстонты Ростовырдæм. Салдæттæ сусу-бусу систой; кæдæм 
сæ кæнынц, кæдæм сæ ласынц? Фæлæ дуарæхгæд вагæттæй мидæмæ 
ничи зынд командиртæй. Ничи ницы бæлвырд дзырдта салдæттæн 
æмæ цы зыдтаиккой. Чи загъта, кусынмæ сæ кæнынц кæдæмдæр, 
чи дзырдта дзæбæхдæр бынатмæ сæ ласынц. Фылдæры уырныд- 
та: Донбассы шахтæтæм сæ ласынц. Æрмæст сæ никæй уырныд- 
та, фронтмæ ахæм æдзæттæ адæмы бакæндзысты, уый. Данел-йу 
йæхимæ æркаст: «Ау, æз хæстон лæг дæн? Афтид къухæй хæцы 
не ’фсад знагимæ?» 
Прохладнæйы сын радтой авгæй баклажкæтæ хæцъил агьудты 
æвæрдæй. Цы бон æй райста Данел, уыцы бон дзы цъайы дон 
ныккодта. Æгæр дзаг бацис. Резинæ къæрмæг ын йæ хъуыры куы 
’ртъыста, уæд баклажкæ атъæпп кодта. Уый йын радтой хæстон 
лæджы дзаумайæн æрмæст. Æмæ уымæй дæр æнæ ницæмæй аз- 
зад. Данелæн йæ хъуыдыйы кæрон дæр нæ уыди, хæстмæ сæ лас- 
той, уый. «Хæдон, хæлаф, рон, дзабыртæ, пилоткæ, цинел. Цæй 
хæстон лæг ис мæнæй? Нæ, мах фронтмæ нæма ласынц, уый 
йеддæмæ ард бахордтаиккам». 
Пъаровозмæ уыцы хъуыдытæ æмæ сагъæстæ нæ хаудтой. 
Скъæрдта Ростовырдæм. Иу рæстæг поезд æрлæууыд. Дуæрттæ 
байгом сты æмæ райхъуысти командиры хъæр: 
Алы вагонæй дæр дыууæ лæджы дон хæссынмæ! 
Цæм æрбахастаиккой? Авгæй баклажкæты? Сæ фылдæрæн 
ныссастысты. Уæддæр цыдæр амæлттæй доны хъæстæ фесты. 
Поезд дарддæр ацыд. Фæлæ... Поезды цæхгæр æрлæудæй цæлхы- 
ты хъыррыстимæ æрбайхъуыст хæдтæхджыты ниугæ æхситт. 
Райхъуыст бардзырд: 
— Вагæттæй æддæмæ! Æмбæхсæнтæм! 
Чи куыд арæхст, афтæ гæпп кодта нæмгуыты бын. Адæм ных- 
хæлиу сты быдыры. Хæдтæхджытæ-иу сæхи ныллæг рауагътой. 
Раппæрстой бомбæтæ. Цалдæр вагоны фæрстæ гомæй аззадыс- 
ты, ссыгъдысты. Æнæ хæцæнгарз адæм дзыхъыты æмæ пыхсыты 
быи абырыдысты. Цармæ къæцæлæй æвналæгау немыцы 
хæдтæхджыты кæцæйдæр нæхи зениткæ æхста, фæлæ ницы. Уыдон 
сæ куыст бакодтой. Йæхи æрæмбæхсын чи нæ зыдта, ахæм 
æдзæттæ салдæттæ дæр бирæ. Мæрдтæ, цæфтæ... 
Æгæстыл фистæгæй ахъæр кодтой командиртæ. Ростовæй ахыз- 
тысты. 
203 

ооо 
Украинæйы быдырты цъыфæй азмæлæн нæ уыд. Салдæттæ сæ 
къæхтæ тыххæй истой. Горæт Купянск знаджы хæдтæхджыты 
бомбæтæй сыгъд, фæздæджы бын фæцис. Горæты æдде æлыг 
уæлвæз ахаста. Йæ алыварс — гæмæх, дæхи дзы никуы ам- 
бæхсдзынæ. Æнæ ууылты та ацæуæн нæ уыд фронтмæ. Фронтæй 
æрбацæуынц нæ танкæтæ, бæхтæй ласынц сармадзантæ: 
æрхъулайæ аирвæзой афойнадыл. Данел та æнæ хæцæнгарз сал- 
дæттимæ тигры хъæлæсмæ цæуæгау цыдис æххормаг, хуылыдз, 
хуыссæгхъуагæй. Иу салдат бафæллад. Æрбадт фæндаджы был, 
йæ дзабырты къахтухæнтæ бадзæбæх кæнынмæ. Сармадзанласæг 
бæхты бын фæцис. Ахицæн йæ цард. 
— Хæстон лæджы цард цы у? Бындз фæмардæй, салдаты 
фæмардæй уæлдай нæу. Ацу ’мæ йæ сбæрæг кæн, чи у аххос- 
джын,— загъта Данел йе ’мбалæн. 
— Ай хорз махоркæ нæу, лæппутæ! Ам цыдæр ис. Æфсад æд 
техникæ сыдзмыдзы тæрынц, мах та афтид къухтимæ знаджы 
топпы дзыхмæ æвæрынц! 
Айхъуыста уыцы ныхас командиртæй иу. Схъæр ыл код- 
та: 
— Ахæм халæн ныхас куы кæнай, уæд æндæр махоркæ ’бадым- 
дзынæ! 
— Æмæ цы загътон æвзæрæй? — хинымæр дзурæгау ма йæ 
фæрсæгау акодта салдат æмæ сæргуыбырæй йæ фæндаг дардта 
ныгуылæнмæ, знаджы ныхмæ тох кæнынмæ. 
— Сæхгæн дæ дзурæнтæ! Æндæр ницы! — бартхъирæн кодта 
командир. 
Данелæн цæугæ-цæуын йе ’мбæлттæй иу йæ хъусы æрбадзыр- 
дта: 
— Адон чи сты, уый зоныс? 
— Кæцытæ? 
— Мæнæ нæ фронтмæ чи кæны, уыдон. 
— Нæ командиртæ сты,— загъта Данел. 
— Уыдон сты НКВДйæ. Мах фронтмæ ныххæццæ кæндзысты, 
сæхæдæг раздæхдзысты фæстæмæ,— дзæкъулы уæхскбосыл 
хæрдмæ схæцыд. 
Салдæттæ се ’ппæт дæр иу сагъæс хастой иыгуылæнмæ: «Кæдæм 
цæуæм æнæ хæцæнгарзæй? » 
Уæрдонвæндагыл цыппар бæхы сыскъæфынц сармадзан. 
Уæлбæхæй иу æрхъæр кодта Данелитæм: 
204 

— Мах фæстæмæ куы цæуæм, уæд сымах немыцмæ уæхи 
дæттут? Смертниктæ стут? 
Данелиты командиртæй йæм иу дамбаца фæдардта: 
— Дæ фæндаг дар, кæннод уæлбæхæй атæхдзынæ! 
Чысыл ма ауадысты. Сармадзан ласджытæ дæр дард нæ ахæццæ 
сты, афтæ райхъуыст уæззау хæдтæхджыты нæрын. Мигъ фæлмæй 
разындысты немыцаг хæдтæхджытæ. Командиртæ хъæр байдыд- 
той: 
— Уæлдæф! Æмбæхсæнтæм! 
Кæмæн куыд йæ бон æмæ хъару баци, афтæ йæхи æмбæхста. 
Данелимæ суанг Садоны районæй чи рацыд, Малкæйы доны был 
дæр «хæстон ахуырты» чи уыд, æмæ ныр йемæ фронтмæ кæй 
рарвыстой, уыцы ацæргæ лæгтæ рæвдз азгъорын нæ фæрæзтой, 
æндыснæгæй хъыгдард уæнгтæ сæ зæххыл дæргъмæ æрхуыссын 
нæ уагътой æдасæй. Чи сæ лæугæйæ баззад, чи йæ иу уæрагыл 
æруагъта йæхи. Хæдтæхджытæ бомбæтæ калдтой, пулеметтæй 
æхстой. Дæсгай хæдтæхджытæ кæрæдзи фæдыл уæлдæфы зил- 
дух кодтой. Радыгай-иу сæхи бынмæ рауагътой адæмыл, карды 
бын хуыйы хъыллисты æнгæс сиренæдæтгæ. Цалдæр минутмæ сæ 
куыст бакодтой æмæ сæхи айстой фæстæмæ. 
Данел ахæм тæссаг сахат кæддæриддæр уæлгоммæ хуыссыд. 
«Афтæмæй уынæн уæддæр уыдзæн, хæдтæхджытæ чердæм арæзт 
сты, уый уæддæр базондзынæ æмæ дæхи æмбæхсыныл архай»,— 
хæстмæ нæма ныххæццæ, афтæмæй ахæм фæнд скарста Данел 
йæхицæн. Дыккаг та йæм ахæм хъуыды сæвзæрдис: «Адæмы фысты 
дзыгуырау иумæ уадзын нæ хъæуы. Кæцæйфæнды нæмыг æрба- 
цæуа — искæуыл суайдзæн». 
Уый командиртæн се ’ппæты зонд нæ карста. Зæфцы фыдæй 
æнæсæрфатæй сæфтысты бирæ хæстонтæ. Мæнæ ныр ацы 
хæдтæхджытæ куы атахтысты, уæд æм йæ хъуыдытæ бынтон раст 
фæкастысты. Чи фæмард, уый уæлæуыл хъиамæт бафыста. Фæлæ 
уæртæ æнæ къах, æнæ къухæй чи аззад, кæнæ йæ тъæнгтыл чи 
хæцыд дзыназгæ, уый та мардис алы сулæфтæн дæр. Садонæй 
йемæ чи рацыд, уыдон дæр цы фесты, æмæ гъа! Дзæвгар 
фæкъаддæр сты Данелы æмбæлттæ. 
Данел æмæ Рамазан дыууæйæ æрвыст æрцыдысты 38-æм æфса- 
ды 662-æм бастдзинады хицæн батальонмæ. Нæма æрбынæттон 
сты, батальоны номхыгъды фыст дæр нæма æрцыдысты штабы, 
афтæ та ратахтысты немыцы хæдтæхджытæ, фæлæ сын ницы уыд. 
Штаб æрбынатон ныккæнды, æддæдæр та сайынæн кæттагæй ца- 
тыр æргом зынд, цыма штаб уым уыд. Цатыры кæттаг бомбæты 
205 

зынгæй уымæл зæххыл сыгъд гæппæлтæй. Данел æмæ Рамазанæн 
сæ хæс уыд: æрцауындз дæ уæхсчытыл телефоны телтæ, æмæ 
дын кæдæм зæгъой дæ командиртæ, уырдæм сараз бастдзинад. 
Уым цъыф у, дон у, хъæд у — нымад нæ уыд. Бахиз цъымараты, 
ауадз тел, æндæр дзы æфсонгæнæн нæй. Сарæхс, кæд дæ цæрын 
фæнды, уæд. Дæ бон нæ баци, афардæг дæ уæд хъамылджын 
лехъайы, доны. 
Батальоны штабы писыр хъуыд æмæ Данелмæ фæдзырдтой. 
Салдæттæй уымæй фылдæр ахуырдзинад никæмæ уыд. 
— Салдат Дадайы-фырт. Ам дæ штабы куы бауромиккам пи- 
сырæй, уæд куыд уаид? — загъта батальоиы командир майор 
Маганов. 
— Æмбал майор, мæ бон у писырæй бакусын, фæлæ, кæд гæнæн 
ис, уæд мæ бæсты снысан кæн Рамазаны,— æмраст слæугæйæ 
загъта Данел. 
— Цæмæн? — майор ахæм дзуапмæ æнхъæлмæ нæ каст. 
Æнхъæлдта, Данел бацин кæндзæн, штабы бадын, кърандасæй 
фыссын иу нæ уыдысты телтимæ цъыфты æмæ цъымараты рахиз- 
бахиз кæнынимæ. 
— Рамазан сæ хъæусоветы дæр писырæй куыста,— фæцарæхст 
Данел. 
Данелы зæрдæ Рамазаныл худт: уæззау æмæ зивæггæнаг. Арæх 
исты æфсон акæны, зæгъæм, мæ дæндæгтæ риссынц, зæгьгæ. Уыцы 
гыццыл хиндзинад дæр Данелæн зын уыд. «Уадз æмæ писырæй 
кусæд». 
Майор байхъуыста Данелы фæндмæ, æмæ Рамазаны хъул сах 
абадт. Аууоны цыдæртæ фыста. Телуадзæн ротæйы салдæттæ фаг 
нал уыд, се ’мбис фæмард. Дыууæйæ цæуын кæдæм æмбæлд, 
уырдæм иунæгæй цыд салдат. Уавæр æвзæрæй-æвзæрдæр кодта. 
Иу ахæм æхсæв Данел, бастдзинады телтæ хъыгдард ма ’рцæуой, 
зæгъгæ, лæууыд посты, фæндагмæ хæстæг тыгъд быдыры. Зна- 
джы æрвыст шпионтæй тæссаг уыдис. Æхсæвыгæтты цуан код- 
той телефонисттыл, кабелы фæдыл цæугæйæ. 
«Байраджы уасын? Æмæ кæцæй фæци?» — фæджих Данел. 
Цыма фæндагыл дзæгъæл байраг æрбазгъоры. Данел йæхи 
хæстæгдæр байста фæндагмæ, кæд æй æрцахсин, зæгъгæ. Фæлæ 
байраджы бæсты фæндагыл æрбацæйцыд «Виллис». Машинæйæ 
хъуысыд байраджы уастау цавæрдæр уасæнæй уаст. Цы бамба- 
рын хъуыд Данелæн, шпионтæ нысан кæй лæвæрдтой кæдæмдæр. 
Тæрсæн гæрах сæ уæддæр фæкодтаис, фæлæ цæмæй? Уый размæ 
бричкæйы гуыффæйы кæрдæджыты бын цы згæ фондзæхстон 
206 

ссардта, уый ныссыгъдæг кæнынæн ницы амал уыд. Ноджы топпæн 
йæ хæтæл уæгъдызмæлд кодта йæ хъæдыл æмæ йæ хæссыны аргъ 
дæр нæ уыд. Уымæй дæр æнæ гилдзытæй. 
Ахæм уавæрты хæцыдысты æрхъулайы 38-æм æфсады пол- 
чъытæ. Æрхъулайы цæг тынгæй-тыгдæр æлхъывта 1942 азы сæрды 
мæйты Харьковæй Ростовы ’хсæн. Æфсæддон хæйтты 
хæцæнгæрзтæ æрвыст æрцыдысты фæсчъылдыммæ, немыцы 
къухтæм цæмæй ма бахаудаиккой, уый тыххæй. 
Фæлæ уæддæр риуымбæрц лæууыдысты сырхæфсæддонтæ. 
«Амæл, уæддæр фæраз! Иу сахаты бæрц куы бауромай знаджы 
размæцыд, уый дæр æххуыс у». Ахæм уавæр уыд Харьковæй Ро- 
стовы ’хсæн быдырты. Немыцаг салдæттæм автоматтæ, пулеметтæ, 
алыхуызон ног хæцæнгæрзтæ, Данел та афтид телефоны телæй 
тох кодта сæ ныхмæ. «Цырауы хъæды æнæ фæрæтæй... — 
æрыхъуыста Данел йæхимæ.— Сармадзанæй, танкæйæ фæстæмæ 
куы здæхынц фронтæй, уæд ма мах ам æнæ хæцæнгарзæй цы 
дарынц? » 
Уæлдæр командæгæнджытæм та æндæр фæнд уыд: «Æппæт 
æфсад сæ хæцæнгæрзтимæ æрхъулайы баззайыны бæсты уæззау 
хæцæнгæрзтимæ æфсады æмбис ракæнæм фæстæмæ. Уый тыххæй 
æфсады иннæ æмбис фæстæмæцæуæг æфсæдты æрæхгæнæд, бахъ- 
ахъхъæнæд сæ». Уыдон дæр рагацау нымад уыдысты мæрдтыл, 
уымæн æмæ сын æрхъулайæ раирвæзæн нал уыд. Уый уыдис ком- 
коммæ мæлæтмæ кæнæ уацармæ фæндаг. Уыцы бонты адæйма- 
джы хъысмæтыл сагъæс нæ уыд. Райгуырæн! Куыдфæнды æмæ 
цасфæнды адæймæгты цард раттыныл дæр разы уыдысты уæлдæр 
хицауад Райгуырæны сæраппонд. Бамбæрстой немыц, советон 38- 
æм æфсады хæйттæн се ’мбис фæсчъылдыммæ кæй айстой сæхи 
æмæ æдасæй байдыдтой ссæндын, фронты ма цы чысыл хæйттæ 
баззади, уыдоны. 
• Уыдонимæ уыди Данел дæр 1942 азы сæрды Харьковæй Росто- 
вы ’хсæн быдырты. Знаджы хæдтæхджытæ уæлдæфы цъиахтæй 
арæхдæр систы. Калдтой бомбæтæ, æхстой хæцæнгæрзтæй. Са- 
быр цæрæг адæм лыгъдысты, сæ сæртæ сæ кой систы. 
Данелы æмбæлттæ цы фесты, уый бæрæг нал уыд. Цæлхытыл 
æвæрд хæринагфыцæн аг æд хæринаггæнæг гæппæлгай фæтахт 
фæйнæрдæм. Нал уыд æфсæддонтæн хъарм хæринаг. Сфыц 
дæхæдæг, цы дæм ис, уый, фæлæ цæм? Стæм салдатмæ ма баззад 
кателок. Дæ сæрæй сис æфсæн така. Иутæн дзы сæ фæрсты уæл- 
дæфдзæуæн хуынчъытæ уыд. Къæбæлтæ сæ атъысс, дон дзы 
ныккæн. Сфыц æй æмæ дын уый хъарм хуыпгæнинаг. Уый дæр 
207 

æдасæй нæ: дæ сæрмæ æндон хъæрццыгъатæи арты фæздæг цы 
фенын хъуыд. 
Сæрдыгон къæвда фыддæрагæн нал æнцад Украинæйы зæххыл. 
Хуылыдз дарæс буарыл ныхæсъ Амал нæ уыд йæ цæхсынæн. Буа- 
рыл хилæгæн ахæм хорз ракæнай... Æфцæгготы цæппæртæ суадз. 
Фæсонтырдæм æмæ риуырдæм ссадхуыз дуст апырх кæн æмæ 
сæм хæлафы дæлфадбостырдыгæй бирæ æнхъæлмæ кæсын нæ 
хъуыд. Феппар дæ дзабыртæ, хæлафы фадгуытæ æрцæгъд æмæ 
сæ фæцух дæ. Фæлæ бирæ рæстæг нæ: чъизи буарыл æнувыд сты. 
Лæуу, фæраз æххормагæн дæр æмæ хилджыты змæлдæн дæр — 
хæст хæст у. 
Уый уыдис июлы уæззау бонтæй иуы. Купянскмæ хæстæг Да- 
нел телефоны тел айтыгъта иунæгæй хæмпæл быдырты. Фæндагмæ 
хæстæг тел хъуамæ зæххыл ма æнцадаид: фæндаджы сæрты йæ 
айсын хъуыд бæлæсты хихтыл. Хуылыдз гæны быдыртыл хæцæнмæ 
æрцæйкодтой æрыгон лæппуты æнæ хотыхтæй. Ахæм дзырд уыд 
уыцы бонты: «Ссар хæцæнгарз хæсты быдырты! Дæхи хæстон 
дзаумæттæй исты фесæфт, уæд дын æхсыны тæрхон». 
Æрыгон лæппутæ знагæй сæхи æмбæхсын дæр нæма зыдтой. 
Хæмпæлгæрдæджы кæрæдзи фæдыл нытътъанг сты. Бæллæхы бон 
сыл бакодта: дардмæ кæсæнтæй сæ федтой немыц. Сармадзанты, 
минометты нæмгуыты бын фесты. Зæххимæ сæ сызмæстой, ФЗУ- 
йы скъоладзаутæ, дам, уыдысты. Лыстæг сæлфынæгæй мигьæм- 
бæрзт æрдз кæуæгау кодта æдзард сабиты сæфтыл. Чи ма дзы 
аирвæзт, уыдон кæугæ лыгъдысты фæстæмæ. Уæлдæр коман- 
дыгæнджытæй сæ иу æрхъуыдыгæнæг нæ разынд; «Цæуыл 
цæгъдын кæнæм нæ салдæтты Хуыцауы дзæгъæлы? Ракæн 
æрхъулайæ æфсæдты афоныл. Æрфидар кæн ног хæцæнтæ зна- 
джы дарддæры бырст бауромынæн. Ма бахауой уацары знаджы къух- 
мæ». 
Нарæг æрх. Йæ къултыл кæрдæг æмæ хæрис къудзитæ. Йæ 
астæу бынæй хъамылты æхсæн дон. Цæхгæрмæ йыл ахизын хъуыд 
кабелимæ. Фæлæ куыд? Уыцы бон дыууæйæ иумæ куыстой — 
Данел æмæ Кузьмин — уырыссаг бурхил къæсхуыр салдат. Æрхы 
был хъуыдытыл куыд фесты доны сæрты бахизыныл, афтæ Дане- 
лы хъустыл ауад адæймаджы хъæрзын. Хъæрзын цыдис фаллаг 
фарсæй. 
— Куыд дæм кæсы, Кузьма? — афтæ хуыдта Данел йе ’мба- 
лы.— Куыд бахизæм фаллаг былмæ? 
Уый йæ бæрзæй аныхта. Батыхсти. 
— Бабырын дзы хъæуы,— загъта салдат, фæлæ куыд, уымæн 
208 

14 Ладинæ 20? 

уый дæр æмæ Данел дæр ницы зыдта. Хъамылæй ленк кæнæн нæ 
уыд. Бацæуынмæ — арф, аныгъуылдтæ æмæ фесæфтæ. Йæ уæрх 
дæс метры бæрц, йæ сæрты нæ агæпп кæндзынæ. Афоныл нæ 
ауагътай тел, байрæджы кодтай, уæд дын æфхæрд, тæрхондонмæ 
дæ фæндаг. Цъымаратæ æмæ хъамылтæ нымад нæ уыдысты. Хæст 
ахæм æфсæнттæ нæ зоны. 
Кузьма йæхи фæлæг кодта. Телы кæрон йæ роиыл абаста. Ба- 
каст Данелмæ: «Мæ бон кæд нал уа, уæд мæ-иу ралас»,— бабы- 
рыд хъамылты. Лæгæрды. Хæмпæлтæ ссæнды. Доны цъæпп-цъæпп... 
Йæ дарæс æрмæцъæл. Уæхсчыты онг афардæг доны, цъымарайы. 
Ленк кæнæн дзы нæй. Хъамылты зæнгтæ тæсчъы уисы стæвдæнтæ. 
Иу хъуыррытт ма фæкодта Кузьма. Ферхæцыд, йæ хъару асаст. 
— Фæстæмæ! — рахæцыд Данел телыл æмæ тыххæй раласта 
йе ’мбалы. 
Данел феппæрста йæ æддаг хæдон. Алхынцъ ын кодта йæ дыстæ, 
йæ хъуыр. Ныр та уый абаста телы кæрон йæ астæуыл. Ацамыдта 
Кузьмамæ: «Исты, уæд-иу мæ ралас!» Данел хæдон доны ахуы- 
лыдз кодта. Хæлиуæй йæ доны уæлцъармæ æрхаста. Хæдон 
уæлдæфæй атыппыр. Бынæй йæ æрбалвæста æмæ йыл хæцыд га- 
лиу къухæй. Хæдон ын æххуыс уыд доны нæ ныгъуылынæн. Ра- 
хиз къухæй хъамылтæ фæйнæрдæм ссæндгæ, дымст хæдоны руа- 
джы фаллаг фарсмæ баирвæзт. Кабелы йæхирдæм æрбаласта те- 
лыл бастæй. Кузьма дæр афтæмæй фæфалæ. 
— Куыд æрхъуыды кодтай ацы хъуыддаг? — бафарста Кузь- 
ма, йæ дарæсы дон лæмаргæ. 
— Сывæллæттæй-иу нæхимæ доны найгæйæ афтæ ленчытæ 
кодтам малы. Уæд ленк кæнын дзæбæх нæма зыдтон. 
Хъæрзын нал хъуыст. Цы фæци? Чи уыд? Доны былтыл агургæ 
фæцæуынц. Хуыссынц æртæ мард сырхæфсæддоны. Рахъуыды- 
бахъуыдыйæн рæстæг нæ уыд. Хæсты иу æмæ дыууæ марды нæ 
вæййы. Сæ дарæс — нæхи советон æфсæддоны дарæс, фæлæ дзы 
дыууæ цæсгомы цыдæр æндæрхуызои зындысты. Дыууæмæ дзы 
разынд иухуызон кæрдтæ, иухуызон дамбацатæ. Иу та дзы æрмæст 
дамбацаимæ уыд. Ахастой сæ семæ Данел æмæ Кузьма. Атын- 
дзыдтой кабелимæ дарддæр. Куы æрыздæхтысты штабмæ, уæд 
кæрдтæ æмæ дамбацатæ радтой комаидирмæ. Радзырдтой хабар. 
.Мæрдты бынат бацамыдтой. Сæрмагонд хайады кусджытæ куыд 
базыдтой, уымæ гæсгæ æртæ мардæй дыууæйæ разындысты не- 
мыцаг шпионтæ сырхæфсæддон дарæсты. Иу та нæхи лейтенант. 
Æртæйæ дæр мæлæт ссардтой кæрæдзиимæ хъæбысхæсты. 
Æрхъулайы сырхæфсæддон хæйтты уавæр æвзæрæй-æвзæрдæр 
210 

кодта. Знаджы хæдтæхджытæ Харьковæй Ростовы ’хсæн быдыр- 
тыл цуан систой. Сызмæлыдысты сабырцæрæг дзыллæтæ. 
Лигъдæттæн дæтты сæрты хидтыл сæрибарæй ахизæнтæ нал уыд: 
пырх æрцыдысты бомбæтæй. Купянскæй ныгуылæнырдæм иу хæлд 
хиды был скъох сты адæмæй, фосæй, уæрдонæй. Ахæм рæттæ 
агуырдтой саукрест базырджынтæ. Фæхтыхост фæкодтой 
лигъдæттæн æгъатыр фашисттæ. 
Зæронд лæг йе ’фсинимæ знаджы къухтæм бахауыны бæсты 
рабалц сты бæхуæрдоны. Бæх фæмард. Уæрдоны иу цалх 
батæгæлтæ. Лæгæн йæ къах уæрагæй уæлæмæ æрдæглыгæй дзе- 
дзыкка кодта. Ус йæ фарсмæ фæлдæхт, бафыста йæ хъиамæттæ. 
Лæгæн йæ сæрызонд фæдзæгъæл. Куы бæхмæ дзуры, йæ тæн ын 
къухæй басхойы: «Ну! Ну! Размæ!» Куы йæ фарсмæ мард æфси- 
иы дарæсыл рахæцы: «Уæлæмæ! Цы фæдæ?! Цом!» Фæлæ ма цы? 
Нал сыстад Кузьма дæр. Æвирхъау цæфтæ йыл суад. Фæци йæ 
цард Данелы хæстон æнæхин æмбал. Атахтысты хæдтæхджытæ. 
Данел йæхимæ æркаст. Базмæлын кодта йе уæнгтæ. Къахæй, 
къухæй æнæхъæн баззад, уый йæ нæма уырныдта, æмæ цалдæр 
къахдзæфы ацыд иуырдæм, иннæрдæм. Фæлæ ай цы у? Ронбасты 
бынæй туг чысыл рахъардта. Хæдоныл хæрдмæ схæцыд, æмæ бичъы 
хæд сæрмæ хъæн. Цавæрдæр нæмыджы лыстæг схъис гæрз роны 
бахызт æмæ буары цармы мидæг ныллæууыд. 
Адæмæн сæ фылдæр хуысгæйæ баззадысты уыцы хиды цур. 
Командиртæй чидæр ныхъхъæр кодта: 
— Доны фаллаг фарсмæ кæмæн куыд йæ бон у, афтæ архайæд! 
Знаг нæм æрбахæстæг! 
Бæхты хицæуттæй йæ сæрæн чи уыд, уыдон феуæгъд кодтой 
сæ бæхты, сæ бæхтыл доиы бацыдысты. Стæм бæхтæ бафæрæз- 
той фаллаг былмæ. Фæллад хайуанты дон йæхимæ æлвæста, 
аныхъуырдта-иу сæ. Доны уæлцъар ма-иу аззад зиллаччытæ æмæ 
æнгузыйас доны таппузтæ. Бæхы хицау кæд ленк кæнын нæ зыд- 
та, уæд-иу уый дæр доны амæттаг баци æнустæм. Æнæхицау 
хæцæнгæрзтæ æгæр бирæ дæр ма! Данел сисы зæххæй топп, авто- 
мат, пулемет. Нал хъуыдысты сæ хицæутты мæрдтыбæсты. Фæлæ 
сæ цы арæзта Данел дæр æнæ гилдзытæй? Хæссыны уæзæн? 
Йæ кабелы тыхтонтæ нæмгуытæй ныллыгтæ сты рæмпæгхæрдау. 
Ракæс-бакæс фæкодта Кузьмайы мардмæ, пырх кабелтæм. «Баст- 
дзииады телтæй иу метр дæр чи фесафа, уымæн æхсыны тæрхон!» 
— ахæм уыд уыцы бонты хæстон бардзырд. 
«Доны фаллаг фарсмæ афтид адæймагæн бахизын дыууæйыл 
куы у, уæд ацы тыхтонтæн цы кæнон? » — тарст сæ ныууадзынæй. 
211 

Фæлæ телтæй уæлдай бирæ цыдæртæ баззад доны фале. Мæнæ 
иу танк фæдисы тардæй хиды былмæ æрбаскъæрдта. Сындæг 
цыдæй йæ донмæ сарæзта экипаж. Сæхæдæг рагæппытæ кодтой 
æмæ доны былтыл згъоргæ айстой сæхи. Танк цæгатаг арсау доны 
аныгъуылд. Иу астаздзыд чызг лæууыд, цъæхахст кодта: йæ 
цонг зæбулæй аззад мæллæг дзидзаты тагыл. Уæлæуыл зын- 
дон! 
Уæртæ иу нæлгоймагæн йæ уæрагæй дæлæмæ хъæдын къах 
нымраст, афтæмæй тъæпæн бады зæххыл. Йæ бинаг æфсæр ын 
æд æвзаг фæхаста бомбæйы цыргъ схъис. Туг риуыл æрлæсæн. 
Цæстытæ ныдздзагъыр сты. Кæдæмдæр каст. Цыдæр сдзурынмæ 
хъавыд, фæлæ... 
«Цы у адæймаг? Зæххæй рацыд æмæ йæ фæстæмæ исы»,— 
хъуыды кодта Данел. Бирæ кæсæн нал уыд мæрдтæм. Ног та ра- 
тæхдзысты немыцы хъæрццыгъатæ æмæ уæд бынтон бамыр уыдзæн 
уыцы зæххы зындоны зиллакк. 
Доны былтыл айста йæхи Данел дæр. Уым сагъдауæй баззад. 
Æрыгон мадæн йæ сæры фахсæй туг æрлæсæн, хъæбысы сы- 
вæллоны мард. Сиды кæдæмдæр æххуысмæ. Фæлæ кæмæ? Кæй 
бон ын цу у? Немыцаг танкæтæн сæ рыг сæ сæрыл сбадт, афтæмæй 
æрбацæуынц. Æхсынц. Нæмыг сæмбæлы хæдзары хъæмпын сæрыл. 
Судзынц хæдзæрттæ. 
«Мæнæй уый, мауал кæс! — феппæрста Данел йæ хæдон, дза- 
быртæ, хæлаф. Ронæй сæ иумæ абаста йæ уæхскмæ. Баппæрста 
доны йæхи: — Уастырджы, нæ фыдæлтæ нæ де ’вджид куы код- 
той. Хæмæт æмæ дæм Асæго бирæ куы фæкуывтой. Ацы доны мæ 
ма аныгъуылын кæн!» — Æд дзаумæттæй дзы нæ бафæрæзтаид. 
Мæнæ фаллаг былыл андзæвыд йæ къух. Фæлæ та хæдтæхджыты 
удласæн æхситт доны сæрты. Фаллаг фарсмæ лидзæг адæмы сæ 
куыст скодтой. Ныллæг рауадзынц сæхи. Пулеметты хæлгæ нæм- 
гуыты цъыф-цъыф доны... Зæхх сæ тæгæлтæй хауы. Нылхъывта 
былмæ йæхи Данел. Фæхæст кæрдæджыты бындзыгыл. Афтæ ма- 
иу Таджыдоны сабийæ сæхи найгæйæ хъазты ныгъуылдтытæй 
хъазыдысты. «Ныр куы фæныгъуылай доны, уæд хъазау нал 
скæсдзынæ! Ам Таджыхъæуы дон нæу!» Доны фаллаг фарсмæ чи 
ленк кодта, уыдонæй чи бæгънæг уыд, чи мидæггаг дарæсы. Урс 
дардтой. Хæдтæхджытæн æнцон уынæн. «0 тæхуды, ныр иу со- 
ветон хæдтæхæг!!!» — фæлæ... Немыц бацахстой доны фаллаг 
фарс. Чи ма раирвæзт, уыдон та дæс километры уæддæр сæмбырд 
сты. Се ’фсæддон хæйттимæ нал ссардтой кæрæдзи. 
Хистæр командиртæ æрхъулайæ аирвæзтысты хæдтæхджыты. 
212 

Кæстæр командиртæй сæрæн лæппутæ уыд. Архайдтой дзæгъæл 
æфсæддонты æртымбыл кæныныл. 
— Нал ис дыууæ санчъехы дæр фæстæрдæм цæуæн!— хъæр 
кодта æрыгон майор.— Кæнæ мæлгæ, кæнæ цæргæ! 
— Æрцахсут уæхицæн бынæттæ! — райхъуыст æндæр коман- 
диры бардзырд. 
— Бастдзинады æфсæддонтæ! Мæ цурмæ, тагъд! — æрсидтис 
йæхимæ майор. 
Данел дæр æм бацыд æмæ йын бамбарын кодта, телефоны ка- 
белтæй къорд тыхтоны Осколы фаллаг фарс кæй баззад. Куырд- 
та уæрдон, цæмæй сæм ацæуа æмæ сæ æрбаласынæн исты амал 
скæна. 
— Цытæ дзурыс?! Уырдыгæй æгасæй нал æрбаздæхдзынæ! — 
гуырысхо кодта майор. Стæй сразы. Уæрдон ифтыгъдæй баца- 
гуырдта æмæ Данелæн загъта: — Кæс æмæ дын кæд тæссаг уа, 
уæд сæ-иу ныууадз æмæ раздæх. 
Сæрдыгон судзгæ хур æрцæйцыд йæ æхсæвиуатмæ. Рухсæй 
ахызти Данел фаллаг фарсмæ. Бæгæныхуыз сагартæн нард бæх 
хуынчъытæ хидыл æмбаргæ адæймагау йæ къæхтæ хиды фидардæр 
фæйнæджытыл æвæрдта. Данел лæнкауыл сарæзта йæ бæх. Рухс 
ма уыд, афтæ йæм зынын байдыдтой немыцы æфсæдтæ. Сæ 
хъæлдзæг худыи æмæ сæрыстыр ныхас хъуыст. Чи йæхи надта, 
чи тамако дымдта, чи та былты фæндырæй цагъта. Æрхытыл сæм 
хæрзхæстæг бацыд Данел. 
Изæрдалынгтæ кодта уæдмæ. Данел зыдта, йæ кабелы тых- 
тонтæ кæм баззадысты,— уым сæдæгай советон æфсæддоиты 
мæрдтæ. Сысмаг уыдаиккой, бацæуæи сæм нал уыдзæн, немыц 
уырдæм хæстæг нæ цæудзысты. Сæрдыгон тагъд хæлы мард буар. 
Данел боны йæ телы тыхтæттæ кæм баззадысты, уырдæм ахъуы- 
зыд. Фындз æмæ улæфæнтæ ахгæдта мæрдты смаг. Ссардта йæ 
телтæ. Цыппар тыхтоны иу хастæн? Фæлæ цы гæнæн уыд. Уыр- 
дыг слæугæйæ уыд цæуæн. «Тагъддæр! Ам лæг фæхуыдыг уыдзæн 
хъылмайы смагæй!» Мæнæ йæ уæрдонмæ æрбахæццæ. Бæх æм 
бауасыд, æгæр тыхджын бамыр-мыр кодта. Æмæ йæ немыц нæ 
фехъуыстой? Баппæрста телтæ уæрдоны. Фæзылдта бæх æмæ ма 
чи æвзæрста дзыхъ æмæ къуыпп! Немыцы ракетæ арвмæ фæтахт. 
Ныррухс кодта æдзæм быдыртæ. «Федтой мæ, æвæццæгæн!» — 
бæхы тынгдæр базмæлын кодта. Уæрдон дзыхъытыл, цавæрдæр 
къуыппытыл сцагъта. Телы тыхтæттæй дыууæ зæхмæ ахауд. Фед- 
та сæ, фæлæ уæдмæ минæйы нæмыджы дзæхст æддæдæр фæцыд. 
Стæй та дыккаг. «Телты тыххæй рацыдтæн. Куыд сæ ныууа- 
213 

дзон?» — разылдта бæх. Систа телтæ æмæ сыл сбадт. Кæр- 
дæгæфсæст хайуанæи уæрдон. скъæфын цы хъуыд æхсæвы са- 
тæджы. Немыцы минæхсæны нæмгуытæй ма цалдæр йæ фæстæ 
фехæлд. 
«Ой, ма-ма!» Данелы хъустыл ауад сабийы лæмæгъ хъæлæс. 
Бæхы сабырдæр ауагъта. Æрыхъуыста лæмбынæг. Хæрис къу- 
дзиты бынæй цыд хъæрзын, кæуын. Сайд бирæтыл æрцыд уыцы 
æрхъулайы. Шпион-диверсант æрæмбæхсдзæн. Цæф салдатау 
хъæрздзæн. Æххуысмæ сиддзæн. Бацу йæм тæригъæдгæнгæ, фех- 
хуыс ын кæнынмæ. Æмæ къæппæджы бахаудтæ. Рагæпп дæм код- 
той дыууæйæ — æртæйæ. Акодтой дæ æвзагæн. «Бирæгътæй куы 
тæрсай, уæд хъæдмæ ма цу». Фæурæдта бæх: «Хъайтар (афтæ 
схуыдта Данел йæ бæхы), ма фезмæл. Ам, уый чи у, фенæм æй»* 
Хъæрзын кæцæй хъуыст, уырдæм хæстæгдæр бацыд. 
— Чи дæ, кæцы дæ? — бадзырдта хъæрзæгмæ. 
Æмæ та хъæрзын райхъуыст, сывæллоны мæллæг куыд. Адæй- 
маг дурæй конд нæу.. Тæрсгæ дæр куыд нæ фæкодтаид Данел. 
Фарсæй-фæрстæм цалдæр сылгоймаджы марды. Чи æнæ къух, чи 
æнæ къах — афтæмæй сыл ам баталынг сæ бон. 
Бонæй хиды цур немыц хæдтæхджытæй кæй æхстой, уыдонæй 
ма удæгасæй — цæфтæй чи баззад, уыдои фæйиæрдæм фæлыгъ- 
дысты. Мæнæ дзы цалдæрæй ардæм сæфтыдысты, фæлæ сыл ам 
сæ бон аскъуыд. Гыццыл чызг куыдта сæ цуры. 
Ныссæххæт кодта Данелы зæрдæ: «Ай, абон йæ цонг кæмæн 
æрзæбул, уыцы чызг куы у!» Систа йæ йæ къухты, чызджы 
æрдæглыг цоиг æрзæбул... Данелæн йæ зæрдыл æрбалæууыд йæ 
кæстæр хо Зинæ. «Куыд æй ныууадзои! Ацы хабар Зинæйыл куы 
•æрцыдаид, уæд та? » Фæлæ цæф цонг. Хъыгдарыиы хосæй æддæмæ 
иицуал æххуыс уыд чызгæн. Слæууын кодта Даиел чызджы йæ 
къæхтыл. Систа хæрынкъа йæ дзыппæй. Ныххæцыд цæф цонгыл, 
ныхъхъæддых кодта йæхи æмæ алыг кодта, цонг ма цы дзидзаты 
тагыл хæцыд, уый. Арф ныуулæфыд Данел æмæ дзы райхъуыст 
топдзæф лæджы ныууынæргъынау хъæрзт. Фæлæ ахæм цъысымы 
кæуын æмæ бирæ дзергъогæнæн нæ уыд. Чызг иал æмбæрста рис. 
Цымæ йын фенцон. Фæрогдæр йæ цонг... 
Систа чызджы Данел уæрдонмæ йæ хъæбысы æмæ араст. Æхсæв 
йæ б.артæ иста. Адард сты немыцаг лæгмартæй. Сывæллон афынæй 
Данелы хъæбысы. Хидæй æрбаирвæзтысты нæхионтырдæм. 
Сæрдыгон æхсæв цыбыр у. Арвы къултыл фæбæрæг боиыцъæх. 
Йæ тæнтæй сулæфыд æфсæст нард хайуан. Йе ’гъдты æхсæн хиды 
фынчытæ урс дардтой. Сабырдæр ауагъта бæхы. Цыма рынчын 
214 

сывæллоны дохтыртæм ласта, афтæ йæм фæкаст. Ныгуылæны- 
рдыгæй та райхъуыст уæззау æмыр гуыв-гуыв. Хъустæ сыл хорз 
сахуыр сты. Хæдтæхджыты-иу Данел сæ хъæрæй базыдта. Куыд 
хæстæгдæр кодтой, афтæ тынгдæр нæрыд уæлдæф. Бозийы рохæй 
æркъуырдта Данел хайуаны. Бæх йæхи аппæрста, Данел уæрдо- 
ны гуыффæйæ фæцæйхауд æд сывæллон. Чызг фынæй уыд, фæлæ 
йæ цæф цонг цæуылдæр андзæвыд æмæ ахæм цъæхахстæй нык- 
куыдта, Данелæй хæдтæхджытæ дæр айрох сты сывæллоны 
тæригъæдæй. Хæрис бæлæсты бынмæ сарæзта бæхы. Сывæллон 
хæдтæхджыты гуыр-гуырмæ ноджы тынгдæр ныцъцъæхахст код- 
та. 
Хæдтæхджытæй арв нæ зынд. Сæ нæрынæй уæлдæф змæлыд. 
Данел уæрдонæй æргæпп кодта сывæллонимæ акъопмæ. Кæсы 
арвмæ... Дæлæ сæ фæдыл дыккаг къорд. Сывæллон уыдæттæн цы 
зыдта. Цалфæнды уæнт... Куыдта, фæлæ йæм æххормагæй кæуы- 
ны хъару дæр нал уыд. Дыууæ хæдтæхæджы фæхицæн сты сæ 
къордæй. Рауагътой сæхи. Данел бæлæсты бын кæй æрæмбæхст, 
уый федтой. Немыц уæд иунæг адæймагыл дæр цуан кодтой. Хъал, 
сæрыстыр уыдысты. Æхситтæй зарыдысты. Былты фæндыртæй 
цæгъдгæ цыдысты машинæты. Цин кодтой сæ уæлахизыл, Уæ- 
рæсейæ ист горæттæ æмæ быдыртыл. 
Данел кæм æрæмбæхст, уыцы бæлæсты къохыл расхуыстой 
цалдæр бомбæйы. Уый фæстæ та пулеметы хæлгæ нæмгуытæй 
ныккалдтой. Лтахтысты дыууæ хæдтæхæджы, фæлæ дард нæ. Сырх 
Æфсадæй ма знон чи раирвæзт Осколы донæй ардæм, уыдон ног 
хæцæн бынæттæ æрфидар кæныныл архайдтой. Æмæ цæмæй уый 
сæ къухы ма бафтыдаид, ууыл сæ быцъынæг тыдтой немыц. Уымæн 
хостой быдыртæ бомбæтæй. 
Атахтысты хæдтæхджытæ. Данел акъоппæй скаст æмæ... Бæх 
æрфæлдæхт ифтыгъдæй. Бомбæйы схъистæ йæ скарстой. Уæрдо- 
ны иу цалх базгъæлæнтæ æмæ гуыффæ иуырдæм æрхауд. Ницу- 
ал! Нæдæр бæх, нæдæр кабель! Лæппу гыццыл чызджы йæ хъæбысы 
акодта, кæд ма йæ дохтыртæм фæхæццæ кæнид. 
Хорз уавæры не ’рбаййæфта Данел хæстонты. Штаб сын-цы 
цатыры уыд, уымæй фæд дæр нал аззад. Писыримæ йæ бомбæтæ 
фæхастой. Цалдæр комаидиры иумæ лæууыдысты къордæй, сæ 
къухы картæмæ амыдтой. Æфсæддон хайæ ма цы баззад, уыдои 
иоджыдæр фæстæрдæм акæнын фæнд арæзтой. 
Данел сыи тагъд-тагъд радзырдта хабæрттæ. Командиртæй иу 
фæдзурын кодта шофырмæ æмæ Данел чызджы аласта уæзласæн 
машинæйы шофыры фарсмæ бадгæйæ санитарон хайадмæ. 
215 

•Скуыдтой сылгоймаг дохтыртæ цæф сывæллоны фенгæйæ. 
Æнæвдæлон уыдысты. Æмбырд кодтой сæ медицинон бынтæ 
æрхъулайæ эвакуацимæ. Иу ацæргæ сылгоймаг дохтыр æмæ æры- 
гон чызг февнæлдтой сывæллоны цонг бæттынмæ. Уый нал 
куымдта Данелæй. Йæхи йыл баныхæста. Куыдта, фæлæ йæ Да- 
нел сабыртæ кодта: 
— Ды хорз чызг дæ! Ма тæрс... Мамæмæ цæуæм. Æмæ мын дæ 
ном дæр куы нæ загътай... — дохтыртæм та амонгæ акодта, æххор- 
маг ын у, зæгъгæ, исты комдзаг куы скодтаид, уый йæ фæндыд. 
Стæй та чызгмæ разылд æмæ йæ афарста: — Дæ ном куыд хуый- 
ны? 
Сывæллон лæмæгь хъæлæсæй сдзырдта: 
— Ленкæ... 
Хистæр дохтыр ын фынæйы хосæй укол скодта. Сывæллон 
уайтагъд афынæй. Айстой йæ дохтыртæ. Уым ахæм цæфтæ чы- 
сыл нæ уыд. Сæ хъæрзын æмæ хъæрæй лæгмæ ницы хъуыст. 
Зæххыл хуыссыдысты. Чи æлгъыста, чи кæмæдæр сидт, кæмæн 
йæ сæрызонд фæдзæгъæл. Иу та дзы кæл-кæлæй худт. Кæдæмдæр 
дардмæ дзæгъæлгаст кодта. Стæй та-иу ныхъхъæр ласта: 
«Уæлдæф!» — йæ дыууæ цонджы дæр æрдæгыл хауд. Бинтæй 
баст, тугæй — сырх. Зæххы гыццыл зиллакк цæф æрдæгмард 
хæстонтæй афтæ зынд, цыма цавæрдæр егъау машинæйы 
хъæлæсæй карст æрдæглыгтæй æркалдысты. Æрхъулайæ сын ра- 
’ласын фæзын. Гыццыл хæдтæхæг «У-2» цы фæрæзта, уый ласта 
медикаменттæ фæсфронтмæ, фæлæ стæм хатт хæццæ кодта бы- 
натмæ — æрæппæрстой-иу æй немыц. 
3. 
Данел шофыримæ фæстæмæ раздæхт санитарон хайæ, уаргæ 
нал кодта. Хур бæрзонд суад. Афтæ тынг æртавта, уымæл зæххы 
тæфæй афтæ æнуд, зынулæфæн уыд машинæйы кабинæйы, æмæ 
Данелы хид рустыл æрлæсæн. Æфцæгготы æгънæджытæ суагъта, 
æмæ буарыл хилджытæ базмæлыдысты. Дуст та сыл ауадзын 
хъуыд, фæлæ уыдонмæ кæй æвдæлд. Машинæйы цæлхытæ сау- 
мæр цъыф фæндагыл цъыгъгъуытт кодтой. Мотор фæздæгкалгæ 
къуыр-къуыр æмæ къæрццытæ кæнгæ тыхцыд кодта чысыл 
схæрдгæнæны дæр. Цалдæр къуырийы уарын нæ банцад. Иунæг 
машинæ ма уыд æфсæддонтæм æмæ шофыр тагъд кодта фæстæмæ. 
Командир ын бафæдзæхста тагъд æрыздæхын. 
— Уром! — Данел фæхæцыд шофыры цонгыл.— Уæлдæф! 
216 

Хурмæ цæхæртæ калдтой мæлæтхæссæг знаджы уæзласæн 
хæдтæхджытæ. Цалынмæ шофыр хъуыдытæ кодта, уæдмæ 
хæдтæхджытæ фæкъордтæ сты быдырты сæрмæ. Байдыдтой не 
’фсæддон хæйттыл бомбæтæ рæдауæй калын. Æхстой сæ мах зе- 
ниткæтæ дæр. Дыууæ-æртæ хæдтæхæджы фæздæг скалд. 
Хæдтæхджытæй бомбæтæ кæмæ нал уыд, уыдон-иу ныллæг 
рауагътой сæхи зæххы уæлцъар дасæгау æхситгæнгæ. Пулеметты 
хæлгæ нæмгуыты рæнхъ зæхмæ судзгæ куыд тахт, уый хорз зынд 
Данелмæ: æдзух дæр-иу уæлгоммæ хуыссыд ахæм рæстæг. Сы- 
хырнайæ дон куы кæла, уый калд кодтой нæмгуытæ. Нал дзы уыд 
фронт бæрæг. Хæцæнгарз стæм сси. Фæци æрхъулайы æфсæддон 
хæйтты тых. Кæмæн цы йæ сæр ахста аирвæзынæн, уый кодта. 
Данелы шофыр-æмбалæн ницуал бæрæг сси. Машинæ цалдæр 
дихæй кæрдæджыты хæлиуæй лæууыд. Йæ фæздæг калд. Тæвдæй 
нæ бамбæрста Данел йæ цæфтæ. Хæдтæхджытæ куы атахтысты, 
уæлдæф йæ нæрынæй куы банцад, уæд Данел бамбæрста: фæцæф 
йæ рахиз уæраджы бынмæ, зæнджы хъæбæр рагъ уæлæнгай айс- 
та бомбæйы схъис. Галиу къахы батинкæйы уæлфад лыг. Туг дзы 
хъардта. Зæнджы рагъ ницы ахæм тынг хъыгдардта цæуынæн, 
фæлæ къахы уæлфад дзабыр скæнын нал уагъта. 
Йæ къæхты цæфтæ баста Данел хуылыдз зæххыл бадгæйæ. 
Майы мæйæ августы кæронмæ Харьковæй Ростовы ’хсæн хæмпæл 
быдырты бастдзинады телтæ райтындз-стух фæкодта. Ныр æрбадт 
æнæ ницæмæй. Нал дæр тел, нал дæр бæх, нал машинæ. Уæдæ 
батальоны штаб дæр нал... Цу ныр, Данел, кæдæм дæ фæнды, 
уырдæм. Нæ... Кæдæм дæ фæнды, уырдæм нæ. Ныр де знæгты 
къухты дæ. Уыдоны куыд фæнда æмæ кæдæм зæгъой, уырдæм у 
дæ фæндаг! Тыгъд быдыры кæдæм цæуа. Нæ картæ, нæ фæндага- 
монæг уыд æнæзонгæ быдырты. Фондз салдатимæ баиу Данел. 
Сфæнд кодтой, цыфæнды уа, уæддæр æрхъулайы хаххæй аирвæ- 
зын хъæуы. Ростовырдæм сарæзтой сæхи. Бон сæ-иу æрбаййæф- 
той немыц. Данелитæ-иу бамбæхстысты. Æхсæвы-иу хæмпæлты 
æмæ æрхыты фазыл быргæйæ немыцы фæсте фæуагътой. Фæлæ 
та-иу боны аззадысты сæ фæстæ. Афтæ иу-æртæ хатты. Фæстагмæ 
Ростовырдыгæй здæхтысты фæстæмæ æрхъулайы сырх- 
æфсæддонтæ: «Уым немыц æрæхгæдтой ацæуæнтæ!» — нæй 
донæй ахизæн. Данелы галиу къахыл дзабыр скæнæн нал уыд. 
Хæцъилбæстытæ та бирæ фаг нæ кодтой цæуынмæ. Уымæлæй-иу 
къахы бæстытæ дзæккорау ныууæззау сты. Цæгат Донецкмæ 
хæстæг Данелитæ æргом бахаудтой немыцаг танкæты ахæсты. 
Лæнкауы уарыны доиæй хæрд æлыг къуырф. Ууылты танкæ не 
217 

’рбатулдзæн. Æмæ уым бамбæхстысты. Данелиты фæстæ ма 
æмбæхсынмæ æрбацæйзгьордта иу хæстон. Танкæтæй йæ æрбах- 
стой ставднæмыгджын пулеметæй. Йæ фæсонтыл цалдæр нæмы- 
джы сæмбæлд, æмæ риуыгуыдыр, сывæллоны хъазæн цъыфæй 
тъупгæнаджы бын куыд фегом вæййы, цалдæр раны афтæ 
фегæмттæ. Бинтытæй ма риу æрбатыхта, фæлæ... Æрфæлдæхт. 
Фæци. 
Данелитæн суанг талынгтæм дзыхъæй æддæмæ ракæсæн иал 
уыд. Йæ фазыл рабырыд Данел уыцы мард^ хæстонмæ. Чысыл 
белæй йыл æрхы къуырфы æлыг æркалдта. Йæ сыджыты хайыл 
æй сæмбæлын кодта. Бон æрбарухс. Сырд æмæ цуаноны фæндтæ 
иу нæ вæййынц. Стæй сæ фæндтæ æмхуызон æххæст не ’рцæ- 
уынц. Данелиты фæнд ацы бон сæххæст: æрталынгмæ аирвæзтыс- 
ты. Абырыдысты та сæ фазыл хæмпæлты. Фæсте та аззадысты 
немыц. Бон цъæхтæ кодта. Степановкæ хъæуы æдде сæм быдырæй 
разынд даргъ ныллæг бæстыхай. Кæрдæгджын цъæх быдырты 
æхсæн чъырæйцагъд къул дардмæ урс дардта. «Хъомты фермæ 
уыдзæн уый,— загъта Данел йе ’мбæлттæн.— Уым бахæринагæй 
.истæуыл кæд сæмбæликкам!» 
Куыд хæстæгдæр цыдысты уыцы бæстыхаймæ, афтæ улæфæнтæ 
тынгдæр æхгæдта æмбыды смаг. Цæй смаг у, уый нæма федтой, 
фæлæ йæ цызонын хъуыд: адæймаджы марды смаг æмбыд дзи- 
дзайы смаг кæны, сулæфæн нал вæййы. 
Афтæ рауад æцæгдæр. Хъæуы цæрджытæ, иннæ хъæутæй 
лигъдæттæ, фистæг æмæ уæрдонджынтæ, æфсæддонтæ уый размæ 
бон æвæццæгæн, уарынæй сæхи фермæмæ байстой. Æндæр сын 
дцæуæн дæр никæдæмуал уыд. Ростовмæ чи схæццæ лигъдæттæй, 
уыдон дæр фæстæмæ ныгуылæнырдæм здæхтысты: æрхъулайы 
цæг æхгæд æрцыд. 
Саукрест базырджынтæ фермæйы алыварс уыйбæрц дзыллæ- 
ты куы федтой, уæд сыл нал бацауæрстой бомбæтæ æмæ нæм- 
гуытæй. Адæмæй, фосæй кæй æййæфтой знаджы нæмгуытæ, уыдон 
ам дæрæнæй лæууыдысты, цагъды кодтой. Данелы зæрдыл 
æрлæууыд Секъайы радзырды сывæллæтты банайгонды бынат 
«Мепискъало». 
Фæлæ ам æвирхъаудæр хабæрттæ федта Данел. Удæгас ма дзы 
чи уыдис, уыдонæй чи йæ тъæнгтыл йæ æрмттæй мидæмæ хæцыд, 
хъæр кодта кæмæдæр. Кæмæн йæ агъд ахауд, кæмæн йæ зонд 
фæцыд. 
Уый колхозы хуыты фермæ уыд. Ныххæлиу сты хуытæ дæр. 
Стырдæр хуытæ мæрдтæм дæндагæй бавнæлдтой. Данелы 
218 

æмбæлттæй иумæ уыд дæсæхстон топп «СВТ» æмæ сыл æй аскъ- 
æрдта, хуытæ лидзæг фесты. Фæлæ сæ дарддæр чи хъахъæдтаид? 
Кæй æвдæлд уыдонмæ, кæй бон сын цы уыдис? Адæймаг йæ уд 
йæ къухты куы хæсса, уæд ма йæ искæй мæт ис? 
Хъæугæрон гыццыл дон, йæ сæрты фæйнæгæй къаххидыл ба- 
хызтысты Данелы æмбæлттæ. Кæрдæджы, дæлгоммæ хуыссыд сыр- 
хæфсæддон. Йæ сæрыл æндон така. Лæппутæй йæм иу æркаст 
æмæ тæригъæдгæнæгау сдзырдта: «Амæн дæр йæ хъысмæт ардæм 
нысангонд уыд». Данел æм æргуыбыр: кæд ма æгас у. Салдат 
базмæлыд. Разылд уæлгоммæ. Фестад: 
— Чи стут? Кæм стæм? — ракæс-бакæс кæны фæйнæрдæм. 
Топпы гæрз уæхскыл дзæбæхдæр æркодта. 
Данел æм æдзынæг æркаст: 
— Цæмæн хуыссыс ам? 
— Нæ зонын,— аджих. Стæй радзырдта, знон фермæйы цурæй 
куыд раирвæзт хæдтæхджыты бынæй. Ам ма хидыл æрбахызт 
’æмæ фæлладæй æрхауд. Уæдæй уæдмæ фæфынæй кодта фæлмаст, 
æххормаг салдат. Уый уыдис Чайка Валери. Уыдонæн дæр се 
’фсæддон хай æрхъулайы ныххæлиу. Фашистты танкæтæ сæ ссыр- 
дтой, цъæл сæ кодтой. Валери хæстонтыл йæ цæстытæ ахаста. 
Дзуапп агуырдта йæ фарстæн: «Цы кæнæм? Кæцырдæм цæугæ 
нын у? » 
— Цы кæнæм, нæ зонын,— загъта Данел. Дзуапп ын чи рад- 
тид, ахæмыл нæма амбæлдысты. 
Уыцы ныхæстæ куыд кодтой, афтæ фæцыд автоматы къæр- 
къæр. Данелы æмбæлттæй дыууæйæ æрфæлдæхтысты. Бафыстой 
сæ дунейы хæс Степановкæйы хъæугæрон. Ноджыдæр та автома- 
ты къуыр-къуыр. Данелитæ æрæмбæхстысты бал бæлæсты бын. 
Степановкæйы хъæуы цæрæг нал уыд. Фæлыгъдысты фæйнæрдæм. 
Кæртытæ æмæ цæхæрадæттæ æдзæрæг, гомдуарæй дзынæзтой. 
Цавæрдæр æнæзонгæ æвзаг, æнæмæт кæл-кæл... 
— Кæсут-ма уæртæ! Уыдон румынаг æфсæдтæ сты! — ацамыд- 
та Чайка иу хæдзары кæртмæ. 
Данел фыццаг хатт федта уыцы бон румынаг æмæ немыцаг 
æфсæддонты. Фыццаг хатт федта, знаджы салдæттæ хæдзæртты 
куыд зылдысты, куыд хастой æддæмæ алыхуызон дзуамæттæ. 
Дыууæ румынаджы рахызтысты хæдзарæй кæртмæ, сылгой- 
маджы уæлæдарæстæ сæ къухы. Иу дзы иннæмæ æвдыста къаба. 
.Йæ разыл æй барæгау æруагъта. Бынмæ йæм æркаст. Стæй йæ 
атыхта. Ноджы ма йæм цыдæртæ... Дыккаг румынаг дæр 
æркæстытæ кодта йæ къухты хæдзарæй цы дзаумæттæ рахаста, 
220 

уыдонмæ. Сæвæрдтой сæ сæ хызынты. Данелиты дæр уыдон 
æхстой, фæлæ сæ фæуагътой. Сæйрагдæр сын хæдзæртты аджи- 
гул кæнын уыд. Раздæр чи асгара уаты къуымты, дзæбæхдæр ис- 
тытæ дзы кæй фæуа, уый уыдис сæ зонды оккупанттæн. 
Чайка йæ уæхскæй æриста топп. Хъавыдис румынæгты бах- 
сын, фæлæ йæм гилдзытæ нæ разынд. Ныххæцыд топпы хæтæлыл. 
Фехста йæ æмæ йæ тъæпп доны фæцыд. 
Уæдмæ хъæуы уынгты румынæгтæ æрцæйкодтой советон уацай- 
рæгты æлгъитгæ. Румынаг æфсæддонтæ цыдысты къордгæйттæй 
уынгты, кæртыты æмæ хæдзæртты зылдысты. Кæйдæриддæр 
нæлгоймагæй ардтой, зæрæдтæ æмæ сывæллæттæй фæстæмæ, сæ 
разæй сæ кодтой стыр фæндагмæ. 
— Фæндагæй иуварс чидæриддæр иу санчъех дæр акæна, уый 
æхст æрцæудзæн! Фæсте чи баззайа, уый дæр. Æрмæст размæ 
цæут! — фехъусын кодта уырыссагау тæлмацы лæг уацайрæгты 
къордæн. 
«Цæй домбай дæ, адæймаг, æмæ цæй æдых дæ! Домбай вæййыс 
дæ уавæрты фæрцы. Дæ уавæртæ куы нæ амоной, дæ бартæй куы 
фæцух уай, уæд та базары æлхæд кусæрттаг — стурæй уæлдай 
дæ бон ницы у — уацайраг!» — ныхъхъуыста Данел йæхимæ. 
4. 
Миллеровы горæтæн йæ иуфæрсты уæрæх æрх ахаста. Æрхы 
астæуты цыд, горæты æхсæнтæ чи ласта, ахæм чысыл дон. Немы- 
цаг оккупанттæ сындз телæй быдыр æрæхгæдтой егъау уæтæрау, 
цыма йæм дунейы фысвос баскъæринаг уыдысты. Уацайраг адæм 
дæр фысвосæй хуыздæр уавæры нæ уыдысты. Гом арвы бын 
уарынмæ кæрæдзийыл ныкъкъох сты. Уырдыг лæуу, æрбадынæн 
бынат нæй. Уæтæр! Гом арвы бын фысты уæтæр! Æндæр æй цæ- 
уыл абарстæуа. Уацайрæгтæ æддæмæ дæр уым цыдысты — сæ 
лæууæн, сæ мидбынаты. Уарын-иу банцад. Сæрдыгон хур-иу 
æрцауындзæг сæ сæрмæ. Уæлдæф сыгъд. Уацайрæгты къæхты бын 
уазæгдоны тæф скодта. Йæ цъыф-иу хурмæ ахус. Æмбойны-иу 
къуыдыргæлм фестад лагеры фæз. 
Фæтæгенласæн æфсæйнаг цыппар боцкъайы лагеры бæстас- 
тæу дуртыл фыцæн æгтæн рæнхъ æвæрд. Донæй седзаг. Фæйнæ 
къæртайы сæмæнæу конд. Сæ быны догътæй амæст фæскъауæй 
судзгæ арт. Йæ сау пиллон фæздæг улæфæнтæ æхгæдта. Боц- 
къаты дæттæ ахæм æртытæй бон изæрмæ дæр нæ рафыхтаиккой. 
Дон-иу бахъарм æрмæст. Фæлæ сихор хæрын афон æрцыдис, уæд 
221 

цæттæ лæуу, кæннод дæ уыцы цыминагæй нæ фæуыдзæн. 
Цыппар боцкъайы фæйнæфæрсты адæм æстгæйттæй рæнхъытæй 
цыдысты. Хæринагдæттæг къоппайæ сисдзæн хъæрмуст дон. 
Мæнæуы гагатæ дзы куы фæуа, уæд уый дæ амонд. Бадар къоп- 
памæ исты. Катилоктæ ма стæмтæм уыд. Данел-иу йæ пилоткæ 
бадардта. Уым ын-иу æркодтой къоппайæ хъæрмхуыпп. Цæугæ- 
цæуын ын йæ дон ацъир. Мæнæуы гагатæ дæ армы æркæн. Иугай 
сæ æууил. Æртæх кæнæ-иу гага дæр зæхмæ æруагътай, уæд хæри- 
наггæнджыты цур пъæлицæйæгтæ лæууыдысты лæдзджытимæ. 
Уыдонæй хи хъахъхъæнын хъуыд. Ахæм лæдзæгæй иу цæф 
æгъгъæд уыд мæллæг адæймаджы цард аскъуынынæн. Данелмæ 
пилоткæ дæр нал уыд. Чидæр æй амбæхста. Хæдоны раззаг 
’фæдджи-иу бадардта. Дон цалынмæ нæ ахъара — нæ фæтæдза, 
уæдмæ йæ ануаз. 
Лæдзæджы тъæиг фæцыдис кæйдæр фæсонтыл. Данел уыцы 
цæфтæ хъусыныл афтæ сахуыр, æмæ-иу æй æнæ фенгæйæ дæр 
базыдта, мæллæг лæджы æви хæрзхуыздæр лæджы фæсонтыл 
æруад лæдзæг. Мæллæг фæсонтыл æруад лæдзæг ацы хатт. 
Мæллæг фæсонтыл лæдзæджы цæф куыддæр тутт-афтид хъæр 
кæны. 
— Æруидз сæ! — цæфы фæстæ райхъуыст пъæлицæйаджы 
хъæр. 
Нал сæ æруыгъта: дæлгоммæ хуысгæ баззад цъыфы. Фындзы- 
хуынчъытæй туг тагъд. Данел æмæ Чайка Валерий йæ йæ 
къабæзтæй систой. Слæууыд ма, фæлæ æрхы был æрбадт. Уæл- 
гоммæ ауагъта йæхи. Чидæр ныхъхъæр кодта: 
— Ахæссут æй! 
Мард адæймаг ма дзы куы стæф кæна зæгъгæ, уымæй тар- 
стысты лагеры адæм. Низ фæзынынæй дæр тæссаг уыд. Тыхст 
рынчынты, уæззау цæфты удæгасæй ластой быруйы чъылдыммæ. 
Æстгæйттæй боцкъаты цурты куыд цыдысты, афтæ сын сæ 
дзулы хай дæр лæвæрдтой. Аст лæгæй кæройнаг иста дзул. Уый 
тыххæй-иу зонгæ лæппутæ фæкъорд сты æхсæз-авдæй. Æстæмы 
та-иу семæ æнæзонгæйы фæкодтой. Дзул-иу куы райстой, уæд 
.æнæзонгæйы ассон. Къордæй-иу ыл фемварс сты: «Мах дæу нæ 
зонæм. Айс дæхи!» Йæ дзулы хай ын-иу къордæй байстой. Афтæ 
уырыссæгтæ кодтой. Уыдон уыдысты фылдæр. Уыдон у&дысты 
Миллеровы кæрон лагеры пъæлицæйæгтæ, хæринаггæнджытæ, 
дуаргæстæ. 
Иу ахæм бон хæринаг исгæйæ уырыссæгтæ авдæй семæ фæкод- 
той æстæм лæгæн иу æрыгон мæллæг уацайраджы, æвæццæгæн, 
222 

азиаг адæмыхæттытæй. Нæ йын лæвæрдтой йæ дзулы хай. Уый 
дæр хæцыд, дзул кæмæ уыд, уый дысыл: 
— Æри мын мæ хай! — кæуæгау скодта. 
— Чи у ай та? Цы дæ хъæуы? — бауырдыг æм сты авдæй. 
Пъæлицæйаг дæр авд лæгыл баууæндыд. Лæппуйы ахæм уæз- 
зау цæфтæ фæкодта, цæф бæрзæйыл афтæ æвирхъау æруад æмæ 
æдзард мæллæг лæппуйæн уым йæ царды кæрон балхынцъ. • 
— Ахæссут æй! — райхъуыст та хъæр. 
Мард лæппуйæн быруйы цур бричкæйы гуыффæ цæттæ. 
Æнæхъæн дзул уыд аст сæдæ граммы. Фæйнæ сæдæ граммы хауд 
алы уацайрагмæ дæр суткæ. Авдæй бахордтой лæппуйы сæдæ грам- 
мы. Йæхи йын арвыстой йе ’цæджы бæстæм. 
Иу бон та ныхъхъæр кодтой лагеры: «Хæринаг исынмæ æрлæу- 
ут æстгæйттæй!» Катилок ма стæмтæм уыд. Уæртæ иу уацай- 
рагмæ зест тымбыл катилок. Тыхгæнæг къорд ын æй истой. Куы 
нæ уæгъд кодта катилок, уæд ын тыхгæнæг йæ ахсæн уæрагæй 
сцавта. Лæппу фæтымбыл. Катилок йæ къухтæй феуæгъд, йæхæдæг 
адаргъ зæххыл. Лæдзæгæн дам дыууæ кæроны ис. Дунейыл 
зæрдæджын адæмтæ фылдæр сты. Иу ныхъхъæр кодта: 
— Нæ хъысмæт иу у! Нæ мæлæты размæ ма кæрæдзи туг цæмæн 
нуазæм! Мæнæ ацы тыхгæнæгæн ахæм тæрхон! — йæ цырыхъы 
хъусы, куыд нæ зындаид — арф кард тъыст. Бацавта дзы катилок 
исæджы хуылф. Дзыллæтæ кæрæдзимæ фесты. Данел æмæ Чайка 
дæр карды хицауы фарс фесты. Хæринаггæнджыты къоппатæ 
байстой. Фыццаг цæфтæ дзы уыдоныл æруадысты. Хæринаджы 
боцкъатæ афæлдæхтысты. Акалд сæ дон. Мæнæуы гагатæ адæмы 
къæхты бын цъыфы... Лагер схъомпал. Пъæлицæйæгтæ автоматтæй 
арвмæ тæрсæн гæрæхтæ кодтой. Сæхæдæг дæр æдас нæ уыдысты, 
фæлæ уæддæр сæ хъæр цыд: 
— Ныххæлиу ут! Автомат уыл уадзын! 
Рæстдзинад æмæ сæрæнгуырдтæ кæддæриддæр адæмы æхсæн 
фылдæр вæййы. Пъæлицæйæгтæн сæхи дæр аууæрстой сæ быны. 
Чидæр дзы фæрæвдз. Автомат пъæлицæйагæй байста æмæ йын 
æй йæхиуыл банымадтой. 
Лагерь æрмæст пъæлицæйæгты бар нæ уыд. Зæхгæсы 
хъахъæнæн бынатау цыппæргай тарвазтыл бæрзонд æвæрд 
бынæттæй лагеры алывæрстæй немыц сæ пулеметтæ æрдардтой 
уацайрæгтæм. Раздæр худгæ кодтой. Æхсызгон сын уыд уацай- 
рæгты хыл. Уацайрæгтæ кæрæдзи куы надтаиккой. «Æргæвдгæ 
дæр акæнæнт кæрæдзи! Швайне райн (хуытæ)» — афтæ хуыдтой 
уацайрæгты. Пъæлицæйæгтæ фæбынæй сты, уый куы федтой немы- 
223 

цаг хъахъхъæнджытæ, уæд сæ пулеметты мæнгвæдæгтæ суагьтой 
хъæхъхъаг куыйтау. Хылы фæз мæрдтæй байдзаг. Æгæстæ 
фæйнæрдæм ауылæн кодтой. 
Аирвæзтысты Данел æмæ Валери дæр. Данелы цæф къахы 
бæттæнтæ ахаудтой. Цъыфæй сисынæн нал сбæззыдысты. Æнæуи 
дæр къахы цæф скæлм — йæ баст ын аивын хъуыд. Цæф йæхæдæг 
дæр цъыфæй нал зынд. Йæ сыгъдæгдæр хос — æрхы цъымара 
дон. Мидæггаг хæдоны иу дыс ратонын бахъуыд Данелы йæ цæф 
бабæттынæн. Чайка йын бацамыдта, цъымарайы донæй дам ын 
цæхджын хуыздæр у. Данел дæр къахы цæф йæхи цæхджын донæй 
суымæл кодта. Сдудыдта цæф, стæй баст æрцыд хæдоны дысæй. 
Синаг стæм уыд. Уымæлæй-иу алæбырд. Чайка йын ахæм хос 
скодта: йæ сæрдасæнæй кæй ныддаста, уымæн йæ уæхскдзæ- 
къулы ком алюмин телæй баст уыд. Чайка йын йæ телы æмбис 
ралыг кодта ныддасæггаг. Данелы къахы бæстытæ фæфидардæр 
сты. Бон... Къуыри... Мæй... Адæймаг уыйбæрц хъаруты хицау 
нæу, æмæ алы бон дæр æрмæст хъæрмуст дон, армы æрдæг мæнæуы 
гагатæ æмæ сæдæ граммы дзулæй цæра. Сæр зилын байдыдта. 
Æрбадынмæ хъавыс, уæд раздæр къуыдыр кæлмытæ дæ къахæй 
фæйнæрдæм асæрф. Сыстын-иу куы бахъуыд Данелы, уæд-иу 
раздæр йæ хурх хæрдмæ сивæзта, дзæвгар-иу арвмæ фæкаст, 
уæхсчытыл-иу хæрдмæ схæцыд, стæй хъавгæ схæц уæлæмæ дæхи- 
уыл. Афтæ нæ бакодтай, уæд сæр разылдаид,; цæстытæ атартæ 
уыдаиккой æмæ æрхаудтай. 
Цæф уацайрæгтæ уæлдай тæссагдæр уавæры уыдысты: хъыг- 
дарыны хос сæ хуыдтой. Уацайрæгтæй се ’нæниз — хъаруджыитæ 
хъуыдысты немыцы. Данел дæр къуылых цæуын нæ уæндыд. Лæвар 
бæх сохъырæй не сгарынц ,— зæгъы æмбисонд. Немыц та уацай- 
рæгты рагъæй æвзæрстой. Данел лагеры æнæнхъæлæджы фембæлд 
иу ирон бæрзонд лæгыл. Йæ мыггаг Чехойтæй. Цыдаид ыл 45 
азы. Дзуарыхъæуккаг... Фæсуард хур æрæндæвта. Къæхты бынæй 
цыд цъыф æмæ уазæгдоны смаг. Зæрдæ хæццæ кодта, сæр зыл- 
дис. Данелимæ ныхæстæ куыд кодта Чехойы-фырт, афтæ хъæрæй 
ныхъхъæрзыдта æмæ йæ цард аскъуыд цъыфы уæлæ. Йе фсымæр 
йæ ’фарсмæ куы уыдаид, уæддæр ын ницы йæ бон бауыдаид йæ 
бафснайынæн. Ахæм гæнæнтæ дзы нæ уыд. Бричкæ сындз телæй 
быруйы цур æнхъæлмæ каст мæрдтæм. Уым сæ уацайрæгтæн 
сæхицæн æвгæнын кодтой. Ластой сæ æрхмæ. Пъæлицæйæгтæ зыл- 
дысты уацайрæгты æхсæн. Рынчыиæй кæй уыдтой, зæрдæдарæн 
кæуыл нал уыдис, уыдоны æмбырд кодтой хицæн къуыммæ. Уым- 
иу бафыстой сæ уæлæуыл хæс рынчын уацайрæгтæ. Æмæ дæ кæд 
224 

нæ фæнды удæгасæй мæрдтæм бацæуын, уæд уырдыг лæуу, фæраз, 
хæц дæхиуыл, цалынмæ дæ сæрызондæй дæхи æмбарай, уæдмæ. 
Цæф дæ, рынчын дæ — фæраз, кæннод дæ фæндаг быруйы фæстæ 
иумæйаг даргъ ингæнмæ. 
Лагерьмæ æхцаджын лæгтæ дæр æрбахаудта. Æвæццæгæн бан- 
чыты, кассæты, кæнæ исты стыр кусæнуæтты æхцатæ рахастой 
æрхъулайы рæстæджы. Уыдон балымæн сты пъæлицæйæгтимæ. 
Пъæлицæйæгтæ сын хæринаг амал кодтой. Æхцатæ сæм уæх- 
счыдзæгтæ уыд. Æмбæхст сæ дардтой. Зæххыл сыл-иу сбадтыс- 
ты. Адæмæй цы бамбæхсæн ис?! Пъæлицæйæгтæ сын базыдтой се 
’хцатæ. Акодтой сæ. Нал æрбазындысты. Æхцаты хицæуттæн 
фæйнæ нæмыджы. Æхцатæ та — пъæлицæйæгтæн. 
Чайка Валеримæ уыд сæрдасæн. Лагеры адæмтæй искæй ныд- 
дастаид дзулы къæбæрыл. Уыцы къæбæр æнæ Данел нæ бахорд- 
таид — дыууæ дихы йæ акодтаид. «Кæд нын хъысмæт ингæнмæ 
тæрхон кæны, уæд иумæ»,— ахæм лæппу уыд Валери. 
Хъæлæкк, лагеры уацайрæгтæ иууылдæр ахæм зонд æмæ 
зæрдæджынтæ куы уыдаиккой! 
Гом арвы бын æхсæв уазал у. Уæлæдарæсæй ма хъæрмттæ 
стæмтыл баззад. Румынаг салдæттæ сын сæ фæистой. Уацайрæгтæй 
домбайдæртæ æхсæвы давтой лæмæгъ æмæ рынчынты уæлæдарæс. 
Давд æрцыд Данелы бæмбæджджын зæронд къурткæ дæр. 
Иу æхсæв Данел æмæ Чайкайы цур зæххыл хуыссыд æнæдаст 
къæсхуыр уацайраг, бæмбæг хъарм къурткæ йæ уæлæ нал... Чидæр 
æй бахъуыды кодта. Фæхурх æй кодтой йæ къурткæйы тыххæй. 
Æгас куы баззадаид, уæддæр нал ссардтаид йæ давджыты бы- 
дырты дзаг дзыллæты æхсæн. Куы сæ ссардтаид, уæддæр цы? 
Къорд адæймагæн цы йæ бон уыд? 
Уарыд. Августы фæстæ зынгæ фæуазал. Зоныс æй — нæ зо- 
ныс, фæнды йæ — нæ фæнды, æнгом балæуу искæмæ уарыны 
тæссæй. Афтæмæй кæрæдзийы буары хъармæй хъармдæр уыд. 
Фæлæ хæстæг кæмæ балæууыдаис, уый цавæр лæг разындзæн? 
Уæртæ та цалдæрæй иумæ сфæнд кодтой... Иу уацайраг цине- 
лы тыхтæй дзуццæджы æртымбыл. Къордæй йæ алыварс сæхи 
бадæг акодтой. Æнгом æй æрбалхъывтой. Ныннуд æй кодтой. 
Лæг сæ быны фæхуыдуг. Нал тæлфы. Къордæй иу ныхъхъæр кодта 
пъæлицæйагмæ: «Мæнæ!.. Ахæссут æй!» Йæ цинел ын феппæрс- 
той. Пъæлицæйаг сын æй сæхицæн ахæссын кодта мæрдтæласæн 
уæрдонмæ. Сæппæрстой йæ гуыффæмæ. 
Данелыл Миллеровы лагеры ахицæн мæй. Фæлæ уыцы мæй 
æнусæй цыбырдæр нæ уыд. Æххормагæй мæлын зындæр у 
15 Ладинæ 
225 

топдзæфæй мæлынæй. Иу уысм, æмæ ницуал бамбæрстай. Сыдæй 
мæлæг адæймаг та?.. Йæ хъару сæтты, сысы йæ туг. Уыны йæ 
•мæлæт. Данелæн йæ цæстытыл уад: æрфæлдæхдзæн цъыф зæххыл 
æмæ... «Сисдзысты мæ мæллæг уацайрæгтæ æнæбары. Сæппар- 
дзысты мæ мардласæн уæрдонмæ. Атулдзысты йæ дæлæ æрхы 
былмæ. Уым æй иуырдæм фæфæлдахдзысты, æмæ дæ мард 
дыдæгътæй ныттулдзæн иннæ мæрдтыл!» — зæрдæ æмæ зонд 
мынæггæнæн лæзæрæнтæ! 
Хæлафыл фæсте туджы фæдтæ куы фæзыной, уæд ныфс 
тагъддæр мæлы. «Æххормаг адæймаг тъæнгтæй туг цæуын куы 
байдайа, уæд йæ хабæрттæ хорз нал сты»,— раджы фехъуыста 
Данел. Ахæм уавæры ма уыдис 1921 азы æмæ 1933 æххормаг азты 
дæр. Ныр дæр æй йæ сæр баййæфта лагеры æцæгæлон адæмы 
къухты. Лагерæй-иу къорд адæймаджы алы бон дæр кæдæмдæр 
кусынмæ кодтой. Бахæринагæн-иу сæ къух цæуылдæрты фæхæст. 
Цыдæртæ куыстой. Немыц сын лæвæрдтой хæринаджы уæлдæйттæ. 
Амондджын адæймæгтæ сæ хуыдтой се ’мбæлттæ. 
Лагеры дуарæй æддæмæ кусынмæ раирвæзын стыр бæллиц уыд 
алы уацайрагæн дæр. Æз аирвæзонæй æддæмæ бырстой мингай 
адæймæгтæ. Æмæ-иу пъæлицæйаг раззæгтыл автомат ауагъта. 
Цæвæгæй кæрдæг ракæрдæгау-иу æркалдысты раззæгтæ. Иннæтæ- 
иу тæссæй фæстæмæ— кæртырдæм сæхи аппæрстой. 
— Кусынмæ рацæуын кæй фæнды, уый рацæуæд ардæм — ду- 
армæ! — ныхъхъæр кодта иу райсом пъæлицæйаг. 
Æрмæст стæмтæ ма йыл баууæндыдысты. Сæдæ адæймаджы 
’бæрц уæддæр рацыд дуармæ. Данел дæр уыдонимæ. Дзырдтой, 
уæртæ дам æхсынæны-зетигæнæн заводы кæрт афснайынмæ хъæуы 
кусджытæ. Цæй зетигæнæн! Агуыридургæнæн заводы балæууын 
кодтой Данелиты. Судзгæ гарнаты сæрмæ сараты цармæ сæ сбы- 
рын кодтой. Данел дзы дыууæ сахаты фæбадт. Хурын артмæ 
æмбæрзæн дурты тæвд æмæ гарнаты артæй улæфт нал уыд. Хидæй 
ныддонласт. Хъару бынтон асаст. Данел æмбæрзæн дурыл хæрдмæ 
схæцыд, кæд уæлдæф сулæфин, зæгъгæ. Фæлæ йæ ауыдта 
пъæлицæйаг. Фæивгъуыдта автоматы нæмыг. Данелы хæдфарсмæ 
атахт. Хидæй уымæл буарыл сырх рыг ныххæцыд æмæ уацайрæгтæ 
бынтон сæхи хуызæн нал уыдысты. Фæстæмæ сæ лагерьмæ сæппæй 
æртардтой. Гарнайы сырх рыг æрхастой сæ уæлæ. Данел ма йæ 
къæхтыл тыххæй лæууыд. 
Немыцæгтæ барæй тухæнæй мардтой уацайрæгты: сæ хъару 
асæтта æмæ лидзынмæ сæ хъус ма дарой. Уыцы тыхцæрдтыты чи 
аирвæзтаид, уый уыд æнæниз — немыцы дæр ахæмтæ хъуыд. 
226 

1942 аз, сентябры райдайæн. Æхсæвтæ фæуазал сты. Халасæй 
цъæх зайæгхал куыд æрлæмæгъ вæййы, куыд сбур вæййы æмæ 
æрфæлдæхы, лагеры уацайрæгтæ афтæ æрдыдæгътæ сты. Сæ 
сæртæ риутыл æрхаудтой. Сæ мæллæг уæнтæ хъилæй схъæл зын- 
дысты. Немыцаг хъахъæнджытæ бæрзондæй цыппæргай тарваз- 
тыл æвæрд кæраз-бынæттæй бынмæ былты фæндырæй цæгъдгæ 
зæрдæдзæбæхæн кастысты æнæбон уацайрæгты зын уавæрмæ. 
Уацайрæгты кæрæдзиуыл ардыдтой, худæгæй-иу бакъæцæл сты. 
Хъахъхъæнджытæй иу дзулы карст фехста лагеры астæумæ. 
Æххормаг адæм æм фæлæбурынмæ æрбакалдысты. Немыцаг 
хъахъхъæнæг сыл уырдæм пулемет аскъæрдта. Дзул кæй фæци, 
уый бæрæг дæр нал сси. Уый хыгъд дзы цагъдымæрдтæй аззадыс- 
ты дæсгай адæймæгтæ. 
Данел хæцыд йæхиуыл — йæ гуыбыныл. Нæ куымдта ахæм 
сайæнтæм. Бамбæрста хабар: немыц архайынц уацайрæгтæй 
лæмæгъты фесафыныл. Цæфтæ æмæ рынчынтæй фæцух уæвы- 
ныл. Лидзынхъом цæмæй мауал уой, уый сæ куыст скодтой. Иу 
бон немыцаг хъахъхъæнæг фехъусын кодта лагеры адæмæн 
тæлмацгæнæджы æххуысæй: «Мæнæ ацы куыдзы суадздзынæн. 
Чи йæ æрцахса æмæ йыл фæуæлахиз уа, уый ауадздзыстæм йæ 
хæдзæрмæ!» — куыдзы бæттæныл хæцыд. Куыдз йæ сæт калдта, 
лæбурдта уацайрæгтæм. Адæм ныссыпп сты. Йæ ныфс ничи хас- 
та. Уæд сыл куыдзы баскъæрдта немыцаг. Лæбурдта, рæдывта 
мæллæг адæмы. Афтæ йæ сахуыр кодтой æмæ адæймагæн лæбур- 
дта йæ тæнтæм — æххæлæггæгтæм. Цалдæры дзы абырста, бабын 
сæ кодта, сæ тъæнгтæ сын ракалдта. Фæцарæхст куыдзмæ иу 
уацайраг. Куыдзы гæрзын хъуырбосы йæ цонг фæцавта. Сыздых- 
та йæ æмæ куыдз фенуд, йæ хæр-хæр ссыд. Уацайраг карды 
зæрондæй сцавта куыдзы риу. Куыдз æрхауд, адаргъ. 
Немыцаг уый ауыдта, цы! Аскъæрдта пулемет адæмыл. Йæ 
куыдзы сæрмæ сæдæгай адæймæгтæй йæ маст систа. Уацайрæгты 
мæрдтæ та æрхыбыл дзыхъмæ калд æрцыдысты, мард куыдзы 
дæр сын сæ уæлæ ныппæрстой. 
— Иуырдæм дæр нал, Валери! Цалынмæ нæ истæй æфсон нæ 
амардтой, уæдмæ нæ бынат зонæм. Ма марын кæнæм нæхи! Кæдмæ 
фæразæм, уæдмæ фæраздзыстæм! — загъта Данел Валери- 
йæн. 
Русты стджытæ хъил-цыргь дардтой. Сæр зылд. Цæстытæ 
тартæ кодтой. Лагеры адæм зынгæ фæкъаддæр сты. Хъæртæ æмæ 
хылтæ нал кодтой. Уырдыг лæугæ дзы стæм уацайраджы фенæн 
уыд. Дыккаг мæй кæронмæ æрцыд. Æрсабыр лагерь. Раздæры 
227 

сæрæн лæппутæ — Сырх Æфсады сæрыстыр æфсæддонтæ — не- 
мыцы уацайрæгтæ æрæвæрдтой «сæ къамтæ». Цъыф зæххыл 
тъæпæн бадынц. Æххормагæй æртадысты. Тулдз бæласæн йæ 
уидæгтæ куы алыг кæнай, мæрæй сой куы нал иса, уæд хус кæны. 
Адæймаг дæр æндæр ницы у. Къуыри — дæс боны æнæ хойрагæй 
аззад, уæд уыгæрдæны карст кæрдæгау бахус вæййы. Æрмæст ма 
йæ цæстыты гагуытæ дзагъырæй рухс дуне фæуынынц. Æбæрæг 
ранмæ кæдæмдæр кæсынц. Уымæн æмæ йæ хъусты зæлланг ни- 
цæуыл хъуыды кæнын уадзы. Сæрымагъз дыз-дыз фæкæны. 
«Æвæццæгæн, мæнæн дæр мæ фæндаг уыцы даргъ къанау къахт 
ингæнмæ у!»— æндæр ницæмæуал æнхъæлмæ каст Данел. Мил- 
леровы лагерь адæймагæй æндæр адæймаг саразæн бынат уыдис, 
уый фæстæдæр бамбæрста Данел. Бон сæдæ граммы дзул æмæ 
хъарм дон дыууæ мæймæ кæй аирвæзын кодтой, уыдонæй-ма ла- 
геры æмбис баззад. 
Поезды паровозы уæззау уынæргъын, йæ тæфдзæуæнты сыф- 
сыф, цæлхыты къæрцц-къæрцц сæхимæ разылдтой уацайрæгты 
.мæллæг цæстыты. 
Лагеры фæрсты æфсæнвæндагыл æрлæууыд уæзласæн вагæт- 
ты рæгъ. Паровозы уæззау улæфтæй афтæ зынд, цыма уый дæр 
разы нæ уыд йæ куыстæй, тыхтард æй фæкодтой. Вагæттæ се 
’ддаг бакастæй — мæгуырхуыз. Сæ рудзгуытыл фæйнæджытæ 
хуыд. Сæ фæрстыл туджы фæдтæ. Æрхы былыл лагеры дуармæ 
æрлæууыдысты немыцаг дыууæ афицеры: тыппыр ставд афицер 
иннæмæн цыдæр адзырдта, йæ иу къухæй вагæттæм ацамыдта. 
Йæ ныхæстæ йын уырыссагау хъæрæй алæвæрдта радиойы реп- 
родукторæй дзурæгау тæлмацы лæг: 
— Уырыссаг, украинаг, белорусаг чи у, уыдон æддæмæ цæуæнт, 
вагæтты бадынмæ! Æндæрырдæм чи сфæнд кæна, уымæн йæ 
мæлæт! 
Сындз телтæй конд дуар байгом. Уацайрæгтæ иххост мæллæг 
фыстау уæззау æнкъуысгæ кæрæдзи фæдыл атъанг сты. Йе ’мба- 
лимæ сбадыны тыххæй æндæр вагонмæ чи тырныдта, ууыл-иу 
уæззау лæдзæджы тъæнг фæцыд. Данел касти мидбыруйæ. Цæф 
кæуыл æруадис, иу ахæм уацайрагмæ ма тых разынд. Аивæй дур 
систа. Æмæ пъæлицæйаджы бæрзæйæн — дзæхст. Йæхæдæг ва- 
гоны фæмидæг. Æмхуызон хъуынджын, мæллæг адæмы æхсæн 
æй ацу æмæ ссар. Вагоны сæдæ адæймаджы бæрц æнгом лæууы- 
228 

дысты. Пъæлицæйаг нал сыстад. Вагæтты дуæрттæ æхгæд æрцы- 
дысты. 
Паровоз ныууасыд. Цæлхытæ базмæлыдысты, фæлæ лагеры 
хицау немыцаг афицер дамбацайæ цалдæр гæрахы фæкодта 
уæлдæфмæ. Баурæдта поезд. Пъæлицæйаджы ныццæвæг уацай- 
раг цы вагонмæ бахызт, уый бафиппайдтой иннæ хъахъæнджытæ. 
Вагоны дуар байгом. Немыцæгтæ сæ автоматтæ сарæзтой вагоны 
хуылфмæ: 
— Чи ныццавта пъæлицæйаджы, уый рахизæд, кæннод уе 
’ппæты дæр куыйты мард кæнæм! 
Вагон ныссыпп. Иу дæр нæ фезмæлыд. Æмæ рахизын кодтой 
се ’ппæты дæр. Лагерæй ракодтой æндæр къорд фæндзай уацай- 
раджы. Сæвæрдтой сæ уыцы афтид вагоны, æмæ поезд араст. 
Вагонæй фæстæмæ кæй рахизын кодтой, уыдоныл бацайдагъ 
хъизæмары фыддæр сахат. 
— Æрхуыссут зæххыл дæлгоммæ! Бырут уæ фазыл! Сыстут 
уырдыг! Сæпп! Сæпп! Рæвдз! 
Афтæ сæ сындз быдырты сæ фазыл ратæр-батæр фæкодтой. 
Цæй хъару ма сæм уыд згъорынмæ. Зæххыл хуысгæ-иу чи аззад, 
уымæн се стырдæр лæвар — иу нæмыг, æмæ-иу фæцис йæ хъизæ- 
мар. Цалдæрæй ма баззыдысты удæгасæй. Не схъæр кодтой ма- 
рæджы. Æмæ йæ бæлвырд ничи зыдта, нæ йæ федтой. 
Цалдæр боны фæстæ Данелы дæр уацайрæгтимæ ахæм вагоны 
аластой лагерæй. Кæдæм, ничи йæ зыдта. 
Поезд афтæ тагъд згъордта, æмæ вагæтты мидæг мæллæг адæм 
кæрæдзийыл рахау-бахау кодтой. Æнæзылд цæлхыты гуырт- 
гуырт, хъыррыст, вагæтты дзæгъдзæгъæй сæрымагъз рызт. Уæддæр 
уацайрæгтæм хуыздæр каст Миллеровы лагеры цъыфы уæлæ 
амæлынæй æндæр ранмæ искæдæм афтын. «Маргæ нæ куы кæник- 
кой, уæд ма нæ поезды кæдæм ласынц? Лагеры дæр зæхх фаг 
уыдис нæ мæрдтæн»,— хъуыды кодта Данел. Вагоны къуымтæй 
куы иуы ссæуы хъæрзын, куы иннæйы. Чи агуырдта дон, чи та йæ 
æнæбар уавæр базыдта æмæ æрсабыр. 
Товарласæн вагæттыл цы чысыл рудзынггæндтæ уыдис, уыдо- 
ныл фæйнæджытæ æнгом хуыд, цыма адæймаг зыхъырæй куы 
абыра, уымæй йын тарстысты. 
Цæлхыты хъæрæй фæбæрæг: поезды цыд фæсабыр. Æрлæу- 
уыд. Цавæр вагзал уыд, уый ничи дзырдта. Хъуыст æрмæст не- 
мыцæгты хъæр æмæ сæ куыйты рæйын. Поезд дзæвгар фæлæу- 
уыд. Вагоны дуары хъыррыст ссыд æмæ æмбисмæ байгом. 
Æрбайхъуыст пъæлицæйаджы ныхас: 
22? 

— Æрмæст уæ иу рахизæд æмæ кърантæй дон æрбахæссæд. 
Данел дон цæм æрбахастаид, ахæмæй йæм ницы уыд. Æххормаг 
ахсæны дон ницæмæн хъуыд. Сæ сой нæ ныссалд мыййаг. Фæхъæстæ 
сты донæй уæддæр. Фенцондæр сын, уæлдæф æрбакалд. 
Вагзалмæ хæстæг цæрæг адæм базыдтой, поезды уацайрæгты 
ласынц, уый æмæ згъордтой алырдыгæй. Сылгоймæгтæ, кæмæн 
цы амыдта йæ къух, уый скъæфта: дзулы карст, фæткъуы, æхсыр. 
Фæлæ сæ хæстæг нæ уагътой. Топпысыдзтæй сæ пъæлицæйæгтæ 
схуыстытæ кодтой. Сылгоймæгтæ уæддæр бырстой вагæттæм, 
кæмæ цы хæринаг уыд, уый уацайрæгтæм æппæрста. 
Иу æнхъæлцау сылгоймагæн йæ куатæйы фæткъуытæ, афтæмæй 
куы ’рбацæйцыд вагонмæ, уæд ыл немыцаг æддозæй схъæр код- 
та. Сылгоймаг уæддæр уæззау æрбацæйхызт рельсыты сæрты, 
раздарæны фæткъуытæ уацайрæгтæм æвдисгæ. Немыцаг та йыл 
схъæр кодта. Уæд пъæлицæйаг сылгоймаджы топпысыдзæй афтæ 
ныццавта, æмæ дыууæ рельсы æхсæн хуысгæ баззад. Вагæттæй 
.схор-хор кодтой адæм: 
— Фашист! 
— Гад! 
— Предатель! 
Уырыссагау сыгъдæг чи нæ дзырдта, иу ахæмы хъæр дæр 
райхъуыст кæцыдæр вагонæй: 
— Ешак! 
Данел сагъæсы аныгъуылд: «Диссагдæр ма цы ис амæй! Цалдæр 
къуырийы размæ уыдыстæм советон адæм — æфсымæртæ. Зна- 
джы къухы бахаудтам æмæ ныр кæрæдзийæн цытæ кæнæм, цытæ 
дзурæм?! Уый уымæн афтæ у, æмæ адæймагæн йæ удæй зынаргъдæр 
ницы у, уый йын паддзахадæй дæр зынаргъдæр у. Уæртæ рынчын 
сылгоймаджы афтæ тызмæг дзæхст чи ныккодта немыцаджы 
цæстмæ, уыцы пъæлицæйаг хæстмæ рацæуыны размæ кæд æппæтæй 
тынгдæр дзырдта, йæ риу тымбылкъухæй хойгæ, æз советон пат- 
риот дæн, зæгъгæ, уæддæр æй чи зоны? Кæд коммунисты ном 
хаста, уæддæр æй чи зоны? » 
Фенкъуысыд та поезд. Вагæтты дуæрттæ æхгæд. Бирæ нал ацыд 
— цалдæр сахаты æрмæст. Æрурæдта быдыры. Нæ дзы хæдзар, 
нæ бæлас — тыгъд быдыр. Украинæ. Харьковы æдде кæмдæр 6ы- 
дыр. Сындз телæй æхгæд уæрæх фæз. Йæ астæу стъолтæ. Æддæ- 
дæр гом арвы бын фанерæй къулгонд. Урс халатты цалдæр лæджы 
зындысты вагæттæй кæсгæйæ. Бакæнынц иу вагоны дуар. Рахи- 
•зын кæнынц уацайрæгты. Бакæнынц сæ стъолты цурмæ... Рахыз- 
ти Данел дæр вагонæй адæмимæ. Анымадтой сæ, æмæ дзы æртæ 
230 

адæймаджы нæ фаг кодта. Немыцаджы хъæр ссыди: 
— Кæм сты æртæ адæймаджы? — Бакаст вагонмæ æмæ сæ æртæйæ 
дæр мардæй — фæлдæхтæй куы федта, уæд бахудг.— Ист капут,— 
фæзылд, йæ къух ауыгъта. Уæдæй фæстæмæ «капут» цы амоны, 
уый хорз бахъуыды кодта Данел, ома, фæци. Стъолтæм хæстæг 
рæнхъ æрлæууыдысты. Дохтыртæ кастысты уацайрæгты 
цæсгæмттæм. Агуырдтой дзуттæгты æмæ комиссарты. Дзуттæгты 
æвзæрстой сæ цæсгоммæ, сæ хуызмæ гæсгæ, политкусæг — комис- 
сарты та сæ дарæсæй, фæлæ дарæс йæхихуызон никæмæнуал уыдис 
Дохтыр уацайрæгтæй иуыл фæтъæлланг кодта: 
— Иудæ?! 
Æртæ санчъехы йæ размæ ракодтой. Саулагъз, цыргъфындз, 
бæрзонд лæппу æртæ санчъехы размæ рацыд: 
— Нæ дæн дзуттаг! Гуырдзиаг дæн! 
Фанер фæйнæджытæй къулгонды чъылдыммæ йæ басхуыстой. 
Йæ хæлаф ын бынмæ æрластой. Лæппу сунæтгонд нæ разынд, 
æмæ йæ амонд фæхистæр. 
Æркаст немыцаг дохтыр Данелмæ дæр сæрæй къæхтæм. Галиу 
къах фадхъулæй дæлæмæ хæцъилтæ æмæ голладжы гæппæлтæй 
баст дохтыры цыдæр гуырысхойы бафтыдта: кæд хæцъилты æхсæн 
исты æмбæхсти? Райхалын кодта къахы бæстытæ æмæ цæф къахы 
уæлфад рæсыдæй, хæфдзыдæй куы федта, уæд æддæдæр æрыгон 
немыцаг дохтырмæ ацамыдта, уырдæм ацу, зæгъгæ. 
Дзуттæгты æмæ комиссарты хибар ранмæ æмбырд кодтой. Чи 
дзырдта маргæ сæ кæнынц, чи загъта куыстмæ сæ æрвитынц, фæлæ 
бæлвырд ницы рабæрæг. Старст Данел дæр. Дохтыр куы баны- 
мадтаид, Данел, кусынæн ницы пайда у, зæгъгæ, уæд фæуыдаид, 
чи зоны, Фæлæ нæ... Æрыгон дохтыр мидбыл бахудт Данелмæ. 
Базылдис цæф къахмæ. 
«Диссаг! — фæджих Данел, немыцаджы мидбыл худгæ 
ауынгæйæ.— Цæй фæлмæнзæрдæ разынд?» 
Дохтыр уацайрæгтæн уыдта сæ къухтæ, сæ комы арынгтæ, 
дæндæгтæ. Иудзырдæй, Данелмæ диссаг фæкастис уый: «Милле- 
ровы æрхы нын нæ туг байсысын кодтой лагеры, ам та нын нæ 
дæндæгтæ уынынц? Цы амоны уый? Кæдæмдæр сæ хъæуæм. 
Æфсадмæ дæр-иу бæхты афтæ æвзæрстой дохтыртæ». 
Данелы хæлафыл туджы хъулон фенгæйæ дохтыр афарста: 
— Ракæн, бæттинаг ма дæм кæм ис? 
Сасирæй луарæгау балуæрстой адæмы — фæкъордтæ сæ код- 
той, алы адæмыхатты дæр хицæнæй. Разындис дзы ирæттæ дæр 
сæдæйы бæрц æмæ сыл ахæцыдысты Миргородмæ... Дзæвгар дзы 
231 

разындис, Данелиты размæ кæй æркодтой, ахæм ирæттæ. Уыдыс- 
ты сæрæнхуыз, цыма æппындæр æххормаг нæ баййæфтой. 
— Тæрсгæ, мауал кæнут! Ам уын ницуал уыдзæн ныр,— раздæр 
чи æрбахауд, уыцы уацайрæгтæ зæрдæтæ æвæрдтой ног æрба- 
цæуджытæн. 
Фæзынд хæринап дзул, хуыпгæнинаг, айк. Лагеры цъыф зæххæй 
— паркет пъолтæ хуыздæр. Æвæццæгæн скъолайы бæстыхæйттæ 
уыдысты. Донарæхæй сæхи цæхсадтой. Кæрæдзи ныддастой æмæ 
та адæймагхуыз равдыстой уацайрæгтæ. «Фæлæ цы уыдзæн 
дарддæр? Цæй хыгъдмæ сты ацы хъуыддæгтæ? Немыц нæм сæ 
цæстæнгас цæмæн аивтой?» — не ’мбæрста Данел. 
Раздæр чи æрæфтыд Миргородмæ, уыцы уацайрæгты поезды 
.аластой кæдæмдæр. Æрцыд Данелиты рад дæр. Ныр сæ 
сыгъдæгдæр вагæтты бавæрдтой. Дзæбæхдæр цæстæнгас сæм рав- 
дыстой немыц. Дзул 400 граммы. Фых картæфтæ, сæкæры къæртт, 
къофейы суррогат... Миргородæй æрцыдысты Варшавæйы æдде 
полыиæйаг хъæу Везолæмæ. 
Фæззыгон уазал сæлфынæг тæссар хаста. Æрлæууыдысты та 
адæм рæнхъытæй. Араст сты. Куыдзджын немыцæгтæ æмæ 
пъæлицæйæгтæ сæ иуварс фездæхын нæ уагътой. Сындзджын 
акъаци бæлæстæ æмæ телтæй æхгæд кæрт. Кæрты дуар сындз 
телтæй тымбылтыхтытæ. Дуары фæйнæ фарс лæууынц дыууæ 
дуаргæсы немыцаг дарæсы, æндон такаты, фондзæхстон топпытæ 
сæ уæхсчытыл ауыгъд. Сæ иу иннæмæ дзуры иронау: 
— Дуар сын бакæн. 
«Диссаг, ацы немыцæгтæ иронау куы дзурынц!» — джихæй 
сæм кæсгæ баззад Данел. Кæмæ сдзырдта, уыцы дуаргæс куыддæр 
уæзбын цыд бакодта дуар кæнынмæ. Немыцаг ыл фæтъæлланг 
ласта: 
— Рæвдздæр! 
Уæлдай тагъддæр нæ байгом кодта дуар, тызмæгæй ракаст 
немыцагмæ æмæ йын иронау йæ мады ралгъыста, стæй 
уацайрæгтæм разылд: 
— Æрбасхъиудтат дзы сымах дæр, мæ лымæнтæ, и?! 
Адæм кæрты миддуар куы фесты, уæд немыцæгтæ æмæ уырыс- 
•саг пъæлицæйæгтæ сæ куыйтимæ ацыдысты. Куыд рабæрæг, 
афтæмæй уый уыдис, Цæгат Кавказы хæхбæстаг адæмæй уацары 
чи бахауд, уыдонæй сæхицæн легионертæ кæм арæзтой немыц, 
уыцы бынат. Кæрты мидæг хъæдын барактæ, дурын хæдзæрттæ 
дæр. 
Кæрт æмызмæлд кодта адæмæй. Сæ уæлæ алы паддзахæдты 
232 

æфсæддон дарæс: румынаг, венгриаг, немыцаг. Алы æвзæгтыл 
ныхас хъуысп кæсгон, ирон, хъæрæсейаг... Ног æрбацæуджытыл 
æмбырдтæ кодтой, алчи дæр йæхи æвзагыл йæ адæмы фарста. 
— Ирæттæ уæм ис? 
— Ис. Ам стæм нæ фæрв сугтимæ,— дзуапп радта Данел. 
Иу саулагъз лæппу йæм æрбадыд хæстæгдæр: 
— Дадатæй уæм исчи ис? 
— Цæй тыххæй фæрсыс уыцы мыггаг? — разылд æм Данел. 
— Æз Дадатæй дæн,— бацамыдта йæхи уыцы саулагъз. Фæлæ 
Данелмæ уыцы лæппуимæ ныхас сæйраг иæма каст. Кæм и, цы 
ран у, уый базоныныл уыдис йæ сагъæс. Йæ цæстытæ зылдысты 
кæрты къуымты. Немыцаг æфсæддон дарæс, фæлæ йæ пъагæттæ 
æрттивгæ нæ кодтой. Йæ уæлхъус лæууæг ын куыд дзырдта, афтæ 
зæххыл бырыд йæ фазыл. Фест! Азгъор! Æрхуысс!.. Сæлфынæгæй 
зæхх доны култæ сси, фæлæ сыл уый æрхуыссы, абыры йæ фа- 
зыл. Ныммæцъæл. Йæ дарæс цъыфæй нал зынд. 
— Цы кусынц уæртæ уыдон? — афарста Данел саулагъзы. 
— Уый легионер у. Немыцаджы зæрдæмæ цæмæйдæр нæ фæцыд. 
Цыдæр коммæ йын нæ бакаст, æмæ йæ йæ фазыл бырын кæны. 
Ам ахæм фæтк ис, цы зæгъой, уый куынæ кæнай, уæд. 
— Ды ам рагæй дæ? — бакаст Данел, йæхи Дадатæй чи схуыд- 
та, уыцы саулагъз лæппумæ. 
— Мæй, — дзуапп радта лæппу. 
— Уæдæ хорз ран не стæм, ме ’фсымæр! — сагъæсы каст æм 
бакодта Данел. 
Бацамыдтой сæхи кæрæдзийæн Дадаты дыууæ лæппуйы дард 
Полыпæйы зæххыл немыцмæ уацайрæгтæй. 
Саулагъз лæппу хуындис Митя. 
Даиел дæр йæхи бацамыдта. Уæдæй фæстæмæ дыууæ æрвадыл 
бонтæ адаргъ сты. Кæрæдзийы зæрдæйы уаг арфдæр æмбарын 
байдыдтой. Иннæ ирæттимæ дæр арæхдæр æмбæлдысты кæрты. 
Ирæттæ цардысты хицæнæй иу барачы. Изæрыгон-иу æрæмбырд 
сты æхсæвиуатмæ. Иу иннæйы зонд бæлвырддæр базоныныл ар- 
хайдта. Кæмæ сæ цы фæнд ис, уый базонын Данелæн ссис йе 
стырдæр хæс — хъуыды. Кастис, æмæ легионерты фылдæр хай 
уыдысты æдзухдæр æикъард, сагъæсджын, сæргуыбыр. 
Кæрæдзимæ æиæууæнк цæстæй кастысты, алчи йæ дзыхыл хæцыд. 
Иу иннæмæй тарсти йæ зæрдæйы уаг æргом зæгъынæй. Исчи дзырд 
куы бахастаид, уый немыцы ныхмæ афтæ загъта, зæгъгæ, уæд 
уыцы бон нымыгъдæн йæ царды фæстаг бон æлхынцъ æрцыдаид. 
Уый Митя дæр тынг хорз зыдта æмæ Данелæн бафæдзæхста, 
233 

цæмæй алкæй цур ма дзура æргом. Легионмæ æрбахауæг 
уацайрæгтæн сæ хъуыдытæ иу нæ уыдысты. Стæй сын иу уæвæн 
дæр нæ уыд. Алкæмæн дæр ис хицæн конд, зонд æмæ зæрдæ. 
Хæсты размæ дæр советон бæстæйы адæмтæ иухуызон нæ цар- 
дысты. Иухуызон æмзæрдæ нæ уыдысты Райгуырæиыл. Бæрзоид 
бынат чи æрцахста, хорз мызд кæмæн уыд, хорз цæрæнуæтты чи 
цард, йæ бонтæй рæвдыд чи æййæфта, уый цæуылнæ уыдаид æну- 
выд советон цардыл, закъæттыл? 
Фæлæ советон дуджы йæ быны-бындур кæмæн рахауд, ды 
цъуылбер дæ, зæгъгæ, йæ мулк, йæ хæдзæрттæ кæмæн байстой, 
æд бинонтæй кæй фæхастой дард æцæгæлон зæхмæ, кæнæ Сыбы- 
ры амæддаг кæй бакодтой, кълассон знаг дæ, зæгъгæ, уыдоны цот 
æмхуызон зæрдæйыуаг куыд хастаиккой советон цардмæ. Афтæ 
дæр ма уæд, фæлæ мæгуыр æнахуыргонд саукусæг, кæнæ колхо- 
зон, алыбон уæнгдыхæй кусгæйæ йæ сурхиды чи æвдылд, уыдоны 
цот та? Уыцы алыхуызон адæмтæй немыцмæ чи бахауд, уыдон 
афтæ алыхуызон зондыл хæст уыдысты знаджы къухты дæр. 
«Тагъд немыцы бæрзонд Вермахты æфсæдтæ ныссæтдзысты 
«Сырх Карфаген» (ома Советон Цæдис). Суæгъд уыдзысты йæ 
алы адæмыхæттытæ коммунистон цагъарæй. Мах уæлахизмæ сы- 
мах дæр, легионертæ, æрыздæхдзыстут уæ бинонтæм 
амондджынæй» — ахæм агитаци кодтой немыцы пропагандисттæ 
легионерты æхсæн. 
Уыцы ныхæстæ æппæт легионертæм æмхуызон нæ хъардтой. 
Чи разы уыд йæ уавæрæй, чи цин дæр ма кодта, æнæхъæнæй 
баззадтæн, фронтæй фæцух дæн, зæгъгæ. Данелæн йæ хъуыдытæ 
æмæ хатдзæгтæ раст кæй уыдысты, уый йæ бæлвырд бауырныдта 
легионертæм кæсгæйæ. Искæцы иронимæ-иу куы базонгæ, уæд 
•æй фыццагдæр аивæй фарста йæ фыдæлтæ цы кусæг уыдысты, 
уыдæттæй. 
Легионертимæ зонгæ кæнынæй йæхи кæй хъахъхъæдта Данел, 
æппæтимæ æргомдзырд кæй нæ уыд, уый йыи феххуыс. Æвæрд 
дзырдхæсджытæ дæр дзы уыд, æмæ сæ хи хъахъхъæнын хъуыд 
артæй хъахъхъæнæгау, 
Чи куыд раздæр æрæфтыд легионмæ, уый бæрæг уыд сæ да- 
рæсыл. Зноны советон сырхæфсæддонтæ алыхуызон уыдысты сæ 
æдде бакастæй æмæ сæ зондахастæй дæр. Иутыл мæлæты дзæбæх 
фидыдта немыцаг ефрейторы дарæс. Цъæх пилоткæйы бынæй 
ныхы сæрмæ халоны базыры кæронау сау бецыкк зæбул. Йæ 
цыдæй бæрæг уыд, йæ уавæрæй разы кæй у. Ефрейтортæй чи 
взводы командир уыд, чи та дæс легионерæн хицау — командир. 
234 

Уый фæстæ дзы ротæты хицæуттæ дæр фæзынд. Фæлæ уыдонæй 
иу дæр æцæг хицау æмæ командир нæ уыд. Немыцаг фæстаг сал- 
дат дæр легионер-командирæй уæлдæр лæууыд. Уый нæ, фæлæ 
æппæт легионертæн дæр иу немыцаджы аргъ нæ уыд. Немыцаг 
дарæсы раздæры сырхæфсæддоны æвдыстой немыцаг æфсæддо- 
ны хуызы. Уыцы мундиры мидæг чи цы зæрдæ хаста легионертæй, 
марадз æмæ йæ равзар, фæлæ йын æнæ зонгæ дæр нæ уыд. Дæ 
дзыхы алы сныхас дæр дæ хъысмæтмæ бар дардта. Немыцы ныхмæ 
иу дзырд загътай, чидæр сæм æй бахæццæ кодта, æмæ дæ хъуыд- 
даг раст — фæдæ. 
5. 
1943 азы мартъийы фыццаг бонты Везолæйы вагзалы уæзласæн 
вагæтты æвгæд æрцыдысты ирон, кæсгон, дагестайнаг æмæ Цæгат 
кавказаг иннæ гыццыл адæмыхæттытæй легионертæ. Пъаравоз 
ахæцыд вагæттыл. Цалдæр боны фæстæ поезд æрлæууыд Фран- 
цы зæххыл иу чысыл вагзалы. Ирон легионертæ фистæгæй ацы- 
дысты нысангонд бынатмæ. 
Диссаджы рæсугъд æрдз æмæ бæстæ. Хъарм, рухс уæлдæф. 
Бискайы донбакæлæн, Жирондæйы донкъубалæг кæдæм бацыд, 
горæт Бордо уым ис. Бордойæ иу ссæдз километры æддæдæр 
хъæу — Бегадан. Йæ цæрджытæ — зæронд лæгтæ æмæ сыл- 
гоймæгтæ. Ас нæлгоймæгтæ — немыцы æфсады кæнæ æмбæхст 
алы рæтты. 
Кæсгон æмæ дагестайнаг легионертæ та уыдысты æндæр рæтты. 
Иуты та аластой Италимæ. 
Франц уыдис немыцы къухы. Домбай сырдæй чысыл цæрæгойтæ 
къуымты куыд æмбæхсой, афтæ адæм уынгмæ рацæуын дæр 
æдæрсгæ нæ уæндыдысты. Æрмæст бонджын францæгтæм уыдис 
гæххæттытæ сæрибарæй алы ранмæ цæуынæн. 
Бегаданы цæрджытæ базыдтой, легионертæ немыцæгтæ кæй 
нæ уыдысты, уый. Сывæллæттæ кæнæ-иу сылгоймæгтæ дардæй 
кастысты ирæттæм. Хуыдтой сæ уырыссæгтæ. Ирон цы у, уый 
хъусгæ дæр кæд фæкодтой. 
— Русса? — дардæй-иу фарстой сывæллæттæ. 
— Русса, бонжур! — æрбадзырдтой-иу, ома, дæ бон хорз. 
Æргом дзырдтой легионертимæ. Зæронд ус æрбацæйцыд æмæ 
Данелмæ мидбыл бахудт. Рахиз тымбыл къухæй йæ галиу арм 
æрхоста: «Сталин тузур бум-бум!» — ома дам Скæсæны фронты 
Сталин тыхджындæр кæны. Сталины ном сын уыд æппæт сове- 
235 

тои бæстæ. Советон адæмы се ’ппæты дæр «русса» хуыдтой. 
1943 аз, июны фыццаг бонтæ. Данел легионертæй цалдæримæ 
цард иу уаты. Æмбисæхсæв нæма уыдаид, афтæ кæртæй ма- 
шинæтæ æмæ мотоциклетты змæлд ссыд. Легионертæй сæм йæ 
хъус ничи æрдардта, уымæн æмæ-иу немыц æхсæвыгæтты арæх 
фæзындысты. Жандармтæ æхсæв-бонмæ хъахъхъæдтой алырæт- 
ты. Фæлæ уыцы æхсæв иннæ хæттыты хуызæн нæ уыд. Жандар- 
мертæ уæттыл æрзылдысты, легионертæй йæ бынаты чи ис, чи 
нæй, уый бæрæггæнæг. «Цыдæр хабар ис. Хуымæтæджы нæу ацы 
æхсæв сæ фæзынд!» — Данелы зæрдæ тынг фехсайдта, уымæн 
æмæ йæм жандарм къухæй ацамыдта, бафарста тæлмацы, уый 
дам у Дадаев? 
Райсомы æхсæз сахаты нæма уыдаид, афтæ кæрт гъæтт-уыйтт 
сси. Уыциу хъæр хъуыст немыцæгтæй: «Лос! Лос!» 
Ирон легионерты ротæ кæрты рæнхъытæй æрлæууыд, стæй 
араст сты. Ротæйы разæй æмæ йæ фæстæ немыцæгтæ хæдтулгæ- 
тыл, афтæмæй æхсæз километры бæрц æнæрлæугæйæ ацыдысты. 
Жироидæйы донбакæлæны хæдбыл æрлæууын кодтой ротæ, се 
’ргæмттæ денджызырдæм. Чъылдымырдыгæй немыц цытæ дзырд- 
.той, цы куыстой, уый уынæн дæр æмæ хъусæн дæр нæ уыд. 
Æрмæст хъуысыд сæ куыйты рæйын. Немыцæгтæ сын сæ бостыл 
хæцыдысты, æмæ куыйтæ легионертæм чъылдымырдыгæй лæбур- 
æгау рæйдтой æвзагласт æмæ сæткалгæ. Денджызмæ кæсынæй 
æндæр легионертæн змæлæн æмæ кæсæн ничердæм уыд. Афтæ 
сæ сахаты бæрц фæдардтой денджызы был. . 
Уалынмæ æрбайхъуыст автомашинæйы уынæр. Дæс минуты 
рацыдаид, æви фылдæр, афтæ та сын скомандæ кодтой æмæ 
сæппæй æрбалæууыдысты, кæцæй ацыдысты, уыцы кæрты. Бадгæ 
дæр нæ, афтæмæй ротæ уырдыгæй конд æрцыд Бегаданæй 
фынддæс километры æддæдæр чысыл горæт Леспары цур нæзы- 
хъæды астæу сындз телтæй æхгæд лагерьмæ. Лм раздæр уыдыс- 
ты индиаг уацайрæгтæ. Ныр дзы æрбынæттон ирон уацайрæгтæй 
легионерты ротæ. 
Данелмæ æрбайхъуыст адæмы сусу-бусу: «Нæ командир Ми- 
тяйы дысон немыц æрцахстой. Аластой йæ кæдæмдæр!» 
Лæппутæ ног бынаты барактыл уæрст нæма æрцыдысты, фæлæ 
кæрты къордгæйттæй лæууыдысты. Сусæгæй сæ ныхас уыд Ми- 
тяйы тыххæй. 
— Зæгъæм, æмæ не ’ппæты дæр æрцахсæнт! Абон Митяйы, 
райсом та нæ æндæры аласдзысты! — кæрты хъæрæй дзырдта 
Сандыр. 
236 

— Хуыздæрмæ æнхъæлмæ ма кæсут, лæппутæ! — æртхъир- 
æнгæнæгау ныккæрзыдта Батырбег. 
— Чи уыдаид, цымæ, йæ банымудзæг? Стæй дзы цы банымыгъ- 
та? — ныхъхъуыды кодта Ладе. Гуылæвзаг Зауыр сæм йæ ныхас 
æддозæй æрбаппæрста: 
— Адонæн амонын нæ хъæуы (ома, немыцæн). Зонынц, йæ 
бæхы чи тæлы, уый йе ’мбалы нæ фæлсы! 
Данел æм нал баурæдта йæхи. Бацыд æм хæстæг. Амонæн æн- 
гуылдз ын йæ цæстмæ бахаста: 
— Ам та дæ л... æвзаг нæй, уый мæ нæ уырны, цъиуты сайд 
тенка! — ныххæцыд ын йæ тæрттыл æмæ йæ ныууыгъта. Тенка 
йæхи стылдта. Бæрзæндты ракæс-бакæс акодта: кæд сæ исчи не- 
мыцæй фенид. 
— Къухæй æвналыны бал дын чи ладта? 
Уыцы æхсæв Данелы дæр ракодтой баракæй, æмæ æртæ сут- 
кæйы фæбадт къарцы. Куы суæгъд, уæд Митяйы цæмæн æрцахс- 
той, уый базыдта. Цалдæр къуырийы раздæр Данел æмæ Митя 
ротæйы номæй ныффыстой немыцаг штабмæ, цæмæй ирон ротæ 
æрвыст æрцыдаид Скæсæны фронтмæ. Уый размæ скарстой ацы 
фæнд. Æндæр хуыздæр ницы уыд æрхъуыдыйæн. Куы нæ арви- 
той, уæд фронты сæрты исты амал уыдзæн нæхионтæм бали- 
дзынæн, зæгъгæ. Чидæр сæ банымыгъта. Куыд дзырдтой, афтæмæй 
Зауыры куыст уыд. Тæлмацы лæг эстойнаг уыд. Империалистон 
хæсты рæстæджы Уæрæсейы уацары чи фæци, ахæм лæг, хорз 
лæг. Уый Данелæн радзырдта: 
— Сымах уæхи куырдтат Скæсæны фронтмæ. Цæй тыххæй, 
уыцы фæнд уын уæхиуæттæй (ирæттæй) чидæр рахъæр кодта. 
Митяйы хабар хорз нæ рауад. Хъахъхъæн ды дæр дæхи. Де ’фсы- 
мæры дын æрцахстой, куыд болыпевикты шпион. Сталин дæр дам 
ирон адæмæй у, æмæ дам сæ иуыл дæр æууæнк нæй. Жирондæйы 
денджызы был дæр уæ уымæн æрлæууын кодтой. Ныццæгъдынмæ 
уæ хъавыдысты, уæ мæрдтæ хъуамæ доны амæттаг фæуыдаик- 
кой. Фæлæ бардзырд аивтой. Ныр ам лагеры æнцаддæр уыдзыс- 
тут,— акаст фæйнæрдæм тæлмацы лæг.— Тæссаг уыд йæхицæн дæр, 
хибарæй уацайрæгтимæ дзургæ йæ немыцаг куы федтаид, уæд. 
Ирон легионерты ротæйы уыд иу немыцаг — æрыгон лæппулæг 
Грамзамер. Хæрзконд уæнгтæ, рæсугъд цæсгом. Зæрдæйæ та но- 
джыдæр рæсугъддæр. Иннæ немыцæгтау хъæр æмæ хыл нæ код- 
та. Уыдис ротæйы материалон скълады хицау. Суанг Полыыæйы 
зæххыл — Везолæйы лагеры базонгæ Данел Грамзамеримæ. Да- 
нел ма гуыбыннизæй рынчын куы уыд, уæд æй Грамзамер йæхимæ 
237 

æрбакодта белтæ æмæ фæрæтыхъæдтæ цалцæггæнæгæй. Уæдæй 
фæстæмæ алыбон дæр иумæ уыд сæ куыст. Грамзамер Данслмæ 
тызмæг никуы сдзырдта, бирæ хæттыты бафарста, къахæгау дæр 
æй кодта, бинонтæй дын цы ис, зæгъгæ. Фæлæ’никуы ницы ра- 
дзырдта йæ хæдзары, йæ бинонты тыххæй. Дыууæ азы иумæ фæ- 
куыстой æмæ Грамзамер Германы горæттæй кæцон уыд, уый дæр 
нæ б^зыдта Данел. 
Данел гуырысхо нæ кодта, Грамзамеры руаджы кæй аирвæзт 
Митяйы æрцахсты фæстæ, ууыл. Æртæ боны фæстæ йæ къарцæй 
дæр Грамзамер суæгъд кæнын кодта æмæ йæ йæхи æвджид ба- 
.кæныныл дзырд радта. Грамзамер уырыссагау æмбæрста, сабыр- 
гай, хъавгæ дзурын дæр зыдта. Куыд зынд, афтæмæй мæгуыр 
хæдзары лæппу нæ уыд. Никуы дзы фехъуыста Данел нæ боль- 
шевикты кой, нæ фашизмы кой. Кæд йæхæдæг коммунистты фарс 
у Грамзамер, зæгъгæ, йыл Данел гуырысхо дæр кодта. Цасдæры 
фæстæ та ротæйы тæлмац сæмбæлд Данелыл æмæ зæрдиагæй за- 
гъта, цæмæй Грамзамермæ хъуса. 
Æрыгон адæймаг уæддæр йæ уд хъахъхъæнынмæ ацæргæ адæй- 
магау йæ хъус нæ дары. 
Леспары лагеры телтæй быруйы цурмæ иу ацæргæ лæг арæх 
цыд. Иухатт æм Данел адзырдта æддæмæ францагау: 
— Бонжур, мысе! (дæ бон хорз уа, хорз лæг). 
Уый уырыссагау дзуапп радта: 
— Спасибо, кавказец! 
— Зоныс уырыссагау? — фæдис ыл кодта Данел. 
— Æз полыыæйаг дæн. Ам хæстæг цæрын. 
Данел бацин кодта. Лæгæн ацамыдта кæрты кæрон быруйы 
цурмæ. Бæлæстæй сæ ничи федтаид. Базонгæ сты. Разынд поль- 
шæйаг идæдз лæг Мазин Юзик. Лагерьмæ хæстæг йæхи хæдзары 
цард иунæгæй. Батырбег æмæ Данел æм арæх цыдысты изæры- 
гæтты радиоисæнæй Мæскуымæ хъусынмæ. Фронты хабæрттæй 
уый руаджы цыдæртæ зыдтой. Юзикæн Данел бахæс кодта, фран- 
цаг партизантæ кæнæ коммунисттимæ нæ базонгæ кæн, зæгъгæ. 
Юзикмæ гæсгæ уыдонæн ам сæ кой дæр нæй. 
Мин фарастсæдæ цыппор æртыккæгæм азы сæрды кæрон уыда- 
ид, афтæ иу хур бон тæлмацы лæг фехъусын кодта ирон лæппутæн 
Леспары лагеры, уазæг уæм æрцыд, æмæ, дам, æм ракæсут. Ротæ 
кæрты æрлæууыд, æмæ сæм хæстæг æрбацыд хæрзконд иæлгой- 
маг европæйаг дарæсы. Цыдаид ыл дæс æмæ дыууиссæдз азмæ 
æввахс. Сдзырдта иронау: 
— Уæ бон хорз, лæппутæ! — мидбыл бахудт уазæг. 
238 

Йæ фарсмæ лæууыдысты немыцаг фельдфебель æмæ тæдмацы 
лæг. Фельдфебель тæлмацы афарста: 
— Цы загъта? 
— Нæ зонын. Сæхирдыгонау сæм дзуры. 
— Æрмæст уырыссагау дзурæд, ды йæ куыд æмбарай, афтæ! 
— фæтъæнг ласта фельдфебель. 
Уазæг уыдис ирон лæг Дзанайты Секка. Нарон. Æрыгонæй 
Францмæ афтæг. Иронау ын ницы бауагътой дзурын. Куы цыд, уæд 
ма раздæхта йе ’ргом ирон лæппутæм æмæ иронау бафæдзæхста: 
— Уастырджи уæ йæ сызгъæрин базыры бын бакæнæд! Ма 
ферох кæнут уæ бæстæ! Райгуырæн зынаргъ у, мæ хуртæ! — йæ 
цæссыгтæ сæрфгæ ацыд. 
Цардис Парижы. Хæсты фæстæ æрбацыд Ирыстонмæ. Цард 
Дзæуджыхъæуы Китайæгты номыл фæзы дæле зæронд автостан- 
цæйы фарсмæ дурын хæдзары. 
Дзанайы-фырт Францы зæххыл ирон лæппутæн тæригъæдгæнгæ 
куы фæдзæхста, ма ферох кæнут Райгуырæн бæстæ, зæгъгæ, уæд 
уыцы бонты немыцы æфсæдтæ Кавказмæ схæццæ сты. Ирыстонæн 
йæ Терчы галиувæрсты сбырстой суанг Джызæлы онг. Уый Да- 
нел æмæ Батырбег зыдтой Мазин Юзичы радиойы руаджы. 
— Цæй райгуырæн ма нын ис! — ирон лæппутæй иутæ сагъ- 
æсхуызæй загътой Дзанайы-фырты ныхæстæм. — Афонмæ нын 
немыц нæ фыдæлты къонатæ дымгæмæ ныддардтой! 
Ацы ныхæстæ зæрдæсасты нысан амыдтой, фæлæ Данелæн та 
æхсызгон уыд: «Æгайтма райгуырæн зæххыл афтæ тыхсынц ме 
’мбæлттæ!» — лæппуты зæрдæйыуаг ныфс лæвæрдта Данелæн. 
1943 азы фæззæджы немыцы æфсæдты хабæрттæ фронтæй 
раздæрау хъæлдзæгæй нал хъуысыдысты. Сусæг кодтой Сталин- 
грады хæсты фæсыкк дæр. Немыцы æфсæддонтæ мæстæй сыгъ- 
дысты. Сæхи æвдыстой бынтон æгъатырæй. Легионерты уæлдай 
стæлфт нæ уагътой. Лагеры тæккæ цурты цыд стыр асфальт 
фæндаг. Фæндаджы дыууæ фæрсты бал æмæ ставд сау дзедыр 
афтæ зад уыдысты æмæ сырх балы хуыз дардтой фæндаджы 
былтæ. Уырдæм кæсын дæр нæ уагътой легионерты фыддæрадæн, 
афтæмæй фырцæттæйæ æмбыдысты. Уый нæ, фæлæ æхсæв æнцад 
хуыссæн нал уыд. Фæдис-иу сарæзтой, цыма æрбалæбурдтой 
Америчы хæдтæхджытæ. Нæ уыдысты немыц сæхæдæг дæр æдас. 
Хæдтæхæджы хъæр-иу куы фехъуыст лагеры сæрмæ, уæд-иу сæ 
æмбæхсæнты абырыдысты. Æрмæст сæ кæрæдзийæ тæрсгæйæ сæхи 
æвдыстой хъæбатырæй. Афтæмæй та фронтмæ æрвитынæй тар- 
стысты мæлæтæй тæрсæгау. 
23? 

Кусæн дзаумæтты скълад уыд лагеры кæрты кæрон хъæдын 
.барачы. Иу бон Грамзамер Данелы афтæ фæрсы: 
— Сталин ирон дæр у æмæ гуырдзиаг дæр? 
Данел фæтыхст. Уый размæ хъуыста, йæ фыд ирон, йæ мад 
гуырдзиаг у, зæгъгæ. Фæлæ Сталин йæхæдæг йæ автобиографийы 
йæхи хуыдта гуырдзиаг. Ахæм дзуапп радта Данел Грамзамерæн 
дæр. Грамзамер бæлвырд ницуал загъта. Йæ сæр хъыгаджы 
æнкъуыст бакодта. 
1943 азы фæззæджы ирон уацайрæгты сæвæрдтой цавæрдæр 
чъизиласæн вагæтты æмæ сæ æхсæвыгон Францæй аластой. Кæдæм, 
уымæн немыцæй фæстæмæ ничи ницы зыдта. Иу æхсæв цæлхыты 
бынæй цыдæр дзæхст фæцыд. Данел цы вагоны бадт, уый 
хæдфæстæ вагоны пъолы фæйнæджытæ стыдтой. Чи дзы бадти, 
уыдонæй никæмæн ницы уыд. Поезд баурæдта. Минæ бавæрдæ- 
уыд поезды размæ. Æвæццæгæн чысыл минæ. Рельсæй гæппæл 
атахт. Дзырдтой/ныр дам Бельгийы зæххыл стæм. Лраст поезд. 
Кæдæм сæ ластой, уый æрмæстдæр Бæтæхъойыхъæуккаг Зауыр 
зыдта: «Голландимæ нæ ласынц, лæппутæ! Сталии дам ирон у, 
зæгъгæ, ныл немыц не ’ууæндынц!» Æцæгдæр афтæ рауад. Зауыр 
хæстæг лæууыд немыцаг афицертæм æмæ сæ æмбæрста — æу- 
уæндыдысты йыл. Митяйы æрцахсыны фæстæ Зауыр уыд коман- 
дир иуцасдæр. 
6. 
Уымæл цъæх мигъ бæлæстæ пудрæйæ сцагъта, æмæ мæйдар 
æхсæвы дæр уынгтæ урс дардтой. Таджыхъæуы цыма цæрæг нал 
уыд, уыйау æдзæмæй ныссыпп. Цырагъ æнафоны цæмæи исчи 
сыгътаид фæтæгены кадаварæй? Хæст афтæ кæны! Хæст æнæфсис 
у! Ницæмæй æфсæды. Алцы дæр скуынæг. Хорæй, артагæй адæ- 
мы къух сцыбыр. «Æппæт дæр фронтæн, æппæт дæр уæлахизæн!» 
— сси нæ бæстæйæн сæйраг закъон. 
— Кæд нæм фондзæхстæттæ æмæ сармадзантæ нæй, уæддæр 
мах дæр хæстон адæм стæм! — йæ сæрыл къуымбил кæлмæрзæн, 
æрбырыд уæхсчытæм. Йæ рæсугъд цæстыты сау гагуытæ хаста 
сценæйы лæугæйæ клубы адæмыл Ладинæ.— Хæстои лæг уазал 
æмæ æххормагæй хæцынхъом кæй нæ уыдзæн, уый амонын 
никæмæн хъæуы. Махæн дæр æнцон нæу, фæлæ ныртæккæ миты 
рагъыл æхсæвæй, бонæй йæ туг калгæ знаджы ныхмæ тох чи 
кæны, уыдон сты нæ хъахъхъæнджытæ. Цæмæй хæстхъом уой, 
уый тыххæй сын мах феххуыс дæр уыдзæн стыр ахъаз æмæ уæм 
240 

сидын æппæт уыдæтты тыххæй нæ партион организацийы иомæй! 
Кæмæн цæмæй йæ бон феххуыс у нæ хæстон адæмæн, уымæй ма 
бацауæрдæм! — йæ рахиз къухы æигуылдзтæ æрбатымбыл кодта 
Ладинæ. Йæ бæмбæджджын къурткæйы зындис нæлгоймаджы 
хуызæн. 
Залы къултыл дыууæрдыгæй зæгæлтыл фæтæген цырæгътæ 
ауыгъд. Адæмы комытæфæй сæ рухс нал зынд. Зал уыд адæмæй 
йедзаг. Цалдæр нæлгоймагæй фæстæмæ уыдысты сылгоймæгтæ, 
сывæллæттæ. 
Ладинæ хъæубæстæм сидти хъарм дарæс æмбырд кæнынмæ. 
— Дыууæ хъарм цъындайы ныффыссут мæныл! — бадзырдта 
Разиат. 
— Къуымбил хæдон мæныл ныффыссут! — загъта Нени. 
— Æрмкъухтæ! — цæстæй ацамыдта Натка. 
— Нæ лæджы бæмбæджджын хæлаф ам ис, æмæ йын æй æрви- 
тын!^— бадзырдта æрыгон сылгоймаг — йæ сывæллон йæ хъæбы- 
сы. Йæ кæлмæрзæн уæхсчытæм æрбырыд æмæ йæ сæрмæ ивæзта. 
Устытæй йыл чидæртæ бахудтис: «О, цæвиттон дын дæ лæджы 
агурдзысты хæсты быдыры, мæнæ дын дæ хæлаф æрæрвыстой, 
зæгъгæ!» 
Алчи йæхи куы фыссын кодта, æз та уымæй баххуыс кæндзынæн 
фронтæи, зæгъгæ, уæд Датъейы ус йæ был иннæрдæм акъуырдта: 
«Мæнмæ ницы ис!» 
Уый Тамысо айхъуыста. Сыстад. Архайдта йæ маст адæммæ 
нæ равдисыиыл, фæлæ йæхи нæ баурæдта: маст лæджы зæрдæ 
зынгау судзы... Ныккаст Датъейы усмæ æмæ загъта: 
— Мард знадхсы хæдзарыл æрцæуа!.. — мæстæй фæгæмæл 
Темысойы цæсгом. — Куыд æнхъæл дæ, Дыбылды, Сырх Æфсад 
æнæ дæу æххуысæй уазалæй амæлдзæн? Уæдæмæ лæгæй, усæй 
цæрæнбонты ахæм фыдзыкъуыр зондыл хæст стут! Лдæм 
фæдисмæ, сымах та — къæбицмæ! Дæ лæг æмæ дæ фыртæн фронты 
æххормаг æнхъæл дæ? Фæлæ зæрдæлхæнæн лæварæи къухмæрзæн 
дæр æхсызгон уыдзæн æфсæддонæи! 
«Дæ лæг æмæ дæ фыртæн фронты...» — Темысойы ныхæстыл 
сылгоймæгты æхсæнæй сусæг пыррыччытæ сыхъуыст. Дыбылды 
йæ цæсгом кæлмæрзæнæй бамбæрзта, йæхи ныггуыбыр кодта. 
Ладинæ сылгоймæгты пыррыччытæм фæджих, цæй фæдыл сты, 
зæгъгæ. 
Раззаг рæнхъыл иу ус иннæйы хъусмæ йæ былтæ хæстæг ба- 
кодта. Лдæмы дзолгъойæ йæ ныхæстæ йæхимæ дзæбæх нæ хъуы- 
сыдысты æмæ йын хъæрæй рауад: 
16 Лалинæ 
241 

— Датъе иу хæсты дæр нæй... Йæ фыртимæ йæ хæдзары 
нымбæхст!.. 
Ныхас айхъуыста Верæ дæр. Бахъуыды кодта уыцы дыууæ 
сылгоймаджы, фæлæ зæгъгæ ницы кодта. Æмбырды фæуынмæ 
йæ хъусты зæлланг кодта: «Датъе йæ хæдзары нымбæхст!..» 
Æмбырд æрмæст лæвæрттæ æрæмбырд кæныны тыххæй нæ 
уыд. Æмæ Ладинæ иннæ фарстамæ рахызт: 
— Рæстæг куыд амоны, районы хицауад куыд зæгъынц, уымæ 
гæсгæ Таджыхъæуы советы разамонд иугонд æрцæудзæн Рагъы- 
хъæуы советимæ. Афтæ нæ колхозы правлени дæр. Нæ дыууæ 
колхозæн уыдзæн иу правлени рæстæгмæ. Афтæ мачи банхъæлæд, 
Батыры колхоз фехæлди! Фыдæбон кæнын бахъæудзæн дыууæ 
хатты фылдæр, уымæн æмæ рæстæг афтæ домы. Нæ хæстон 
бæлццæттæ знагимæ тохы цы хъæбатырдзинæдтæ æвдисынц, уыцы 
хъазуатон тох махыл дæр ахæм хæс æвæры! Уый тыххæй нын 
’мæнæ æвдисæн,— бæмбæджджын къурткæйы дзыппæй Ладинæ 
систа писмо. Равдыста йæ залы адæммæ. 
— «Зынаргъ æмбæлттæ! — каст Ладинæ.— Цыбыртæй уын 
хъусын кæнæм уæ хъæуккаг, раздæры тракторист, уæ колхозы 
правленийы раздæры сæрдар — коммунист Самты Сæрæбийы 
фырт Евстафийы хæстон сгуыхтдзинæдты тыххæй! У танкист, 
кæстæр лейтенант. Раздæр нæм уыдис рог танктæ. Нæ фаг код- 
той æмæ Евстафи рæстæгмæ фистæг æфсадмæ йæхи раивын код- 
та. Цалдæр хатты Можайскы цур гранаты бæстытæй басыгъта 
фашистты танктæй æртæ. Фæстæдæр сбадтис уæззау танк «КВ»- 
йыл æмæ 1941 азы октябры кæрон Мæскуыйы бынмæ фашистты 
танкты ныхмæ хæцгæйæ равдыста стыр хъæбатырдзинад. Йæхæдæг 
цалдæр фашистон танчы ныхмæ схæцыд. Иу танк бынтон 
сфæлдæхта, цалдæры цæрдхуынкъ фæкодта йæ сармадзанæй. 
Ацы писмо бакæсут уæ хъæубæстæн æмæ, кæд амал ис, уæд 
уæ районы адæмæн дæр», — æруагъта Ладинæ гæххæтт стъолмæ. 
Адæм нымдзæгъд кодтой, æхсызгон уыдис сæ хъæуккаджы 
хъæбатырдзинад. Сылгоймæгтæ Верæмæ худтысты сценæмæ, ома 
тæхудиаг дæ, ахæм лæг кæмæн ис! Ацæргæ сылгоймæгтæй иу 
бадгæйæ йæхи хæрдмæ сивæзта: 
— Мæ уд йæ нывонд Естъайæн! Æз ын ахæм хъарм цъындатæ 
скæндзынæн æмæ!.. 
Фронтæй æрмæст зианы хабæрттæ не ’мбæлдысты Таджыхъæу- 
ыл. Хæст куыд дарддæр цыдис, афтæ зындзинæдтæ фылдæрæй- 
фылдæр æвзæрстой адæм. Хъæубæсты адæм хуыздæрæй-хуыздæр 
æмбарын байдыдтой сæ кæрæдзи. Хæсты рæстæджы зын бонты 
242 

кæрæдзи ноджы дзæбæх базыдтой зæрдæйæ дæр, зондæй дæр, 
хъаруйæ дæр. Хуымæтæджы нæ фæзæгъынц: «Адæм кæрæдзи зын 
уавæрты куыд базоной, дзаг фынджы уæлхъус афтæ нæ базон- 
дзысты». 
Æмбырд куы райхæлд, уæд Верæ, Датъейы кой чи кодта, уыцы 
усы фæурæдта. 
— Æмæ йæ мæн йедтæмæ ничи зоны æниу?! Мур дæр дзы 
ницæмæй тæрсын! Мæ лæг хæсты быдыры йæ туг кала, йæ 
сывæллæттæ ам æнæ фыдæй тъизынц, Датъе та... Не стыр Датъе 
та ам хъармы бада?! — хъæрæй дзырдта Ладинæ æмæ Темысойы 
раз, Верæ йæ куы бафарста, Датъе кæм ис уымæн цы зоныс, 
зæгъгæ, уæд. Кæрæдзимæ бакастысты Ладинæ æмæ Темысо... 
Цæстæнгасæй кæрæдзи фарстой: «Чи нæ хæлиудзыхдæр у? Кæд 
нæм дезертиртæ ис, уæд сæ мах цæуылнæ уынæм? » 
Ладинæ баздæхт сылгоймагмæ: 
— Æмæ кæм ис йе ’мбæхсæн Датъейæн? 
— Искуы Датъемæ къамбецтæ федтат? — йæ рахиз къух та 
фæрсæджы тылд скодта ус.— Хæст куы райдыдта, уæд Датъемæ 
дæр къамбец фæзынд. Къамбец зымæг хъарм бынат уарзы. Хæдза- 
ры чъылдыммæ йæ бынат æмæ уым вæййынц къамбецимæ. Йæ 
фырт Серо дæр уым вæййы, бæгуыдæр!.. Ацæут æмæ мæ сардаут! 
Афтæ рауадис æцæгдæр. Зæххы бын куырм уырыйау амбæхс- 
ти Датъе йæ фыртимæ. Милиционертæ сæ уæрмæй куы ракодтой 
уынгмæ, уæд бирæ адæм æрæмбырд, мæстæй тъæппытæ хаудыс- 
ты. Ту сыл чи ныккодта, ахæмтæ дæр дзы разындис сылгоймæгтæй. 
Адæмæй æмызмæлд сси уынг Датъейы кулдуармæ. Алы 
æфхæрæн ныхæстæ хъуыст. 
Акодтой Датъейы. Ладинæ æмæ Темысойы курдиатмæ гæсгæ 
Серойы та уыцы бон арвыстой фронтмæ. 
Ладинæ йæхиуыл æвæрдта ноджы фылдæр хæстæ. Датъейы 
хабары фæстæ фылдæр хъуыды кæнын байдыдта адæммæ 
бæлвырддæр кæсыныл, чи цы у, уый лæмбынæгдæр æвзарыныл. 
Ладинæ уæлдай тынгдæр йæ хъус дарын байдыдта колхозы 
иумæйаг мулк хъахъхъæнынмæ. Батыры колхозæн сæрмагонд йæхи 
правлени кæй нал уыд, Рагъыхъæуимæ йæ кæй баиу кодтой, уымæй 
фæзындæр Ладинæйæн. Хъæусоветы разамынд дæр иугонд æрцыд 
сыхаг хъæусоветимæ. Иуцасдæр рæстæджы фæстæ та Ладинæмæ 
фæсидтысты райкоммæ æмæ йын бамбарын кодтой: Таджы- 
хъæуæн хицæн парторг нал уыдзæн рæстæджы уавæрмæ гæсгæ. 
Уыцы хабар колхозы хæдзарад хæлæттаг кæнынæн уыд тæссаг, 
тынгдæр та фермæйы фосæн. Адæм дызæрдыг кæнын дæр бай- 
243 

дыдтой. Фронтæй хорз хабæрттæ иæ хъуыст. Правлени, хъæусо- 
вет, парторг — нал. Рагъыхъæуы дæр уадиссаг хицауад нæ уыд, 
æмæ Ладинæ æхсæв, бон нал зыдта. 

вдмодвдФФееммевдеееееФеФевФФФ 
Æвдæм с æ 
^ЯСГ ашистон æфсад-аргъæутты авдсæрон залиаг калмæй 
тæссагдæр, æнауæрдондæрæй æрбалæсыд суанг Ирыстоны онг. 
Тохы судзгæ цæхæртæ æххæссын байдыдтой Таджыхъæумæ дæр. 
Мадæлтæи сабиты мæтæй сæ уд суæлæнгай. Чи хæдзары бын 
уæрмы æмбæхста йæ сабиты, чи йæ цæхæрадоны сарæзта ныккæнд 
æмæ уым æрцард: ракæсæн нал уыд æддæмæ. Нæмгуыты æхситт, 
бомбæты нæрынæй зæххы уæлцъар дыз-дыз кодта, рудзгуыты 
æвгтæ згъæлдысты... 
Ладинæ сæ сарайы уæрм расыгъдæг кодта. Дурынтæ æмæ 
тъæпæнджытæ систа уæлæмæ. Хъæдын тъахтин æм ныйиста æмæ 
Ненийы уырдæм ныргъæвта йæ фырт Тузаримæ. 
Естъайы ус Верæ дæр-иу йæ лæппу Сæрæбийы уырдæм ныргъ- 
æвта, Ненийы æвджид-иу æй фæуагъта, сæхæдæг Ладинæимæ, 
зылдысты кæртытыл — адæмы æдасдзинадыл архайдтой. Ацæргæ 
адæмæн амыдтой бон дæр æмæ æхсæв дæр, хи куыд хъахъхъæ- 
нын хъуыд, æхсæвыгон цырагъ ссудзын куыд тæссаг уыд, уыдæттæ. 
Дадаты бинонтæ дæр сæхи бааууон кодтой фæсхæдзар уæр- 
мы. Натка йæ хъæбысæй цух нал уагъта Гукъуры чызг Ирæйы. 
Ладинæ-иу арæх бауад Дадатæм. Тарсти уыдонæн дæр. Йæхи 
бинонты хуызæн сæ уарзта, кæд Гукъуримæ нæ баиу сты, уæддæр. 
Зæликкæмæ хи хойы зæрдæ дардта, йæ чызг Ирæмæ та йын хи 
хъæбулы цæстæй каст. Ладинæйы зæрдæйы скондимæ дыккаг 
сылгоймаг зын ссарæн уыд. Зæликкæйы уындмæ-иу Гукъуры 
æрæмысыд æмæ-иу ын æхсызгон уыдис. Уый нæ, фæлæ ма-иу 
Ладинæ Зæликкæйæн хъæбыстæ дæр кодта, цыма йæ чындз, йе 
’фсымæры ус уыдис. 
Уалдзæджы хуым кæнгæйæ сылгоймаг трактористтæ æхсæ- 
вæддæ куыстой. Ладинæ æмæ Верæимæ Зæликкæ дæр цыдис бы- 
245 

дырмæ. Базыдтой трактор скъæрын. Зинæ сæ сахуыр кодта. Бæргæ 
барывтой сæрды сæ хуымтæ. Нартхор æвзæр не ’рзад, фæлæ йе 
’ртонынæн мадзал нал уыд. Бæстæ нæрыд. Хоры хуымтæм дæр 
хаудтой знаджы нæмгуытæ. Немыцаг хæдтæхджытæ 
къордгæйттæй тахтысты хъæуы сæрты, хъæдтæ æмæ быдырты 
сæрты тыннывæндæгау кодтой. Æппæрстой сæ бомбæтæ, æхстой 
пулеметтæй, æмæ быдырмæ хор æфснайынмæ ацæуын тæссаг сси. 
Æхстой сæ нæхи æфсæддонтæ иргъæф фидæрттæй. Таджы- 
хъæу æмæ йæ быдыртæ хæцæн фидары бынæттæ систы. 
Октябры дыккаг æмбисмæ дæр ма нартхорæй дзæвгар 
æнæтындæй баззад быдыры. Хæсты зын рæстæджы та æнæхор 
цы гæнæн уыд, æмæ йæм тонынмæ цыдысты сылгоймæгтæ, кæд 
тæссаг уыд, уæддæр. Ладинæ, Верæ, Темысо изæрыгæтты зыл- 
дысты адæмыл хæдзаргай. Сидтысты сæм райсоммæ нартхор то- 
нынмæ. 
Иу мигъ бон та сылгоймæгтæ æртæхджын хъæллæгъы бахыз- 
тысты æмæ нартхор тыдтой. Ладинæ командиртимæ баныхас кодта, 
æмæ æфсæддонтæ бричкæтæй ластой хор быдырæй хъæумæ. Не- 
мыцы хæдтæхджытæй тæрсгæйæ арвмæ скæс-скæс кодтой быды- 
ры кусджытæ, фæлæ мигъ ныллæг бадт зæххыл, стæй хоры 
’хæтæлты сыбар-сыбурæй дзæбæх нæ ахстой хъустæ. Цæсты 
фæныкъуылдмæ цалдæр фашистон хъæрццыгъайы фæзындысты 
хуымты сæрмæ. Æркалдтой сæ бомбæтæ колхозонтыл. Уый фæстæ 
сæ сæрмæ зилдух байдыдтой. Сæхи-иу зæхмæ ныллæг æруагътой 
зæрдæхалæн ниугæ, ставд нæмыгджын пулеметтæй æхсгæ. Бы- 
дыр хъæр æмæ цъæхахст сси. Хуыскъ æрхырдыгæй æхстой 
хæдтæхджыты нæхи зенитчиктæ. Иу немыцаг хæдтæхæг ныллæг 
æрцыд, йæ фæдыл фæздæджы пул калгæ. Æлыг къардиуы сæрмæ 
йæ фындз зæххы ныссагъд, фехæлд, сыгъди. Уый фæстæ дыккаг 
дæр хъæуысæр доны был æрхауд æмæ фæйнæрдæм тæгæлтæ 
фæтахт, йæ фæздæг калд... 
Фæлæ колхозонтæ уыдоныл нæ уыдысты: цалдæр сылгойма- 
джы фæмард сты, æмбисмæ сыджыты бын фесты. Цалдæр сыл- 
гоймаджы цæфтæй хъæрзыдтой, куыдтой. Адæм сыл æрбамбырд 
сты, фæлæ ма цы?! Сылгоймæгты хистæртæй иу хъæрæй ныл- 
гъыста: 
— Уæ хъæбулты фыдтæ фæхæрат, цы немыц стут! Цы уын 
кодтам? Нæхи зæххыл нæхи фæллой куы кæнæм! — арвмæ йæ 
риуыгуыдыр ныддардта. Ныххоста йæ сæр тымбыл къухæй. — 
Сау бон мыл куыд бакодта, Натка! Мæнæ дæ дзæбæх чындз — 
нæ сыхы номхæссæн — Зæликкæйыл йæ бон баталынг æдзардæй! 
246 

Цалдæр нæмыджы суадис Зæликкæйыл. Йæ рæсугъд цæсгомы 
цъар мæрдон хуыз райста. Æвæццæгæн ма йæ фарсыл йæ тæвдæй 
иннæрдæм æрзилинаг уыд, фæлæ... Йæ хъæлæсæй калдис туг, 
цæстытæ — гом... 
Верæ ныхъхъæр кодта, бричкæджын æфсæддонтæм. Уыдон 
цæфты сæ хъæумæ сæ хæдзæрттæм аластой. 
Ладинæ йæ галиу къахыл тыххæйты лæууыд, афтæмæй къуы- 
лых-къуылых æрбацыд. Зæнджы хæцъæфыл уæлæнгай суад нæмыг. 
Дугъысыфимæ йæ къухты хæцъилæй æрбабаста. Ныккуыдта, ныдз- 
дзынæзта уый дæр Зæликкæйы мард фенгæйæ, ныццудыдта. Йæ 
фарсмæ иу сылгоймаджы уæхскыл фæхæцыд: «Зæ-лик-кæ!» — 
йæ сæрыл гаруз иууылдæр къæбутмæ æрбырыд. Хидæй уымæл 
сау дадалитæ хъустыл æрæнцадысты. 
Фæурæдта йæ кæуын Ладинæ. Хæдтæхджытæ ног куы ’рба- 
тæхой, уымæй тæрсгæйæ, фæхъæддых кодта йæхи. Фæдзырдта 
Верæмæ: 
— Афтæ дзыгуырæй ма нæ куы ’рбаййафой, уæд бынтыбыны 
сæфт кæнæм! 
Зæликкæйы сау уæрдон Дадаты кæрты æрурæдта. Тагъд-тагьд 
ын райстой йæ мард. Тæссаг уыдис, тынг тæссаг дзæгъæл нæмыгæй. 
Натка фæсхæдзар уæрмы бадт Зæликкæйы чызг Ирæимæ. Цæмæй 
зыдта, Зæликкæ йын йæ къæсæртæ нал афснайдзæн. Нал ын 
бакæсдзæн хæдзары куыстгæнгæйæ йæ арæхст æвнæлдмæ. Æдзух 
ын-иу йæ бæзджын уæнгты кондмæ хæлæг кодта Натка. Йæ 
фезмæлд, йæ къухты æрмдзæф бæркадджын æмæ бæллиццаг 
уыдысты Зæликкæйæн. Бинонтæн дæр æмæ уазæджы цур дæр йæ 
цæхх-кæрдзыны æрæвæрд фынгыл худæнбылæй уыдис, æмæ уæ- 
лдай адджынад кодта йæ фынгæвæрд. Хъæубæсты адæм зиан- 
джынты кæртытæм згъордтой кæугæ-дзыназгæ. Наткамæ кæртæй 
уæрммæ фехъуыст адæмы кæуын. Хъарæггæнгæ сылгоймæгтæ 
бацыдысты æмæ йæ цуры æрлæууыдысты: 
— Бабын стæм, бабын, Натка! Царæфтыд хъæр нæ рацыдис! 
Зæликкæ-æ!.. — сæ уæрджытæ хостой. 
Натка уæрмæй схызт. Куыддæр фæци. Йæ зонд куыддæр ра- 
фæлив-бафæлив акодта... Кæуæг адæммæ ма сдзырдта: «И-и? Цы 
кодтат?!» — цы кодтам, зæгъгæ, дæр нæ... 
Фæлæ уаты Зæликкæйы сынтæгыл кусæн дзаумæтты, мæрдон 
цæсгом куы ауыдта, уæд ыл зæхх рафæлдæхт. Дуне цъилау ныз- 
зылд, хъустæ ницыуал хъуыстой. Базыр-зыр кодтой йæ мæллæг 
къабæзтæ. Сынтæджы уæлхъус йæ уæрджытыл æрхауд. Йæ 
дæрзæг, мæллæг æрмттæ Зæликкæйы уазал рустыл авæрдта: 
247 

— Цы кодтам! Цы ныл æрбамбæлди! Мæ быидур ныззылд! 
Зæликкæ!.. — ныххоста йæ тæрных тымбыл къухæй Натка. 
Ирæ уæрмæй асинтыл сбырыд кæугæ: «Дытта-а!» — йæ амонæн 
æнгуылдзы кæрои йæ дзыхы. Сыхаг сылгоймæгтæй йæ иу йæ 
хъæбысмæ систа. Чи загъта, ма йæ бауадзут йæ мады мардмæ, чи 
загъта, бауадзут æй æмæ фæкæуа йе ’дзард мадыл. Фæлæ ма 
кæуынтæй æмæ хъарджытæй цы саразæн уыд? 
Темысо тыхулæфтгæнгæ, йæ цæссыгтæ згъалгæ Зæликкæйæн 
чырын сарæзта. Йæ чырыны уæлхъус ын фæндараст загъта. 
Уæлмæрдтæм ацæуын йæ бон нæ бацис зæронд, рынчын Темы- 
сойæн. Скъоладзау лæппутæн бацамыдта, æмæ уыдон бафснайд- 
’той зианты, æвæрд æрцыдысты се ’нусон бынæтты. Натка æмæ 
Ирæйы æвджид баззад Хæмæты кæрт. Сæ чызг Зинæ дæр сæрды 
ацыд æфсадмæ медицинон хойæ æмæ уымæй дæр писмо рагæй 
нæ уыд. 
■ в О Ф 
Зæликкæ æмæ иннæ зиантæ æфснайд куы ’рцыдысты, уæд 
Ладинæ æмæ Верæ уыциуцыд скъоламæ акодтой. Уым уыдис цæф 
æфсæддонтæн лазарет. Быдырæй топдзæфтæй -цы сылгоймæгты 
æрластой, уыдоны Ладинæ уым сæвæрын кодта. Æндæр хуыздæр 
гæнæн сын ницы уыдис, уымæн æмæ сыл хæдзаргай зилынмæ 
дохтыртæн рæстæг æмæ амал нæ уыдаид. 
«Уæззау цæф æфсæддонты хъæрзын æмæ уынæргъынмæ хъусын 
æфсæддон дохтыртæн дæр æнцон нæ уыдис, фæлæ фæрæзтой, 
быхсыдысты алыхуызон æлгъыстытæ æмæ æфхæрæн ныхæстæн. 
Цæф æфсæддонтæй фынæйы хос кæмæн бадардтой, уыдон æнцад 
фынæй кодтой, фæлæ-иу уыдонæй дæр иутæ æрдæгфынæйæ фестъ- 
æлфыдысты, тохмæ сидтысты. Уаты къуымырдыгæй кæройнаг 
тъахтиныл æрыгон цæф æфсæддон фынæйæ дзæгъæл дзырдта: 
«Танктæ! Танктæ! Рæвдздæр! Гранаттæ!» 
Фаллаг палатæйæ, Ладинæ æмæ Гукъур цалдæр азы иумæ кæм 
.фæахуыр кодтой, уыцы къласæй райхъуыст цæф салдаты тых- 
джын хъæртæ: «Размæ, мæ фæдыл!..» — йе ’мбæлттæм сæ нæмттæй 
сидтис. 
Хæстонæн уæрагæй дæлæмæ йæ къах хауд. Цæфбæттæнтæ сырх- 
сырхид адардтой къахыл. Сынтæгæй йæхи иуварс æппæрста, зонд 
дзæгъæлтæ кодта, æмæ йын йæ цæигтыл хæцыдысты медицинон 
дыууæ хойы. 
Базыдта Верæ уыцы цæф хæстоны. Нал баурæдта йæ кæуын. 
248 

Ладинæйы цонгыл рахæцыд æмæ тыргьтыл дыууæйæ дæр фæ- 
куыдтой. Уый уыд, Таджыхъæуы коллективизацийы рæстæг парт- 
чыры секретарæй чи куыста, уый фæстæ обкоммæ кусынмæ кæмæ 
фæсидтысты, уыцы партион домбай кусæг — Сæбаты Тотыры 
фырт Хетæг. Фронтæй уæззау цæфтæй æрбахауд Таджыхъæуы 
лазаретмæ. 
Сылгоймæгты зæрдыл æрлæууыдысты Естъа, Данел, Хæмæт: 
«Уыдон дæр афонмæ кæд афтæ сæ туджы мæцынц кæмдæр!» — 
уæззау цæссыг рæдау лæдæрст сæ цæстытæй. 
Дыккаг бон та хъæуы сæрмæ фæзынд иу ссæдз немыцаг уæз- 
зау хæдтæхæджы. Ныгуылæнырдыгæй стахтысты, мигъæй нæ 
зындысты зæхмæ. Сæ гуыр-гуырæй уæлдæф нæрыд. Адæймаг йæ 
фарсмæ лæууæджы ныхас нæ хъуыста. Бон-иу цалдæргай хæтты- 
ты фæзындысты хæдтæхджытæ æмæ сæ адæм афтæ тынг нал тар- 
стысты, сывæллæттæ уæлдайдæр. 
Æхстой хæдтæхджыты нæ хæстонтæ. Уалынмæ хъæуысæры- 
рдыгæй разындысты, сæхи бынмæ æруагътой æмæ æппарын бай- 
дыдтой бомбæтæ. Зæхх фæрчытæй хаудта, бæлæстæ бындзарæй 
схъиудтой. Таджыдонырдыгæй сæ махонтæ æхстой иугæндзонæй. 
Фондз хæдтæхæджы дзы æрæппæрстой зенитчиктæ. Хæдтæхæг- 
иу кæм æрхаудис, уырдæм-иу сывæллæттæ уынынмæ ныййарц сты 
цымыдисæй, фашисты æрцахсæм, зæгъгæ. Фæлæ хæдтæхæджы 
мидæг чи æрхауд зæхмæ, уыдоны ахсын нал хъуыд — басыгъдысты. 
Стыр зиантæ æрцыдис уыцы бон Таджыхъæуыл. Уæззау бомбæ 
скъолайы ныхыл æруадис æмæ Верæитæ сæхи къухтæй цы кæрт- 
хæдзар фæкодтой, уым ма бæстыхайы бынаты хъуыргæнæнау 
бомбæйы егъау дзыхъ баззад. Таджыдоны сæрты хид фæйнæггай 
фæтахт. , 
Хъæубæсты цæрджытæ уæлдай диссагдæрæи æркастысты Хетъ- 
еты Мискайы кæртмæ. Дыууæ бомбæйы æрхаудис уыцы кæрты. 
Хæдзар нæ ныккалд — æддоз æм æрхаудысты бомбæтæ, фæлæ 
цæхæрадоны зæхх сызмæст нартхор, къуымбил, фæйнæг, суанг 
рудзынджы рамкæтимæ. Нартхор згъалæн машинæ дыууæ дихæй 
лæууыд кауы рæбын. Колхозы хæринаггæнæны егъау аг пырхытæй. 
Куыд рабæрæг, афтæмæй Мискайы ус æрыздæхт Астæуккаг 
Лзийæ. Æрцардис та мæгуыр Мискайы конд хæдзары. Хæст куыд 
уæлæмæ цыдис хæстæгдæр, афтæ та Надийы иыфс фæфидар: 
«Фæлæуут! Немыц ссæуынц... бирæ уæ нал хъæуы!..» — æртхъирæн 
24? 

кодта Нади партионтæм, хъæуы æхсæнады кусджытæм. Æрыз- 
дæхти Тъохы сохъхъыр фырт Хъуырес дæр æмæ бавнæлдтой 
’æхсæнады мулк сæхирдæм ссивынмæ. 
Цæхæрадоны акъахтой даргъ егъау къанæуттæ. Уырдæм калд- 
той колхозæй давæггаг мулк. Колхозы къуымбилтæй цалдæр го- 
баныцъары дзаг æрæмбæхста Нади уæрмы. Правленийы хæдзары 
кæртырдыгæй æртæ рудзынджы æмæ цары фæйнæджытæ рап- 
пæрста Хъуырес. Хæринаггæнæны егъау аг йæ бынаты нал уыд. 
Уыдон уæртæ ныр Нади æмæ Хъуыресы æмбæхсæнтæй фæйнæ- 
рдæм фæтахтысты. 
Хъуырес цæргæ Датъетæм кодта, æхсæв та Надиимæ уырытау 
æхсæнады мулк уæрмыты æмбæхстой. «Цы фæцис Нади 
йæхæдæг?» — агуырдтой йæ сыхæгтæ, фæлæ никуыцæйуал ра- 
зынд. Æвæццæгæн æй уæрмы къуымбилтыл бадгæйæ бомбæ гæбаз- 
гай фæхаста. Бæрæг уыдис тугæйдзаг къуымбилтæй. 
Верæ Ладинæтæм æрцард: ницуал баззад йæ хæдзарæй. Фæлæ 
адæм ууыл нал уыдысты. Таджыхъæуæн дæр тæссаг кæй уыд зна- 
джы къухтæм бахауынæй, уымæ гæсгæ фронты командиртæ рад- 
той адæмы Рагъыхъæуырдæм арвитыны бардзырд. 
Уавæр тæссагæй-тæссагдæр кодта. 
2. 
Цæф хæстонты аластой Таджыхъæуæй æндæр лазаретмæ. 
.Мæйдар æхсæв. Хъæубæсты цæрджытæ лыгъдысты Рагъыхъæуы- 
рдæм. Сæ развæндаг нæ уынгæйæ, ластой сæ фæдыл се стуртæ, 
фыстæ. Сывæллæтты кæуын æмæ ас адæмы — мадæлты тарст 
ныхас, фосы æмму, фысты, сæгъты уасын сиу сты хъæугæрон. 
Рухс ссудзæн нæ уыд, æмæ лидзæг адæм кæрæдзи къуырд- 
тытæгæнгæ агуырдтой сæ развæндаг. Мад йæ гыццыл лæппумæ 
къæцæл радта, хъуджы къæдзилыл æй ныххæцын кодта, цæуын 
ын æнцондæр уа, зæгъгæ. 
Лыгъдысты таджыхъæуккæгтæ æхсæвы тары. Лæгуæрдæтты 
ластой сæ сабиты, сæ хуыссæнгæрзтæ. Зæронд адæмæй бирæтæ 
баззадысты сæ бынæтты, нæ ныууагътой сæ цæрæнтæ. 
Натка æмæ Нени дæр баззадысты сæ хæдзæртты: «Мæнæн та 
мæ цард цы у!.. Цæмæй тæрсын?! Мæнæ сывæллоны уе ’вджид 
кæнын!» — загъта Натка Ладинæ æмæ Верæйæи. Радта сæм 
Ирæйы. Уыдон дæр сывæллæтты сæвæрдтой иу чысыл лæгуæрдо- 
ны хæринаг æмæ хуыссæнгарзимæ æмæ æхсæвы тары баиу сты 
лигъдæттимæ. 
250 

Ирæ йæ мамаимæ ахуыр уыдис æмæ сагьуыд. Куыдта, агуырд- 
та йæ фыдымады: «Дыттамæ цæуын!» Фæлæ йæм ахæм цъысымы 
сахат чи хъуыста? 
Тузар æмæ Сæрæби нæ куыдтой. Уыдонмæ лæгуæрдоны бадын 
дзæбæх каст. Ладинæ тæригъæд кодта Ирæйæн. Систа йæ уæр- 
донæй йе ’ккоймæ. Ирæ Ладинæйы бæрзæйыл йæ цæнгтæ иыт- 
тыгъта. Йæ русыл ын йæ рус сæвæрдта. Ладинæйы зæрдæ суынг- 
æг сидзæр сывæллонæн тæригъæдæй. Гукъур æмæ Зæликкæ йæ 
зæрдыл æрбалæууыдысты æмæ мæйдары йæ сусæг цæссыгтæ 
згъалгæ дзæвгар фæцыдис йæ иу къухæй Верæйæн уæрдон ла- 
сынмæ æххуысгæнгæ. 
Цалдæр боны фесты алидзæг адæм Рагъыхъæуы æдде къуы- 
бырыл — ныггæндты. Дон æмæ хойраг — стæм. Ныггæндтæй 
уæлæмæ схизын уыдис тæссаг. Знаджы хæдтæхджытæ ахæмтæ 
агуырдтой. 
Æхсæвы тыхджындæр æрбадымдта. Мит пирæнгомæй хаудта 
æмæ райсомæй быдыртæ урс адардтой. Адæмæн се ’мбæхсæнтæй 
ракæсæн нал уыдис. Саби цы зоны, цы ’мбары? Бафæлладысты 
æмæ кæуын-тъизын байдыдтой. Сæ басабыр кæнын уыдис зын, 
сæ коммæ бакæсын ноджы зындæр — уæрмытæй сын рауадзæн 
нæ уыд — хæст йæ тæккæ карзæй цыдис. 
Ладинæ æмæ Верæ сæрæндæр сылгоймæгтимæ лæгуæрдæттæй 
амал кодтой сабитæн нуазыны дон. 
Æнуд ныггæндты хъæмпын лыстæнтыл дон æмæ хойраг хъуаг 
сывæллæттæй иутæ рынчын кæнын байдыдтой. Тузар æмæ Сæрæби 
фидардæр разындысты зын уавæртæн. Верæ-иу ныббуц йæ 
лæппуйæ, рынчын сывæллæтты æхсæн-иу Сæрæби хъæлдзæгдæр 
куы уыдис, уæд: «Дæ рынтæ мæ гуыбыны ацæуой, мæ лæппу, дæ 
фыд Евстафийы хуызæн домбай кæд дæ ды дæр!» — йæхинымæ- 
ры-иу дзы йæ зæрдæ бахъæлдзæг. 
Тузар æмæ Сæрæбимæ цыдæр хъазæнтæ дæр фæцис, цалдæр 
хъулы сæм уыд. Ладинæ сæ сахуыр кодта хъултæ суилын: фыр, 
цыг, тæу, сах. Суылдтой-иу хъултæ. Сах кæмæн абадтаид, уый 
иннæйы ных цавта æнгуылдзæй æмæ-иу дыууæ лæппуйы худæгæй 
бакъæцæл сты ныггæнды. 
Ирæ æнкъардæй-æнкъарддæр кодта. Стæй йæм тæвд фæзынд. 
Æвæццæгæн дзы уазал бацыд. Ладинæ мæт æмæ сагъæсы бахауд. 
Тузары фæрынчыныл афтæ тынг нæ мæт кодтаид, фæлæ кæйдæр 
сывæллон йæ бæрны уыд, æмæ йын уыцы хъуыды æнцой нæ 
лæвæрдта. Ладинæ йæхинымæр йæхицæй фефсæрмы, Ирæйæ, 
кæйдæр сывæллон куы загъта, уæд. «Гукъур æмæ Зæликкæйы 
251 

чызг...» — ныхъхъуыды кодта Ирæйыл Ладинæ æмæ йæ зæрдæйы 
къуымты никуы ницы ссардта мисхалы бæрц дæр, Ирæйы кæйдæр 
сывæллон схона, уымæй. 
Ладинæ-иу Ирæмæ кæсгæйæ куы ахъуыды кодта, ай Гукъуры 
чызг у, зæгъгæ, уæд æм сывæллонмæ æвзæрдис тыхджындæр уарз- 
ты æнкъарæнтæ, уымæн æмæ Гукъуры ном Ладинæйæн уыдис, 
адæймагæн зæххыл æхсызгондæр цы ном уа, ахæм ном. Гукъур 
Ладинæйæн фæсаууонмæ дæр уыдис йæ зæд, йæ Хуыцауы хайау. 
Фæсаууонмæ дæр æрмæст йæ ном зæгъынæй дæр æфсæрмы кæмæй 
кодта, уыцы адæймаг. Ладинæмæ ма сæ хæдзары уыдис, Ирæйы 
чи хъуыдис, ахæм хостæ, йемæ дæр рахаста, фæлæ фесты — иннæ 
рынчынтæн сæ радта. 
«Цæуын хъæуы хъæумæ хостæм! — скарста Ладинæ.— Фæлæ 
кæд? Боныгон —тæссаг. Æхсæв æдасдæр нæу». Мæты бацыд. 
Сфæнд кодта изæрдалынгты хъæумæ фæцæуын. Ладинæ æмæ 
.Верæмæ гæххæттытæ уыдис, хъæуы æхсæнады кусджытæ кæй 
сты, уый тыххæй æмæ сæ æфсæддон постытæ — патрултæ иæ 
урæдтой. Кæд изæрдалынгтæ кодта, уæддæр ногуард миты 
рухсмæ сауæндæрг дзæбæх зынд. Ладинæ хъæугæронмæ куы 
’рхæццæ, уæд æй хæстон патрултæ фæурæдтой: «Æрлæуу! Чи 
дæ?» 
Æфсæддонтæ Ладинæйы базыдтой æмæ дзы гæххæтт нал ба- 
цагуырдтой. Фæлæ иу æмæ дыууæ раны нæ лæууыдысты посты. 
Цалыимæ сæ кулдуарыл бахызт, уæдмæ йæ цалдæр раны баурæд- 
той. Кæрт — мæгуыр, æдзæллагхуыз. Хæдзары рудзгуыты 
æхгæнæнтæ æнгом æхгæд. Къæсæрмæ куы баввахс Ладинæ, уæд 
æм сæ хæдзарæй райхъуыст нæлгоймаджы хъæлæс. «Чи у, кæцæй 
у?» — фæдис кодта. Бацыд хæстæгдæр, рудзынгыл йæ хъус 
авæргæйæ байхъуыста æмæ Ладинæйы цæсгомыл цины æнгæс 
фæзынд. Базыдта Темысойы йæ хъæлæсыуагæй. Рудзынджы 
æхгæнæн рог къуырцц бакодта æмæ бацыд хæдзармæ. Нени сын- 
тæджы хуыссыд нæфæразгæйæ. Цæсгом — фæлурс. Темысо та- 
буреткæйыл бадт. Зыдта. Нени дæр æмæ Натка дæр иунæджытæ 
кæй уыдысты æмæ сæ бæрæг кодта, ныфсытæ сын æвæрдта. Те- 
мысойæн йæхи цæсгомы бакаст дæр æнæииз лæджы хуыз не ’вдыс- 
та. Цæстыбынтæ бынмæ фæлæбырд сты. Фæкъæсхуыр. Ладинæмæ 
афтæ фæкаст, цыма йæ цæстытæ стырдæр фесты. Йæ ныхыл хиды 
æртæхтæ зынди. Уыдон æнæниз лæджы миниуджытæ кæй нæ 
уыдысты, уый хорз зыдта Ладинæ. Райста Тсмысойы къух. Стæй 
бацыд йæ мадмæ. Йæ русыл ын йæ рус авæрдта хуыссæнмæ: 
— Цы кæныс, мамæ? 
252 -’ 

— Ницы мын у, мамæйы къоиа! Афтæ, уазал кодтон куыддæр. 
Сывæллæттæ куыдтæ сты? Рынчын сæ исчи у? 
— Ницы нын у. Афтæ, сымах абæрæг кæнынмæ æруадтæн. — 
Не схъæр кодта, Ирæ нæфæразгæ кæй уыд æмæ йын хостæм кæй 
æруад. 
Сынтæджы тигъыл æрбадт Ладинæ, йæ мады къухтæ йæ æрмтты 
бакæнгæйæ. 
Темысо лæдзæджы кæрон йæ рахиз уæхскмæ саразгæйæ бадт 
æнкъардæй, стæй хуыфæгау скодта: 
— Бирæ нæ нал бахъæудзæн, Ладинæ, уæрмыты бадын. Мæ 
хуызæттæн та цы хъауджыдæр у. Ныр дæр мардæй хуыздæр нæ 
дæн, фæлæ сабитæ! Бахъахъхъæнут сæ! Не ’фсады командиртæ 
куыд дзурынц, афтæмæй немыцæн ам бирæ уæвæн нал ис. Ста- 
линградырдыгæй сæ тынг бацъист кодтой махонтæ æмæ ам дæр 
сæ быны зæхх судзы, фæлæ, куыдзы тугæй æхсæдтæ, хъæддых 
сты нырма. Хæцынц фæстаг тудхсы ’ртахы онг... 
Уыцы минут æфсæнвæидаджы вагзалырдыгæй тыхджын нын- 
нæрыд, зæхх ныррызт. Немыцы хæдтæхджытæ æрæппæрстой егъау 
бомбæтæ. Ссыгъдысты фæйнæгæй амбартæ, скъладтæ, æмæ арвы 
къултæ сырх адардтой. Темысо æмæ Ладинæ кæртæй вагзалмæ 
иу цасдæр фæкастысты, мадзурайæ алæууыдысты къулы рæбын. 
Дзæгъæл нæмыгæй тæссаг уыдис, æргомæй бирæ лæууæн нæ уыд 
æдде. Темысо хуыфæгау скодта. Ладинæйы хъусмæ сусæгсы- 
бырттæй бадзырдта: 
— Дæхи хъахъхъæн, Ладинæ!.. Нæ хъæуы цыдæр æмбæхст 
къæрныхтæ ис. Ныхилынц æхсæнады бæстыхæйттæм. Знон абæрæг 
кодтон правленийы кæрт. Уæвгæ дæр ма дзы цы ис! Йе ’мбис ын 
æфсæддонтæ бацахстой, фæлæ стъолтæ æмæ бандæттæ цы уæтты 
бафснайдтам, уыдоны рудзгуытæ уыдысты æппæрст, хæринаг- 
гæнæны дуар — гом. 
Ладинæ уыйрæзмæ федта, Мискайы кæрты немыцаг бомбæтæ 
куы ’рхаудис, уæд зæххы æмбæхст давæггæгтæ куыд фæуæле сты, 
кæрты къуымты хæлиуæй куыд лæууыдысты. 
— Ныхилæг сæм ис, фæлæ чи у, уый базонын хъæуы... — загъта 
Ладинæ æмæ батагъд кодта фæстæмæ сывæллæттæм ацæуыныл: 
«Ирæ куыд у афонмæ?» — йæ зæрдæ йæм æхсайдта. Ацыд 
Темысо сæхимæ. Зымæгон бон цыбыр у, фæлæ афтæ æнафон 
нæма уыд — авд-аст сахатæй фылдæр. 
Ладинæ хæрзæхсæвтæ загъта йæ мадæн. Скъаппы лагъзæй систа 
хостæ. Бæмбæджджын къурткæйы мидæггаг дзыппы сæ сæвæрдта, 
Ненийы русæн ма иу ба — æмæ дуар йæ фæдыл рахгæдта. 
253 

Сыгъди вагзал. Хæцæнгæрзты нæрын не ’нцад. Хъæуы уынгты 
боныгон афтæ бирæ змæлæг нæ уыд. Æхсæв æдасдæр æмæ 
æнцондæр уыд æфсæддонтæн кæртыты бæлæсты бынтæй сарма- 
дзантæй, мииометтæй æхсын. Æхсæвы тары, нæмгуытæ куыд тах- 
тысты, æфсæнвæндаджы фале знæгтыл куыд хæлдысты, уый хорз 
зынд. 
. Араст Ладинæ хæдзæртты аууæтты Рагъыхъæумæ. Зæхх æрсалд, 
æмæ йæ кусæн цырыхъыты бын мит, кæд арф нæ уыдис, уæддæр 
хъыззытт кодта. 
Таджыхъæуæй Рагъыхъæумæ æртæ километры бæрц ауайын 
хъуыдис схæрдгæнæнты. Цалдæр ранæй та йæм рахъæр кодтой 
патрультæ: «Æрлæуу! Чи дæ?» — «Хион!» — дзуапп сын 
лæвæрдта Ладинæ. Сылгоймаг у, уый-иу куы базыдтой, уæд æм- 
иу иутæ нал сдзырдтой, фæлæ-иу æй æндæр посты лæуджытæ 
баурæдтой: «Æрлæуу! Хицæттæ йедтæ нæ зонын! Пароль»! 
Ладинæ фæцæйхæццæ кодта лигъдæтты æмбæхсæн бынатмæ. 
Чысыл æй йæ фæллад суадзын хъуыд, стæй йæ иу хъуыды ацах- 
ста, æмæ, какæтты къохы кæрон кæй акалдæуыд, ахæм хъæддаг 
кæрдо бæласыл æрбадт. 
Æфсæнвæндаджырдæм æргомбадт уыд æмæ йæм зындис тохы 
быдыр. 
Ладинæйы хъуыдытæ сæры кæрæдзи рафæрс-бафæрс акодтой: 
«Кæцæй фæцис мæ размæ? Æмæ уымæй цы зæгъынмæ хъавыд?» 
— аджих Ладинæ. 
Цалдæр боны размæ йыл амбæлдис сохъхъыр Хъуырес. 
Æфсæддон службæйæ уæгъдгонд уыдис. Ингæны дæр йæ къухтæ 
кæмæн нæ фæлæууыдаиккой, ахæм адæймаг. Йæ цæст дæр, дам, 
давгæйæ схауд Астæуккаг Азийы. 
Постхæссæг ныллæууыд Таджыхъæуæн. Æфсон ын фæцис æмæ 
•бæх æд уæрдон йæ къухмæ бахауд. Æфсæддонтæ дæр ыл сахуыр 
сты. Æнхъæлдтой, Хъуыресы цæст фронты фæцæф æмæ йæ хæстон 
æфхæрд лæгыл нымадтой. 
Зæликкæйы зианæй рацæйцыдис Ладинæ уæд изæрдалынгты 
сæхимæ. Цæхгæрмæ уынгмæ схæццæ, афтæ Хъуырес йæ размæ 
фæцис уæлдзармæй хъармхъусджын худы. Æфсæддонтыл цы 
цыбыр кæрцытæ уыдис, ахæм кæрцы, цырыхъыты. Æрлæууыд йæ 
размæ. Ныккаст Ладинæмæ зыхъырдзыхæй. 
— О-о! Ладинæ!.. Нæхи нæ дæ, нæхи?! Мæсты ма кæн! Хетъ- 
етæй дын фæхауæн нæй уæддæр! Æппын куы ницы, уæддæр дæ 
æз нæ ферох кæндзынæн!.. — амонæн æнгуылдзæй уæлдæфыл йæ 
фындзыбын дыууæрдæм акодта. 
254 

Уыцы сæмбæлдæй Ладинæ йæхимæ афтæ фæкаст, цыма стыр 
æвзæрдзинад бакодта. «Ацы æнафоны мæ аимæ чи фена, уый цы 
фенхъæлдзæн? » — фæуагъта дзургæ Хъуыресы æмæ атындзыдта 
хъæмæ. Ныр дæр ма ууыл хъуыды кодта Ладинæ. «Уæддæр дæ 
æз нæ ферох кæндзынæн». Цыдæр дæлгом ныхас æм фæкаст. 
Уый размæ Нади дæр лæбурæгау æркодта Нодаратæм. Нени 
кæрты цыдæртæ архайдта. Тузар йæ цуры хъазыд. Нади кæртмæ 
дзургæ бацыд, йæ къухтæ бустæгæнæгау тылдта: 
— Ныр адон цы митæ сты, Нени? Зæгъ дæ чызгæн, æмæ уалæ 
йæ хæдзармæ рацæуа. Мæ фырт Хатъæхцыхъо фронтæй куы ссæуа, 
уæд афтæ ’нхъæл стут æмæ йæ ам ныууадздзæн? Кæнæ уæртæ мæ 
гыццыл лæппу Тузик! — йæ къухтæ баивæзта сывæллонмæ Нади. 
— Рауай ма мæхимæ, дæ нанамæ! 
. Цыппараздзыд сывæллон афтæ æнæмбаргæ нæ вæййы. Фыццаг 
хатт федта Тузар Надийы. Цæмæй зыдта, чи уыд. Надийы цæсго- 
мы бакастæй тæрсæгау фæкодта. Йе ’взаг æм фелвæста æмæ 
мидæмæ балыгъд. 
— Ацу дæ хæдзармæ æнæмастæй, кæд дын хæдзар ис, уæд, — 
бахъуыр-хъуыр кодта Нени Надийыл. — Чызг дæ куы ’рбаййафа, 
уæд дын ацы кæрты æрлæуд нæ ныххатыр кæндзæн! 
— Тагъд дон фурды не ’ййафы... Фендзыстут, кæд уæхæдæг 
мæ къæхты бынмæ уæхи не ’ппарат! — фындз æнгуылдзæй адауд- 
та æмæ феддæдуар Нади. 
Уыцы ныхæстæ Нени Ладинæйæн радзырдта, æмæ уæдæй 
фæстæмæ Ладинæ хъуыдыты бахауы: «Хатъо хæстæй куы ссæуа...» 
«Уæхæдæг уæхи мæ къæхты бынмæ æппардзыстут...» 
3. 
Сыстади Ладинæ йæ мидбынаты. Цы хъæдыл бадтис, ууыл 
алæууыд æмæ æфсæнвæндаджырдæм каст. Сыгъдысты вагзалы 
скълæдтæ. Сармадзанты нæрын не ’нцад. Нæмгуытæ цæхæр калгæ 
дзæбæх зындысты уæлдæфы æрттиваг цыллæ ’ндæхтау. Æрæмы- 
сыд та Ладинæ Рагъыхъæуы сæрмæ какон сындзыты кæронæй 
хæсты быдырмæ кæсгæйæ Гукъуры: «Мæгуыр дæ бон, Гукъур! 
Махæн ма ницы у... Мах ма нæ сæртæ бафснайдтам, фæлæ мæ- 
гуыр уæ бон...» 
Уыцы хъуыдытимæ Ладинæйы цæстытыл ауад Гукъуры сурæт 
æфсæддоны дарæсы: кæрц, хъарм худы — бæзæрхыгтæ цæхæрцæст 
хæстон. Æхсызгоны худæнбыл фæзынд Ладинæйы цæсгомыл Гукъ- 
уры æрымысгæйæ: «Цæй! Гукъур дæр адæмæй æгуыдзæгдæр иæу. 
255 

Лæг у æмæ нæлгоймаджы зынтæн быхсæд...» Ирæмæ йæ зæрдæ 
æхсайдта. Фæндыдис ма йæ сыгъдæг уæлдæфы алæууын, фæлæ 
фæраст лигъдæтты бынæттæм. 
Диссаг уый каст Ладинæйæн йæхимæ дæр, æмæ Ирæйы фылдæр 
йеддæмæ къаддæр кæй нæ уарзта йæхи лæппу Тузарæй. Гукъуры 
мондæгтæ уымæй иста. Ирæйы цæсгомыл Зæликкæйы сурæт уыд- 
та. Ладинæ Верæиты ныккæнды хуысгæ æрбаййæфта. Тузар æмæ 
Сæрæби лыстæныл фынæй кодтой. Ирæ Верæйы хъæбысы 
æрфынæй. Хъæрзæгау улæфыд. Верæ йын йæ ныхы хид йæ армæй 
сæрфта, афтæмæй сæ сæййæфта Ладинæ. 
— Цы фестут? Кæм стут? — ныггæндмæ ныллæг дуарыл гуы- 
бырæй хизгæйæ сдзырдта. Верæ фæхъæлдзæгдæр Ладинæйы 
фæзындæй: 
— Ахæм тарст дын кодтон æмæ! Цы рæстæг у, уый нæ уыиæм? 
Цы нæ вæййы... Исты хостыл фæхæст дæ? Тæвд кæны Ирæ. — 
Армæй Ирæйы сæрыхъуынтæ хæрдмæ сæрфта Верæ. 
— Ис. Схастон хостæ! Уыдон ын йæ тæвд æрæппардзысты. 
Ладинæ Ирæйæн бадардта хостæ æмæ лыстæныл æруагъта 
йæхи. Хъæуы хабæрттыл аныхæстæ кодтой, стæй Верæ афынæй. 
Бон цъæхтæ кодта, уæдмæ Ладинæ йæ цæстытæ не ’рæхгæдта. 
•Верæйы хъæбысæй райста Ирæйы æмæ йæ йæхи хъæбысы бакод- 
та. Йæ армытъæпæн сабийы ныхыл дардта, сæрфта йын йæ уымæл 
дзыккутæ. Ладинæ Ирæйы русæн аба кодта, стæй та дыккаг хатт... 
æртыккаг... Мад йæ зæрдиаг хъæбулæн куыд тæригъæд кæна, афтæ 
йæ рæвдыдта. Ладинæйы уыцы адджын зæрдæйыуаг уыдтой 
æрмæст талынг ныккæнды къултæ. Уым иу æмæ дыууæ ныккæн- 
ды нæ уыдис, иу æмæ дзы дыууæ ныййарæджы не ’мбæхстысты 
сæ сабитимæ топпыты нæмгуытæй. 
Уæрмытæй хъуыстис адæмы улæфт, сабиты кæуын, хуыфын. 
Сывæллæттæ сæ мадæлтæй агуырдтой хæринаг, дон... 
Зæрдæтæ æвæрдтой мадæлтæ сæ сабитæн бон, æхсæв... Дыууæ 
боны... Фæлæ кæдмæ? Цы ’мбæрстой сабитæ? Цæмæн ныууагътой 
сæ хъарм хуыссæнуæттæ, сæ хæдзæрттæ? Цæмæн сæ баивтой 
ныккæндты лыстæнтыл? 
Хæст æгъатыр у. Тæригъæд нæ зоны гуыбыны сывæллонæн 
дæр. 
Ирæйæн дæр уыцы зын бонты йæ ирвæзынгæнæг уыдис Ла- 
динæ. Верæ дæр æй куыннæ рæвдыдта, куыд нæ йæ хъахъхъæдта, 
фæлæ Ладинæ Ирæйæн сси ныййарæг мадау. Зæликкæйы бирæ 
кæй уарзта, Гукъурмæ дæр йæ зæрдæ кæй не сивта, уыйадыл. 
Алчи йæхи сабитæй дæр сфæлмæцыд хæсты зын бонты. Цæрæн 
256 

мадзæлттæ скуынæг сты. Хойраг сыгъзæрины аргъ сси, уæддæр 
Ладинæ не стыхст Ирæйæ. Сывæллæттæн-иу сæ къæбæр куы дихтæ 
кодта, уæд-иу стырдæр хай Ирæйы къухты фæсагъта. 
Ирæ дæр фæцахуыр Ладинæйыл, цыма йæхи мад уыди, йæ 
хъæбыс ын мады хъæбысы ад кодта. Ирæйæн йæ тæвд æрхауд, 
фæхъæлдзæг. Сæрæби æмæ Тузаримæ хъазын, худын байдыдта. 
Æртæ сывæллоны дæр иу мады цотау кæрæдзиуыл сахуыр сты. 
Дæсны, æмбаргæ мад йæ цоты къулбадæг ахуыр нæ кæны. 
Райсомæй-иу Нени Тузарæн йæ дарæс скодта, цæхсадта-иу 
æй. Фæстагмæ Ладинæ уыдæттæ кæнын нал уагъта Ненийæн: 
«Йæхи йын ахуыр кæнын хъæуы... Ныр йæхицæн дæр арæхсын 
афон у! Йæ уидыгæй йæхæдæг архайæд! Йæ дзыхмæ ничи 
рæдийы», — Ладинæ-иу уидыг Тузарæн йæхи къухтæм радта. 
Тузар дæр-иу гыццыл фæлмæн æнгуылдзтæй уидыджы хъæдыл 
ныххæцыд фæрæты хъæдыл хæцæгау. Тузар фæцахуыр æмæ йæ 
дарæс кæнынмæ æвналын нал уагъта. Темысо йын цы гыццыл 
æрчъитæ бахуыдта, уыдоны-иу фæсал бакодта, скодта сæ-иу йæ 
къæхтыл. 
Хъæууон сывæллон-иу фæллойы ад раджы бавзæрста æмæ 
сæрæн ахуыр кодта. Верæ дæр афтæтæ фæлтæрдта Сæрæбийы. 
Сугтæ йын иу йæ хъæбысы сæвæрдта сугсæттæны: 
— Хæсгæ кæн, Ефстафийы богал фырт! — худæгæй йыл-иу 
бакъæцæл йæхæдæг. Мады ныхас сывæллонæн закъон у. Кæд-иу 
уæззау уыдысты Сæрæбийæн, уæддæр сæ хаста, архайдта, цæмæй 
йæ сугтæ ма ’рхаудаиккой. Куы ’рхаудаиккой, уæддæр кæугæ не 
скодтаид; Верæ йын амыдта, лæгтæ кæугæ нæ фæкæнынц, зæгъгæ. 
Кæрон цæмæн нæй, зæххыл ахæмæй ницы ис. Зæронд лæджы 
ныхас æрцыдис: «Тымыгъ бон бирæ нæ хæссы!» 
Иу райсом раджы лигъдæттæ се ’мбæхсæнтæй схызтысты 
уæлæмæ. Сæ каст æфсæнвæндаджырдæм скодтой. Знон дæр ма 
хæст йæ тъыфылы кæм уыдис, уырдыгæй гæрах нæ, фæлæ змæлын 
дæр нæ хъуысти. Æрмæст ма судзгæ къутутæ æмæ быруты фæздæг 
калд. 
Бон фæивад, афтæ Рагъыхъæуæй скъолайы дзæнгæрæджы 
цæгъдын ссыд. Цы нысан уа дзæнгæрæджы цагъдæн, зæгъгæ, 
лигъдæттæ цымыдисæй кастысты хъæуырдæм. Уалынмæ дыууæ 
æрыгон лæппуйы — скъоладзаутæ хъæргæнгæ сцæйзгъордтой: 
— Рацæут! Немыц алыгъдысты! 
17 Ладинæ 
257 

Адæм исдугмæ лæппуты уацыл не ’ууæндыдысты, фæлæ уæдмæ 
Рагъыхъæуæй радиойы ныхас дæр райхъуыст. Цы дзырдта, уый 
лигъдæттæм бæлвырд нæ хъуысыд, уæддæр бамбæрстой: фронт 
æддæдæр ацыд. 
— Фыццаг æмбулæг — мæнг æмбулæг! — къуыппыл лæугæйæ 
хъæрæй дзырдта зæронд лæг. — Цомут нæ хæдзæрттæм! Гитлеры 
ма кæд йæ къæхтæ фервæзын кæной, кæннод цæхæры смидæг! 
Рагъыхъæуы æмæ Таджыхъæуы лигъдæттæ æрыздæхтысты сæ 
хæдзæрттæм. Хъæуы чи баззад, уыдон куыд дзырдтой, афтæмæй 
æмбисæхсæв немыцы æфсæдтæ афардæг сты сусæгæй. 
— Фашисттæ Сталинградæй тард æрцыдысты æмæ лидзынмæ 
фесты. Ирыстон дæр фæуагътой! — хъæлдзæгæй дзырдта Темы- 
со Ладинæ æмæ Верæйæн. — Мæ низ дæр мын тых иал кæны 
фырцинай!..— худын æмæ хъазæн ныхас фæлгъауæн кодта рын- 
чын Темысо. 
Ладинæ Темысойы низ хорз æмбæрста æмæ йын æдзух 
фæдзæхста: «Дæхи ма тыхсын кæн. Мацæуыл мæт кæн. Уæлдæфмæ 
арæхдæр бад...» — фæлмæн ныхæстимæ йын-иу йæ уæхск армæй 
æрлæгъз кодта. Уыйбæрц та йæхи зæрдæ уынгæджы хауд Ла- 
динæйæн Темысомæ кæсгæйæ. «Йæ рæстæджы цы хуызæн 
хæрзконд, домбай лæг уыд, Хæмæт æмæ Асæгоимæ куыд 
лымæнтæй цардысты, коллективизацийы рæстæг цы тухæнтæ бав- 
зæрстой, фæлæ куыд растзæрдæджын æмгæрттæй цардысты». 
Темысойы фенгæйæ-иу Ладинæйæн йæхи фыд Асæгойы сурæт 
дæр йæ цæстыты раз февзæрд æмæ та-иу йæ зæрдæйыл 
æрхæндæджы æндæрг абадт. Уæддæр Ладииæйæн æнцойдзинад 
хаста Темысойы фенд. 
Ладинæ æмæ Верæ йæм цы зæрдæ дардтой, уый хорз æмбæрста 
Темысо. Сылгоймæгтæ уæвгæйæ хъайтар кусджытæ уыдысты 
æхсæнады, фæлæ сæ фарсмæ балæууын йæ бон кæй нал уыд уыцы 
тыхст рæстæджы, уый йын йæ низæй фылдæр тых кодта. 
Хъæубæсты цæрджытæ хъæуæй куы фæлыгъдысты къуы- 
быртæм, уæд Темысо хъæуы баззад æмæ йæ хъус дæрдта адæмы 
хæдзæрттæм, æхсæнады бæстыхæйттæм. Кæуылдæрты йæ зæрдæ 
фæкъæпп кодта. «Райгуырæн бæстæйы сæраппонд нæ хæстхъом 
адæм тохы сæ туг калынц знаджы ныхмæ, мах хъахъхъæнынц, ам 
та, чидæртæ цыдæр знаггæдтыл хæст сты?» Фæлæ Ладинæитæн 
уыдæттæ дзурынмæ нæма хъавыдис, фæстæдæр сын зæгъдзынæн 
мæ хъуыдытæ, зæгъгæ. 
Адæм æрбынæттон сты фæстæмæ сæ хæдзæртты. Фронт адард, 
иу гæрах никæцæйуал хъуысти. Фæллад хъæубæстæ, тарст са- 
258 

битæ æрæууæндыдысты æмæ тарф фынæй кодтой. Куыдзы рæйын 
дæр никæцæй хъуыст. Æрмæст ма уæлмæрдтырдыгæй уыг 
хъуырæлвæстæй уасыд. Таджыхъæу уыцы æхсæв уыдис ихдзагъд 
хоры хуымау... 
4. 
Ладинæ, дысон йæ хуыссæнуаты йæхи куыд æруагъта, афтæ 
афынæй. Райсомæй райхъал автомашинæйы гуыр-гуырмæ. Нени 
Тузаримæ хуыссыдис æндæр сынтæгыл. Уый та æхсæв-бонмæ 
фынæй нæ бакодта. Нæма æууæндыд фронты адардыл. Тарсти, 
ног та исты фæдис куы фæцæуа. Райсомæй сæ кулдуармæ ма- 
шинæйы уынæр куы ссыд, уæддæр фынæй иæ уыд. Сдзурынмæ 
хъавыд Ладинæмæ, фæлæ уæдмæ Ладинæ йæхæдæг фехъал — 
фестад. Йæ уæлæ æрæппæрста йæ дарæс. Цырыхъыты атъыста 
къæхтæ. Бæмбæджджын къурткæ æмæ хъарм худы рауад кæртмæ. 
Акаст уынгмæ. Кæттагæй æмбæрзт рог машинæйы цур лæууы- 
дысты æртæ нæлгоймаджы. Кæрц æмæ хъусджын худ кæуыл 
уыдис, йæ рахиз фарсыл дамбаца, уый бахудт Ладинæмæ: 
— Райхъал дæ кодтам... Фæллад дæ, фæлæ... — райста Ла- 
динæйы къух райкомы фыццаг секретарь Вано, бæзæрхыг, къоп- 
рихи лæг, бæзджын ныллæг хъæлæсæй дзургæ. Иннæ дыууæ 
нæлгоймаджы дæр райстой æнæдзургæйæ Ладинæйы къух. Сæ 
дарæсмæ гæсгæ — æдасдзинады кусджытæ, хъуыстой Ванойы 
ныхасмæ. 
— Ладинæ, рæстæг дын амонын нæ хъæуы. Хъæубæсты пар- 
тион организацийы сæргълæууæг дæ. Фæстæмæ йæ уагыл сæвæрын 
хъæуы адæмы цард. Дæ алыварс æрбамбырд кæн активы. Хæст 
уын цы зиантæ æрхаста, уыдон бахынцут. Дарддæры куыстæн 
уаг æмæ пълан скæрдут. Бæстæ ис уæззау уавæры. Знаг нырма у 
домбай. Сырх Æфсадæн æнæ чъылдымæй æххуыс хæцæн нæй. 
Æркæсут уæ тыхтæм! Уæ мадзæлттæ æнæ зæгъгæйæ дæр бæрæг 
сты. Нæ бон цы уа, уымæй уын æххуыс уыдзæн... 
Ныхас даргъ нæ уыд. Районы бæрнон лæгтæ машинæйы сбад- 
тысты æмæ сæ ных Рагъыхъæуырдæм сарæзтой. Ладинæ фæстæмæ 
кæртмæ бацыд. Бамбæрста Ванойы. Бирæ ныхæстæ кæныны рæстæг 
кæй нæ уыд, уый Ладинæ йæхæдæг дæр хорз æмбæрста. 
Кæрты астæу æрлæууыд æмæ та арф сулæфыд Ладинæ. Лигъ- 
дæттимæ къорд боны ныккæндты тыхст цæрдтыты фæстæ йæм 
кæрты æдасæй лæууын стыр амонд фæкаст. Цард ын фæад- 
джындæр. Кæрты къуымтыл ахаста йæ цæст æмæ дзы, кæд мæ- 
25? 

гуырдзинады йеддæмæ хорзæй йæ цæст ницæуыл æрхæцыд, 
уæддæр та сыгъдæг уæлдæф адджынæн нынныхъуырдта Ладинæ, 
йæ цæнгтæ фæйнæрдæм акæнгæйæ. «Сабыр, æдас цард, дæуæн 
æмбал дзы нæй! Хæстæн йæ ном йæ уæлæ ис Тæссæй мæ цæрвтæ 
’мæ мыдтæ дæр нæ хъæуынц!» — бацыд мидæмæ йæ къурткæ 
ласгæ. Цырыхъытæ феппæрста къæхтæй æмæ хæцъил дзабыртæ 
акодта. Æрлæууыд Ненийы сынтæджы уæлхъус. Ныккаст йæ мад 
æмæ йæ фыртмæ: «Уæ райсом хорз, Нодаратæ! Куыдтæ стут?» 
— бахудт Ненимæ. 
Нени дæр йæ чызджы цæсгоммæ кæсгæйæ фæхъæлдзæгдæр. 
Рабадтис йæ хуыссæны. Хинымæр зæгъынмæ хъавыд, фæлæ сæ 
ныхас хъæрæй райхъуыст: 
— Нодаратæй марæм!.. Мыггаджы ном хæссæм!.. — йæ иыха- 
сыл фæфæсмон кодта Нени. Чызджы зæрдæ цæмæн хъыгдарын, 
зæгъгæ, ма ахъуыды кодта, фæлæ ма дзырдтæн раздахæн кæм 
вæййы. 
Æмæ, æцæг, Ладинæйы зæрдæйыл мады уыцы дзырдтæ уазал 
дуры къæрттытау сæмбæлдысты. Æнæ мады зæгъгæйæ дæр 
æмбæрста, йæ хъару йын уый саста, ома Нодараты мьутагæн мах 
цы ’ххуыс стæм. «Иу æфсымæр мын уæддæр куы уаид, уæд уаик- 
кам Нодаратæй, æндæр чи стæм? Тузар Хетъетæй... Мах та дыу- 
уæйæ дæр сылгоймæгтæ. Æвæд хæдзар!» — æнæдзургæйæ 
иннæрдæм азылд Ладинæ. Йæ мады ныхæстæм цыма йæ хъус не 
.’рдардта, нæ сæ фехъуыста, афтæ хæдзары къуымты зилæнтæ 
райдыдта, ставд æвнæлдтытæ уал акодта. 
Нени сынтæгæй йæ къæхтæ^айста æмæ йæ уæлæдарæс кодта. 
Тузар адджын фынтæ уыдта. Иæ сым-сым райхъуыст. Схуыфыд, 
æрæхсиырста. Нени йæм галиу къухæй чъылдымырдæм авнæлд- 
та: 
— Цæргæ-хæргæ! Суазал дæ, æнхъæлдæн, мæ къона! Мæ дарæг!.. 
Мæ бындар!.. 
Ладинæйы зæрдæ уыцы ныхæстæм суынгæг. Нал баурæдта йæ 
кæуын æмæ дуары æдде фæци. Скъæтмæ бацыд æмæ уым хорз 
фæкуыдта, йæ тыппыртæ та суагъта: «Хатъойы фырт Агойы би- 
нонтæн бындар?! Цæмæн рауадыстæм æнамонд бинонтæ! Цæуылнæ 
нын баззад фыды хъæстæйæ нæлгоймаг бындур! Мæ хъæбулы 
фыд Гукъур цæуылнæ фæци?» — куыдта хæкъуырццæй, афтид 
скъæты йæ стур фехъусæг дæр нал уыд. Хъуг æмæ ма род ныу- 
уагъта Ладинæ се скъæты, немыцæй тæрсгæйæ æмбæхсынмæ куы 
лыгъдысты, уæд, фæлæ сын ныр ацу æмæ сæ фæд агур. Уыцы 
змæст бонты, кæй къухтæм бахаудтой, чи сын цы зоны. Ладинæйы 
260 

зæрдæ цæуыл суынгæг, цæуыл куыдта, уыцы хъуыдытæ æмæ 
æнкъарæнты бæсты сæры февзæрдис æндæр хъуыды, æндæр мæт: 
«Æрмæст мах хъуг æмæ род нæ фесæфтаиккой уыцы тымыгъ 
бонты! Æркæсын хъæуы хъæубæсты уавæртæм!» — асæрфта йæ 
цæстытæ, рацыд скъæтæй, акаст хæдзары чъылдымтæм — цæхæра- 
донмæ æмæ дзы бæлас бæласы хуызæн нал уыд: цъæррæмых- 
стытæ, сæстытæ, фæлдæхтытæ. Каутæ нал. Æфсæддонты ма- 
щинæтæ, сармадзантæ дзы лæууыдысты. Хæсты быдыры бæлæстæ 
æмæ хæдзæрттыл хъуыды кæнæн нал вæййы. 
Цыдæр къæбæртæ ахордта Ладинæ. Скодта хъарм дарæс æмæ 
хъæусоветырдæм араст. Хъæубæстæ уыдис æдзæм, æнæзмæлæг. 
Æнæуи дæр дзы чи сызмæлыдаид? Сабитæ фынæй кодтой, 
мадæлтæн дæр зымæгон цы куыст уыдис кæртыты? Зæхх салд. 
Кæртытæ быгъдæг. Фос змæлæгыл дæр дзы цæст нæ хæцыд. 
5. 
Цæгат денджыз Голландийы йæ хъæбысы бакодта. Йæ уылæнтæ 
йын йæ зæхх æхсынынц. Фæлæ адæймаг денджызæй домбайдæр 
у. Адæм фыдæй фыртмæ денджызы тæнджытæ былгæрæттæй 
дардæй дарддæр фæтардтой. Фæлæ уæддæр змис æмæ зæххæй 
конд ауæзтыты дон мидæмæ хъары. Уый та донцъирæнтæ 
фæстæмæ денджызмæ калынц — уыцы донцъирæнтæ иу-дыууæ 
къуырийы куы-нæ кусиккой, уæд сæ дæлвæзтæ æд хæдзæртæ доны 
бын фæуаиккой. 
Дыккаг дунеон хæсты Голланди дæр немыцы къухты уыд. Не- 
мыц тарстысты Англис æмæ Америкæйæ десант æрæвæрынæй. 
Донцъирæнтæ баурæдтой æмæ Цæгат Голландийы ныллæджытæ 
доны бын фесты хæдзæртты царты онг. Адæмы уырдыгæй акод- 
той æндæр рæттæм. 
• Францæй Голландимæ легионерты цы поезд ласта, уый 
æрхæццæ Хелдеры наулæууæнмæ. Уый ис Голландийы зæххыты 
цæгатагдæр былыл. 
Поезды алыварс æрлæууыдысты немыцаг æфсæддонтæ. Поезд 
Хелдермæ рухсæй æрхæццæ, фæлæ вагæтты дуæрттæ изæрда- 
лынгтæм æхгæд уыдысты. Æддæмæ дзы ракæсæн нæ уыд. Ирон 
лæппутæй йæ уавæр, йæ дарддæры хъысмæтыл хъуыды чи кодта, 
уыдон ныхъхъуыстой сæхимæ. Æмбæрстой, легионертæ цы 
бæстæм, цы ранмæ æрцыдысты, уый цæмæй ма базоной, уымæ 
гæсгæ кæй нæ гом кодтой дуæрттæ. Вагæтты дуæрттæ байгом сты 
изæрдалынгты. Цавæрдæр наумæ баскъæрдтой ирæтты ротæ не- 
261 

мыцаг салдæтты дыууæ рæнхъы æхсæнты. Рæйдтой куыйтæ. Дыгъ- 
ал-дыгъул кодтой немыцæгтæ. Айхъусæн сæ уыд ахæм ныхæстæ: 
— Русиш швайнæ иудæ! 
— Я,.я! 
— Лос! Лос! Сталин комиссара! 
Фенкъуысыд нау æхсæвы тары. Кæдæм? Данел ын ницы зыдта. 
Чидæр науы къуымæй сагъæсы дзырдтæ сæппæрста: 
— Лæппутæ, Хуыцауыстæн, адон мах денджызы калынмæ ла- 
сынц! 
— Æмæ Францы дæр денджызы был куы лæууыдыстæм, уæд 
ма амы денджыз арфдæр у? — дзуапп ын радта æндæр. 
— Цъиутæ цы гæды фæхæры, уый дæр хъæугæронмæ æхсæвы- 
гон феппарынц! 
— Хъазт хъазт у, фæлæ нæ кæдæм ласынц? 
Уæд Зауырбеджы гуылæвзаг ныхас райхъуыст: 
— Тæлсгæ ма кæнут! Санатолимæ нæ ласынц! 
— Базыдта та йæ нæ цъиусæр! 
Райхъуыст тæлмацгæнæджы хъæр: 
— Дадаты Данел, тагъд командирмæ! 
Командир бадтис науы хицæн уаты йæ иу къах иннæйыл 
æвæрдæй. Йæ картуз йæ уæрагыл. Рахиз къухæй ставд сигарæ 
йæ дзыхмæ схаста. Бæзджын фæздæг рауагъта. Амонæн æнгуыл- 
дзæй йын йæ æртхутæг æркъуырдта. Скаст тæлмацгæнæгмæ. Уый 
йын йæ ныхæстæ Данелæн лæвæрдта, къухæй-къухмæ дуртæ 
дæттæгау. 
. —Æмæ уæдæ кæм ис загътай де ’фсымæр? —ратæлмац кодта 
афицеры фарст. 
— Нæ бамбæрстон... Мæнæн ам æфсымæр иæй,— дзуапп рад- 
та Данел. ^ 
— Ам нæй, уый æз дæр зонын. Стæй зонын ноджы, де ’фсымæр 
бандит кæй у. Кæд ды дæр уый хуызæн сырх ахорæиæй ахуырст 
дæ, уæд дын дæ ахорæн ссæуын кæнæм! — фæтызмæгдæр кодта 
ныхас. 
Тæлмацгæнæг сыбыртт ныхасæй, афицер æй куыд нæ бам- 
бæрстаид, афтæ Данелæн ацамыдта, ома, цæхгæр ныхас мацы скæн. 
Хорз æмбæрста тæлмацгæнæг, ныхас цæй фæдыл цыдис, уый. 
Дадаты Митя ахст куы ’рцыд Францы, уæд сын Полыпæйы алыгъд. 
Æмæ уый тыххæй Данелмæ æркъæппæввонгæй кастысты. 
— Кæм хъуамæ уа де ’фсымæр? — ратæлмац кодта афицеры 
фарст. 
— Уый ме ’фсымæр нæу — æрвадæлтæ стæм æрмæст. 
262 

— Уый ныртæккæ афтæ зæгъыс... Кавказы иу æрвадæй адæм 
иууылдæр æфсымæртæ вæййынц, æмæ уый мах дæр зонæм. 
— Кæд ме ’фсымæр у, уæддæр кæм и, уый нæ зонын. Афтæ 
куы дзырдтой Митяйы, дам, курсытæм арвыстой. Æз æй нæ зо- 
нын, кæдæм æй арвыстой, уый,— аразгæ ныхас кодта Данел. 
— Хорз уал... Цæугæ дæ бынатмæ! — загъта афицер. Данел 
ацыд йæ хъуыдыты гуцъулаимæ: «Кавказаг æгъдæуттæ дæр ын 
радзырдæуыд...» Цыдис-тындзыдта нау, мæйдары дзывырæй хах- 
гæнæгау, денджызы уæлцъар фаста. 
Легионертæй чи æрфынæй, кæм та бакъорд сты æмæ алчи йæ 
хъуыды, йæ сагъæс дзырдта.иннæмæн. Се ’ппæтмæ дæр уыдис иу 
сагъæс, иу фарст: «Кæдæм нæ ласынц? Куы ницы дзурынц?» 
— Ма нæ акалæнт ам денджызмæ! — райхъуыст кæйдæр ны- 
хас. Уыцы ныхасы фæстæ ныссыпп сты каютæйы иууылдæр. 
Æнæхуыссæг æхсæв арвыста Данел. Йæ алыварс бадтысты 
къордæй. Рафæрс-бафæрс æй кодтой, цы дын дзырдта афицер, 
зæгъгæ. 
Каютæйы кæйдæр хуыр-хуыр ссыд, æмæ сын сæ ныхас 
йæхирдæм азылдта: «Тæхудиаг, ахæм æнæмæт!..» 
— Гъей! Тæлсгæ ма кæиут, лæппутæ! Адон мах нæ фесафдзыс- 
ты. Кулолтнæй бынатмæ нæ ласыиц, уый зонгæ кæнут! — 
райхъуыст та Зауырбеджы хъæлæс. 
— Мæнæй уæлдай немыцагау^ ницы зоны, афтæмæй сын сæ 
хъуыдытæн цыдæртæ æмбары. Йæхи хъуыддæгтæ йын мах не 
’мбарæм, хъыгагæн. Фæлæ йын сæ бамбарын хъæуы, кæннод нæ 
йæ пъири иуæй-иумæ фæцæуын кæндзæн! — сыбырттæй загъта 
Ладе. 
Данел йæхи иуварс ласта Зауырбегæй. Мадзура дардта йæхи 
уый дæр. Немыцæгтæй куыд тæссаг уыдис ирон лæппутæн, уымæй 
æдасдæр нæ уыдысты Зауырбеджы цур исты срæдийынæй. Ирон 
æмбисондау, бæлæстæ, дам, фæрæтæй хъаст кодтой, йæ хъæд 
нæхицæй куынæ уаид, уæд нын фæрæты бон ницы уаид, зæгъгæ, 
ахæм адæймаг уыд Зауырбег. 
Нау æрлæууыд. Дзыхæй-дзыхмæ истой, сакъадах Текселмæ, 
дам, нæ æрбаластой. Ныр, дам, къæппæджы стæм. Данел уый- 
размæ никуы фехъуыста уыцы сакъадахы кой. Ницы йын зыдта. 
Тæлмацы лæгæй цы фехъуыстой, æндæр ын иннæтæ дæр бæлвырд 
ницы хатыдтой. 
Райхъуыст немыцаджы хъæлæс. Йæ фæстæ тæлмацгæнæджы 
ныхас: 
— Сыстут уæлæмæ! Æддæмæ хизынмæ æрцæттæ кæнут уæхи! 
263 

Адæм базмæлыдысты, хус лалымы мыстытæ сызмæлæгау. Ног 
мæт æмæ та сыл ног сагъæсты минуттæ райдыдтой. Базармæ стур 
куы æркæнынц, уæд уый куыд нæ фæзоны, æргæвдынмæ хъæуы 
æви дарынмæ, раст ахæм уавæры уыдысты ирон лæппутæ. 
Науæй зæхмæ рахызтысты иронæй, немыцагæй. Науæй æддæмæ 
хизгæйæ Данел йæ къæхты бынмæ афтæ нæ каст, фырдисæй 
алырдæм ракæс-бакæс цас кодта. Фæлæ йæм бæстыл нæ хох зынд, 
нæ хъæд. Тыгъд быдыр. Зындис дзы кæрæдзимæ дæрддзæф иугай 
хæдзæрттæ, кæртытæ. Бæрæг уыд: алчи дæр йæ зæххы хайыл цæры 
хицæнæй. Дардæй иу гыццыл хъæу зынд, хæдзæрттæ æнгом æвæрд 
фæрсæй-фæрстæм. Хуындис уыцы хъæу Остеренд. Йæ сыгъдæгдзи- 
надмæ гæсгæ йын схонæн уыд горæт. 
— Бухаламæ æлхæццæ стæм, лæппутæ! — райхъуыст Зауыр- 
беджы сæртæг ныхас. 
Митяйы æрцахсты фæстæ ротæйы командир ссис Зауыр. Тынг 
хъæлдзæг дардта йæхи. Разы уыд йæ уавæрæй. Йæ цырыхъхъытæ 
айдæны хуызæн æрттывтой. Сæ хъустæ сын уæле бынмæ 
æрфæлдæхта. Уый немыц нæ уарзтой — циганты цырыхъдард æй 
хуыдтой. Зауыр йæ пилоткæ сæрыфахсыл къул дард кодта, не- 
мыцæгты цур рахиз арм рахиз хъусыл арæх æвæрдта. Адæмы 
амондæн ахæм адæймæгтæ иугæйттæ уыд ротæйы. Уыдоны цур 
фидæны хъысмæтыл исты хъуыды зæгъын тæссаг уыди. 
Ирон лæппутæ дунейæ фæиппæрд сты, ивылд доны астæу сакъ- 
адахыл лæууæгау. Никæцæй дæм ницы зыны. Нывонд кусæртта- 
джы æндарæны куы бакæнай, ахæм уавæры бахаудтой. 
Иу бон Текселмæ æрбацыд уырыссаг артистты къорд. Хъæлдзæг 
æмæ хъалхуыз — сæ бакаст. Сæ дарæсæн дæр ницы уыд. Уырыс- 
.саг зарджытæ акодтой, фæлæ ницы ахæм диссаджы хъæлæстæй. 
Чи зоны, чи уыдысты. Хорз адæм нæ разындысты. Концерты 
фæстæ кæрты ирон лæппутимæ ныхæстыл фесты. Налыхъ — урс- 
дойнаг лæппу — сæ цуры срæдыд, немыцы ныхмæ цыдæр загъта. 
Артисттæй йæ чидæр анымыгъта, æмæ Налыхъы рацахстой. Кæдæм 
æй ахастой, уымæн ницы рабæрæг. Уыцы хабар ноджы тæссагдæр 
уавæры баппæрста уацайрæгты. Немыц сыл тынгдæр сæнæууæнк 
сты. Грамзамер цалдæр ирон лæппуимæ арæх кæй æмбæлди, уый 
тыххæй немыцæгтæм быцæу ныхас рауад. Иухатт æй коммунис- 
тон шпион дæр схуыдтой. Грамзамер тынг смæсты фельдфебелмæ. 
Фельдфебель, куыдзытугæй æхсад кæмæй фæзæгъынц, ахæм уыд. 
Грамзамер æй стæрсын кодта, æз дæ Скæсæны фронтмæ арвитын 
кæндзынæн, зæгъгæ. Иннæ немыцæгтæй-иу Грамзамер куынæ 
тарст, уæд Данелимæ хъазæн ныхас кодта. Ахæм лæг уыдис 
264 

(Дадаты Митя) Æлдаттаты Дмитри 1943 азы немыцмæ уацары 
мард æрцыд фашистты къухæй. 
265 

тæлмацгæнæг дæр. Æрыгонæй Уæрæсемæ уацары бахауд æмæ хорз 
æмбæрста уацайраджы сагъæстæ. 
Иу изæр тæлмацгæнæг барактыл зылд æмæ Данелмæ йæ амонæи 
æнгуылдзæй йæхимæ ацамыдта. Куыд.ничи йæ фехъуса, афтæмæй 
йын загъта: 
— Хъахъхъæнут уæхи. Фельдфебель уæ фæдыл зилы. 
Тæссагдæр у дæуæн æмæ Батырбегæн. Скæсæн фронты сæ 
хъуыддæгтæ фæсыкк сты. (Йæхæдæг эстойнаг уыд). Америкаг 
æфсæдтæ æрбабырстой. Францы зæххыл æрфидар сты. Гитле- 
рон командыгæнджытæн сæ быны дон бацыд. Хатыр сæхи- 
уæттæн дæр нæй. Мæнæ мæн дæуимæ ныхасгæнгæ исчи куы 
фена немыцæй, уæд æз дæр — капут. Грамзамерæн йæхи фæдыл 
дæр кæсынц,— ацыд тæлмацы лæг, иицыуæвæджы рог хуыфт 
скæнгæйæ. 
Легионертæн Берлины штаб-комитет уыдис. Уагътой газет 
«Газават» Кавказы хæххон адæмты æвзæгтыл. Штабы уыдис, 
немыцы уæрдоны зæрдиагæй чи бабадт, йæхи уыдонимæ 
æмдзæхдон чи скодта, ахæм уацайрæгтæ. Иу ахæм лæг æрвыст 
’æрцыд Берлинæй Текселмæ. Æвæццæгæн йæ куыст уыдис легио- 
нертыл зилын æмæ немыцæн куыд службæ кæнынц, уый зонын. 
Уыдис Дагестаны адæмыхæттытæй. Европæйаг костюмы, плащы, йæ 
сæрыл фæсмынæй чъилджын худ. Æрæмбырд кодта легионерты. 
Уырыссагау, салтай-балтай куыд фæзæгъынц, ахæм ныхæстæ кодта 
цъæррæмыгъд дзырдтæй. Æппæлыд немыцаг æфсæдтæй. 
Ныхасгонд куы фæцис, уæд афарста, кæд уæ искæмæ фарст 
ис зæгъгæ. 
Батырбег æм фæрæвдз. 
— Дæ шляпæ зынаргъæй балхæдтай? 
Легионертæ ныххудтысты. Немыцаг лейтенант бафарста 
тæлмацгæнæг эстойнаджы: 
— Цы загъта? 
— Йæ шляпæ цæй аргъ у, уымæй йæ фæрсы,— дзуапп радта 
тæлмацгæнæг. 
Ницуал сдзырдта лейтенант: фарст чердæм лæвæрд уыдис, уый 
бæлвырд нæ бамбæрста. Уазæг æхсæвы уым баззад. Райсомæй йæ 
шляпæ къæсæрмæ лæууыд уæлгоммæ. Чидæр ын дзы ныббадт. 
Зын базонæн нæ уыдис, кæй куыст уыд, уый. Худы хицау йæхæдæг 
ницы зæгъын суæндыд: æдас нæ уыд фыддæр исты æрцæуынæй. 
Лейтенант тынг смæсты: цæмæн бауæндыдысты ахæм лæгмæ афтæ. 
Немыцæн ноджыдæр ма иу æфсон фæцис Батырбеджы хъысмæт 
.алыг кæнынæн. Хуыздæр гæнæн иал уыд. Ныффыста Батырбег 
266 

гæххæттыл йе ’мбæлттæм: «Цæуын... Хæрзбон... Æппарын ден- 
джызы мæхи. Ма мыл-иу фæхудут! Батырбег». 
Текселы иу хæдзары бинонтимæ базонгæ æмæ æхсæвы уырдæм 
алыгъд. Данел хорз зыдта Батырбеджы нымæхсæн бынат. Рай- 
сомæй лейтенант денджызы былмæ фервыста кæйдæрты: 
— Цæут æмæ йæ ма бауадзут йæхи доны баппарын. 
Йæхи доны æппаргæ никæй федтой. Æрбаздæхтысты фæстæмæ. 
Загътой лейтенантæн, афонмæ денджызы аныгъуылд. Лейтенант 
дæр ыл йæ рустæ нæ ныттыдта. Географийы ахуыргæнæгмæ цы 
амонæн гыццыл лæдзæг вæййы, ахæмæй йæ цырыхъы хъус бахоста. 
— Хъыгагæн, нæ къæбæр нын дзæгъæлы фæхордта. 
Ууыл ферох немыцæй Батырбеджы «сæфт». 
Данел æмæ йе ’мбæлтты къухы цы ’фтыдис немыцаг хæстон 
дзаумайæ, уыдон Батырбегмæ хаст цыдысты. Уый та сæ æмбæлын 
кодта голландиаг партизантæм. Иуахæмы Данел скъладæй 
фæфæсвæд кодта танкæтæ æхсæн хæцæнгарз æмæ йæ алæвæрдта 
Остеренды цæрæг голландиаг ацæргæ лæг Шхапмæ. Тугъан æмæ 
Данел ма иу ахæм танкæхсæн фæфæсвæд кодтой, æмæ уый дæр 
лæвæрд æрцыд голландиæгтæм. Грамзамер скатай. Немыц зæгæлы 
онг дæр нымад дардтой сæ алы дзаума. Тæссаг уыдис Грамза- 
мерæн йæ хицауадæй. Æнæуи дæр сæ хабæрттæ хорз нал цыдыс- 
ты фронтты. Немыц сæ кæрæдзи цæстмæ сæхи тыхстхуызæй 
æвдыстой, мæ райгуырæн Германыл æз тынгдæр риссын, зæгъгæ. 
Алы немыцагæн дæр легионеры бафхæрынæн гыццыл æфсон 
хъуыд, йæхи иннæ немыцæгты æхсæн цæмæй равдыстаид, уый 
тыххæй. 
Кæд легионертæн ницы дзырдтой фронты хабæрттæй, уæддæр 
бæрæг уыдысты сæ митæй, сæ катайæ, сæ фæдисхуызæй. 
Данелæн дæр йæхицæн æнæ исты хос скæнгæ нал уыд, цæмæй 
æбæрæг сæфт ма фæкодтаид дард æцæгæлон зæххыл. Æрмæст 
иу мадзал уыдис уымæн: алидзын æмæ хи бахъахъхъæнын. Фæлæ 
куыд? Кæдæм? Иу лæджы алыгъдæй иннæтæн тæссаг уыд. Цы- 
фæнды уыдаид, уæддæр Данелæн йæхи æиæ айсгæ нал уыд ис- 
чердæм. «Комиссар Дмитрийы æфсымæр» — афтæ йæ схуыдтой 
немыц. 
6. 
Æнæбын тæгæнайы дон куы кæнай, хæст дæр афтæ æнæфсис 
у. Сихсийын кодта бæстæйы мулк æмæ хъæздыгдзинæдтæ. Мæ- 
гуырдзинад тыхдлсындæр кодта, сидзæртæ æмæ сидзæргæсты 
267 

нымæц — фылдæрæй-фылдæр... Таджыхъæуы цæрджытæ сæ 
уырзтæй зæххимæ архайдтой. Цалдæр зæронд тракторы ма сæм 
уыд МТС-æй æрвыст, фæлæ сын артаг стæм ссис, æмæ фылдæр 
æгуыстæй лæууыдысты быдырты. Цалдæр бæхы баззад æфсадæй 
хъæуы, фæлæ æфсæддон бæхæн чи нæ бæззыд, уый быдыры куыс- 
тытæн дæр цанæбæрæг бæззыдаид? Хъуццытæ æмæ родтæ дæр 
бахъуыдысты æфсондзы бынмæ. Сабитæ æмæ зæронд адæм 
рувæнтæ æмæ цæвджытимæ, фæрæттæ æмæ сагæйттимæ фронты 
хæстон адæмау колхозы быдырты сæ уд лæвæрдтой уæлахизы 
сæраппонд. Адæм федтой, фашистон æфсæдтæ цы мæгуырдзи- 
над хастой бæстæтæн, Таджыхъæуæн дæр цы зиантæ æрхастой, 
уыдæттæ. Дзурын-амонын никæмæнуал хъуыд, цавæр знаджы 
ныхмæ сæ тох бахъуыдис, уый. 
Адæймаг сомбоны цардыл зæрдæвæрд куы уа, уæд зын- 
дзинæдтæн фæразон у, уæд хуыздæр фидæнмæ æнхъæлмæ кæсы. 
Уый Таджыхъæуы Ладинæйы фæрцы уыдис. Ладинæ æрлæууыд 
æнæхъæн хъæуы сæргъы. Æмбырдты, куысты уæлхъус адæмæн 
дзырдта фронты хабæрттæ. Сæ ныфс, сæ зæрдæйы хъарутыл сын 
хъару æфтыдта. Фронт Таджыхъæуæй æддæдæр куы ацыд, уæд 
Ладинæ æфсæддон комендатурæмæ бахатыд æмæ уыдоны руа- 
джы хъæусоветы къулыл скуыста радио. Фæстаг хабæрттæ фе- 
хъусыны тыххæй-иу райсомæй æрæмбырд дзæвгар адæм. Чи къулы 
рæбын лæууыд, чи дурыл æрбадтаид. Зæрæдтæ сæ лæдзджытæ’ 
сæ роцъотæм, сæ уæхсчытæм саразгæйæ æдзæмæй кастысты. 
Мадæлтæй дæр, йæ сывæллон йæ хъæбысы чи æрхаста æмæ кауы 
рæбын уырдыг лæугæйæ хабæрттæм æнхъæлмæ чи каст ахæмтæ 
къорд уыд. Зæронд лæгтæй иу афтæ зæгъы: 
— Хуыцау та дзы зноны хуызæн хабар куы радзурын кæнид! 
Дзæбæх сæм дзы дæттынц ныр нæхионтæ! 
Уæд æндæр зæронд лæг худæгау бакодта: 
— Гъы! Дæттынц — уæздан ныхас у... Нæхионтæ немыцы дæрæн 
.кæнынц зæгъ æмæ дын зæрдæмæ цæуа! 
— Дзуры Мæскуы! — сдзырдта радио. Ранымадта, Сырх Æфсад 
фашистты куыд дæрæн кæны, ныгуылæнырдæм сæ дзæвгар кæй 
аппæрста, ахæм æмæ ахæм хъæутæ æмæ горæттæ уæгъдгонд кæй 
æрцыдысты! Адæм уæд кæрæдзимæ худгæ бакастысты. Гыццыл 
лæппутæ дæр хистæртæм гæсгæ ныхъхъæр кодтой: «Ур-ра-а-а! 
Джитъри-митъри-къабуска. Сталин Гитлеры абырста!» — сæ 
уисын бæхты ныкъкъæрццытæ кодтой. Зæронд лæгтæ худæнбылæй 
кæрæдзи басхуыстой рæмбыныкъæдзтæй, кæсгæ та радиойы 
тæбæгъмæ кодтой. 
268 

Радиойæ дзырдтой сырхæфсæддонтæй иу къорды ныббырсты 
тыххæй. Хъæбатыр хæстонты нæмттимæ Самты Естъайы дæр куы 
ранымадтой, уæд радиомæ хъусджыты сдиссагхуызæн кæрон нал 
уыд. 
— Уынут, Естъа дæр арæхсы! — бахудт Темысо. 
— Уæллæй дæтты сæм дзы Естъа дæр хъæбæр! — разыхуызæй 
загъта æндæр лæг. 
Естъайы ус Верæ дæр йæ лæппу Сæрæбиимæ радиомæ чи хъуыс- 
та, уыдонимæ лæууыд æмæ сæм разылдысты, ныккастысты сæм. 
Верæ æфсæрмдзастæй мидбыл худт, фæлæ Сæрæби иæ бамбæрста 
хабар. Йæ мадмæ-иу скаст, адæм нæм цæмæ разылдысты, зæгъгæ. 
Сывæллæттæ та ныххудтысты зæронд лæгты ныхæстæм æмæ 
схор-хор кодтой: «Джитъри-митъри-къабуска,— Естъа Гитлеры 
абырста!» 
— Багъæц-ба, уыцы куыдзытугæй æхсад, куыд æй хонынц? — 
адæммæ фæрсæгау акаст зæронд лæг. — Хъиттыл цыдæр æй куы 
хонынц? Дуне ничима батыдта. Доны сæрты цалынмæ багæпп 
кæнай, уæдмæ «опп» ма зæгъ. Чи зоны, йæ астæу смидæг уай! 
Махæн дæр нæ нымæт хъуынæй у! — йæ лæдзæджы бырынкъ 
зæххыл æрцавта, йæ сæр æртхъирæны змæлд бакодта. Сыстад, 
акъаци бæласы фарсмæ цы дурыл бадт, уымæй: — Ладинæ, буз- 
ныг дæ Хуыцау фод, махæн ма ацы радио чи сдзурын кодта! 
Уыцы минут радиомæ хъусджытæ акастысты хъæуыбынырдæм 
уынджы. Уым иу лæг æфсæддон дарæсы сцæйцыд. Йæ цинел йæ 
цонгыл, йæ галиу уæхскыл дзаумахæссæи дзæкъулы бостæ. Йæ 
сæрыл — пилоткæ, къæхтыл кусæн батинкæтæ, галифе хæлафы 
фадгуытыл фадхъултæй уæраджы онг — æфсæддоны зæнг- 
тухæнтæ. 
Йæ фындзы бын бæзджын сау рихитæ. Нæ йæ базыдтой адæм, 
цалынмæ сæм хæстæг æрбахæццæ, уæдмæ. Исдуг æм джихæй кас- 
тысты, стæй чидæр фæкодта: 
— Симон! 
— А-а-а! Симон куы у, æцæг! Уæ, цы Уастырджи дын баххуыс 
кодта, уый хорзæх нæ уа, йæ рын бахæрæм! — зæронд лæг йæ 
хъæбысы ныккодта Симоны, Саккаты Симоны, колхозмæ йæ бæх 
Цæхæрцæстыл дынджыр хосы уæрдонимæ чи бацыд, æнæсайдæй 
домбай чи куыста колхозы, уыцы Симоны. Хæсты фыццаг бонты 
Дадаты Хæмæтимæ ацыдысты фронтмæ. Иу ротæйы службæ код- 
той — аразджыты ротæйы. Сæ азтæм гæсгæ сæ фистæг æфсадмæ 
нæ айстой, фæлæ хырхытæ æмæ. фæрæттæй хорз арæхстысты. 
Хидтæ æмæ доттæ арæзтой. 
26? 

Симон куыд радзырдта, афтæмæй Хæмæты марды хабар æцæг 
уыд. Дыккаг бон фронтæй йæ сау гæххæтт дæр схæццæ æфсæддон 
хайы штабæй: «Хъыгзæрдæйæ хъусын кæнæм бинонтæн æмæ йæ 
хæстæджытæн, Дадаты Ясоны фырт Хæмæт, 1896 азы гуырд, йæ 
хæстон хæстæ æххæстгæнгæйæ, хъæбатырæй кæй фæмард немы- 
цаг фашистты ныхмæ Райгуырæн бæстæйы сæраппоид тохы. Рох 
нæ уыдзæн йе сгуыхтдзинад». 
Уыцы бон изæры Ладинæ хъæусоветмæ фæсидтис Симонмæ. 
— Ныххатыр нын кæн, Симон! — стъолы уæлхъус слæугæйæ, 
загъта Ладинæ. — Дæ фæллад нæма суагътай, афтæмæй дæм 
фæдзырдтам! Фæлæ йæ æмбардзынæ, махыл дæр хуыздæр бон 
кæй нæй, хæсты быдыры чи ис, уыдонæй. Фронты чъылдыммæ, 
ам дæр, хæст у, тох у. Æнæ хойраг æмæ дарæсæй æфсадæн нæй 
хъæддых лæууæн знаджы ныхмæ! 
Симонæн ма йæ галиу къухы хауд æнгуылдзты бынат уыдис 
баст. Федта, бавзæрста хæсты быдыры фыдбонтæ, мæрдты, цæфты 
тугтæ. Йæхиуыл дæр дзы æруадис. 
Æрбадт Симон æмæ Ладинæйæн цыбыртæй кодта йæ хæстон 
хабæрттæ. Писмойы куыд фыста, афтæ та радзырдта Хæмæты 
фæмарды хабар. Раппæлыдис Хæмæтæй йæ хъæбатырдзинады 
тыххæй. Рахиз къухæй бавнæлдта йæ хæдоны риуыдзыпмæ. Дзып- 
пы цæппæр суагъта. Салдатон чиныг систа, йæ хуылфæй та 
.гæххæтты сыф æмæ йæ стъолы сæрты балæвæрдта Ладинæмæл 
Æфсæддон хай Симонæн характеристикæ ныффыстой уыцы 
гæххæттыл. «Æууæнкджын, куыстуарзаг, æгъдауджын, патриот...» 
— афтæ хуыдтой Симоны йæ командиртæ. Ладинæ бакаст харак- 
теристикæ. Æхсызгон ын уыдис, Симон ахæм лæгæй кæй равдыс- 
та йæхи знæгтимæ тохы. Мидбылты йæм бахудт: 
— Симон, æнæ ацы гæххæттæй дæр,— характеристикæ базмæ- 
лын кодта йæ къухты Ладинæ,— мах дæу æвзæрдæр нæ зонæм. 
Уымæн дæм бадзырдтон, æмæ нæ де ’ххуыс тынг хъæуы, Рагъ- 
ыхъæуæй нæ колхоз рахицæнгæнинаг у. Нæ хъæусоветы куыст 
дæр Рагъыхъæуы советимæ иугонд уыдис, фæлæ æз бацархайд- 
тон, рахицæн æй кодтон фæстæмæ æмæ йæ мæхæдæг хæссын пар- 
тион организацийы куыстимæ. Æндæр гæиæн дæр нæ уыд æмæ 
нæй. Нæ колхозы хæдзарад фæстæмæ йæ уагыл сæвæрын хъæуы. 
Партионтимæ дæр аныхас кодтон. 
Партионты коймæ Симон иннæ риуыдзыппæй сласта йæ пар- 
тион билет. Æнæдзургæйæ уый дæр балæвæрдта Ладинæмæ сæрыс- 
тырæй, æрфгуыты бынты йæм бакаст. Хæсты быдыры бацыд Си- 
мон партийы рæнхъытæм. 
270 

Æхсызгон уыдис Ладинæйæн, Симон, ацæргæ лæг, фронты 
партийы рæнхъытæм бацæуыны аккаг кæй разынд. Ныр колхозы 
дæр сарæхсдзæн хæдзарад йæ уагыл сæвæрынмæ. Йæ билет ын 
фæстæмæ йæ къухтæм дæтгæйæ, загъта: 
— Симон, цыма мæ цуры инæлар бады, афтæ мæм кæсыс ныр, 
фæлæ цалынмæ фæуæлахиз уæм знагыл, уæдмæ нын тохгæнгæ у 
ам дæр æмæ дæ курæм, колхозы правленийæн сæрдарæй кусын 
райдай, стæй дæ сæрмагондæй уый фæстæ иумæйаг æмбырды 
сфидар кæндзыстæм,— фæлмæн æмæ лæгъстæхуызæй дзырдта 
Ладинæ Симонмæ. 
Ницуал къуылымпыйы ныхас загъта Симон; Ладинæ йæм куы- 
нæ фæдзырдтаид, уæддæр йæхæдæг дæр æгуыстæй бадыны фæнд 
нæ кодта. Медицинон къамисы уынаффæмæ гæсгæ æфсадæй уæгъд 
куы цыд, уæд ын политхайады хицау дæр афтæ фæдзæхста, 
æфсадæй цæуыс, фæлæ дæ къаддæр тох нæ бахъæудзæн уæ кол- 
хозы хорæрзад æмæ фос фылдæр кæныныл. Симон поезды сæ 
хæдзæрмæ куы цыдис, уæд кастис вагоны рудзынгæй быдыртæм 
æмæ уыдта, немыцы æфсæдтæ цас зиантæ æрхастой, цас быдыртæ 
æмæ хъæутæ хæлд æмæ æдзæллагмæ æрцыдысты. Æмбæрста, 
Таджыхъæуы цæрджытæ дæр зын уавæрты кæй цардысты, хæст 
зиан йеддæмæ хорзæй кæй никæмæн ницы радта. 
— Хорз,— загъта Симон Ладинæйæн. — Мæхи фæсвæдмæ нæ 
аласдзынæн. Æмбарын мæ хæстæ. Цы нæ зонон, уый мын æмба- 
рын кæнут. Мæ аст æнгуылдзæй дæр кæд истытæ хорзæй бакæ- 
нын мæ бон бауид! — сыстад, хæрзизæр уал загъта. Æфсады 
куыд сахуыр, афтæ Ладинæйæн хæстон салам радта æмæ рацы- 
дис хъæусоветæй. 
Ладинæ йæ фæдыл радзырдта: 
— Бæрæг у, æгъдауджын хæстон кæй уыдтæ, фæлæ дæ ам 
ахæм салам дæттынтæ нал хъæудзæн. Нæ куыст — нæ цыт, нæ 
салам æвдисæг... 
Ладинæ иунæгæй баззад йæ кабинеты иуцасдæр. Дыууæизæрас- 
тæу уыдис, афтæ йæм дуар бахости. 
— Мидæмæ! — радзырдта Ладинæ æрбадзурæгмæ, йæ бынатæй 
фестад. 
Дуар байгом, æмæ мидæмæ бацыд ацæргæ лæг. Йæ сæрыл 
къепкæ. Фындзыбын цыбыр рихитæ. Ирд цæстæнгас тымбыл 
цæсгом кодта аивдæр. Хуымæтæджы костюм, тар хъуымацæй 
хæдоны. Йæ бакаст — æмбаргæ, уæзданхуыз. Ладинæ нæ фæгуы- 
рысхо, уазæг цæсгомы бакастæй ирон кæй нæ уыд, фæлæ йæм 
271 

уый сыгьдæг иронау куы сдзырдта: «Уе ’зæр хорз æмæ уæм фарн 
æрбацæуæд!» — уæд æм Ладинæ, æгас цу зæгъгæ, фæджих. Æрба- 
дын кодта уазæджы. 
Уазæг уыдис, Данел Мæскуыйы ахуыр кæныны рæстæг, горæ- 
ты æдде геологтимæ кусгæйæ, Заозерное хъæуы цы хæдзары цар- 
дысты, уыцы хæдзары хицау Волков Казбек. Ироиау йæхи хуыд- 
та Бирæгътæй Габе. Уымæн æмæ райгуырдис Уæлладжыры комы, 
•Садоны, 1880 азы. Паддзахы рæстæджы йæ фыд Уæрæсейæ 
уырдæм хаст уыд. Казбек уым схъомыл, æмæ йын ирон æвзаг 
дыккаг мадæлон æвзаг сси. Бирæгъты Габе — афтæ йæ хонын 
байдыдтой шахтертæ — зæронд партизан-коммунист. Революцийы 
фæстæ йæ мады фæндонмæ гæсгæ алыгъдысты сæхи бæстæ Уæ- 
рæсемæ. Хæст куы райдыдта, Мæскуы тæссаг уавæры куы уыд, 
уæд Садонмæ слыгъд йе ’фсинимæ. Данелимæ базоныны размæ 
дæр Габе Таджыхъæу хорз зыдта. Садоны цæрынмæ къуындæг 
кæй уыд, зæхх — кадавар, уый тыххæй Таджыхъæумæ рали- 
дзынвæнд скодта, бæрæггæнæг æрцыд. 
Ладинæйæн æхсызгон уыдис хъæубæстæм Габейы фæзынд. 
«Нæлгоймаг уæддæр. Кæд дæ зæрдæмæ цæуы нæ бæстæ, уæд 
æрлидз. Зæхх — фаг. Ноджы йын йæ гæххæттытæ федта Ладииæ. 
— Партизан... Коммунист æгуыдзæг лæг нæ уыдзæн!» 
7. 
Габе йе ’фсииимæ Садонæй Таджыхъæумæ ралыгъдис. Цалдæр 
чумæданы æмæ тыхтоны сæм уыдис, æндæр мулк æмæ фосæй — 
сыгъдæг. Ладинæ сын се ’рцæуынмæ цæрæи бынатыл бирæ 
фæсагъæс кодта. Уыдис æм сæхи хæдзары сæ æрцæрын кæныны 
фæнд, фæлæ ахъуыды кодта: «Нæ хæдзары нæлгоймаг Тузар 
йеддæмæ ничи ис, æмæ.м Наткатæм? Фæлæ уæд Верæ та йæ сы- 
’вæллонимæ?» Уæд Ладинæ æмæ Темысо сфæнд кодтой Габейæн 
Хетъеты Мискайы хæдзар æд зæххы хай раттын. Æрцардысты 
дзы. Сыхæгтæй сæм иутæ кауы сæрты былысчъилæй кастысты, 
ома нæ кæрц ма дыс хъуаг уыд. 
Постхæссæг Разиат хæстæг цардис Мискайы кæртмæ. Габейы 
æфсин Марфæимæ тагъд базыдтой кæрæдзи — балымæн сты. 
Разиат сæм фæкаст фыццаг бонты. Хæрзиуæг сыи лæвæрдта, цы 
йæм уыд, уымæй. 
— Хæдзаргæнæгæй мыстытæ дæр тæрсгæ кæнынц, зæгъы æмби- 
сонд, фæлæ адæм мыстытæ не сты. Тыхсты бон кæрæдзимæ 
фæкæсын хъæуы. Истæмæй хъуаг кæд дæ, Марфæ, уæд фæрсгæ 
272 

дæр ма кæн. Мæнмæ цы ис, уый дæу дæр у! — ахæм сыхаг сын 
уыдис Разиат. 
Уæддæр мын Надийæ æвзæрдæр сыхæгтæ нæ уыдзысты, зæгьгæ, 
Хуыцаумæ куывта, цин кодта Разиат йæ ног сыхæгтыл. Йæ цин 
нæ фæмæнг. Хорз лæг æмæ ус разындысты Габе æмæ Марфæ. 
Ахуыргонд, куыстуарзаг æмæ зæрдæхæлар адæм. 
Цалдæр бонмæ æдзæрæг хæдзар йæ хуыз фæивта. Уалдзæг 
уыдис æмæ кæртмæ зилын байдыдтой, Надийы цы бомбæтæ фæхас- 
той, уыдонæн сæ дзыхъытæ дзаг кæнын. Цæхæрадон слæгъз кæнын 
Габе æмæ Марфæмæ æрхаудта. Адæм сæ цæст æрæвæрдтой лæг 
æмæ усыл. Хетъеты кæрт ног хуыз равдыста. Хъæубæсты адæмæй 
сæм раздæр зулдзæстæй чи каст, уыдон сæ хъуыды аивтой. 
Апрелы æмбисы бел мæры садзынмæ бæззыд. Габе йæ ног 
хъæуы ног сыхæгтимæ зæрдæйæ хæстæгæй-хæстæгдæр кодта. 
Разиат уæлдайдæр... Æнæлæг сидзæргæс усы зæхмæ бавналæн 
кусæнгæрзтæ æдзæллагмæ æрцыдысты. Фæрæтæй, рувæнæй — 
къуымых. Сæ хæцæнтæ фазтæ æмæ сæстытæ. Разиат иу бон 
Марфæмæ фæдзырдта. Акодта йæ сæхимæ, сæ хъæмпын сарайы 
зæххыл æркалдта æнæхъæд рувæнтæ, фæрæттæ, сагæйттæ, цæвæг. 
— Марфæ, мæ хур, адон дын мæ кусæнгæрзтæ. Лæг нæй хæдза- 
ры. Хæсты фыццаг бонты фесæфт фронты... Сæ хæдзæрттæ куы 
фехæликкой немыцæи, мæ хæдзар дзы куыд бабын, афтæ! Æнæцот 
уыдыстæм, — армы тъæпæнæй йæ цæстытæ асæрфта Разиат. 
Марфæ сæхимæ куы баздæхт, уæд Габейæн хабар радзырдта. 
Габе иу фæрæт барæвдз кодта æмæ дыккаг бон Марфæимæ 
хъæдмæ ацыдысты. Се ’ккæйтты фæйнæ уæззау басты æрхастой 
белы, сагойы, рувæны хъæдтæн æхсæр михтæ, сывылдз — фæрæты 
хъæдтæн. 
Дыккаг бон сæ цъар æхсæстæй хæдзары къулы æнцой хурмæ 
хус кæнынмæ хъеи æвæрдæй уынгмæ урс зындысты. Æрхастой 
ма цалдæр сусхъæд чысыл бæласы æмæ сæ Габе уынджы ныс- 
сагъта. Ахæм куыстытæ куыд нæ зыдтой хъæуы бындурон 
цæрджытæ дæр, фæлæ куыстхъом иæлгоймаг нал уыд, скъола- 
дзаутæ æмæ сылгоймæгтæ та куыддæр сæ ныфс нæ хастой 
фæрæтты хъæдтæ æмæ æндæртæ кæнынмæ. 
Иу бон Габе хъæусоветмæ æрцыдис Ладинæмæ: 
• — Уалдзæг у ныр. Ацы быдыртæ æз рагæй зонын, кæд хъæу- 
бæсты адæмы нæма зонын, уæддæр. Бæркадхæссæг сты рагæй 
дæр Таджыхъæуы зæххытæ. Зæрæстонæй сын уадзæн нæй. Но- 
джы хæдзæртты цæхæрадæттæ дæр ныссадзын хъæуы. Рæстæг цы 
у, уый уынæм. Скъоладзаутæ сæ ахуыр дæр кæидзысты, афтæмæй 
18 Ладинæ 
273 

сæ хæдзары куыстытыл æфтауын хъæуы. Лм дæр фронтæй 
æнцондæр нæу. Ацы быдыртæ æмæ хъæдты мах — партизантæ — 
карз тох фæкодтам алыхуызон знæгтимæ æмæ бандæтимæ. Уæ 
колхоз кæй ном хæссы, уыцы Батыры æз хорз зыдтон. Раст ба- 
кодтат, Батыры ном кæй радтат колхозæн, уымæй! 
Габейы ныхасæй дæр бæрæг уыд, зондджын æмæ хъуыддаджы 
лæг кæй у, бирæ кæй федта йæ царды бонты хъазуат тохы 
фыдæбæттæ. 
Æхсызгон уыдис Ладинæйæн хъæубæстæм ахæм лæджы 
фæзынд. Марфæ дæр уырыссаг уыдис, фæлæ Садоны схъомыл. 
Иронау Габейы хуызæн сыгъдæг нæ дзырдта, фæлæ дзæбæх зыд- 
та иыхасы здæхтытæ, ирон æгъдæуттæ, йæ царды уаг, къæбæры 
сконд. Сыхаг сылгоймæгтимæ уайтагъд фæлымæн. Марфæ био- 
логийы ахуыргæнæг у, уый Верæ куы фехъуыста, уæд æй уай- 
тагъд скъоламæ æрхуыдта кусынмæ: нæ уыд скъолайы ахæм 
ахуыргæнæг. 
Райкомы фехъуыстой Габейы тыххæй. Хъавыдысты йæ Та- 
джыхъæуы партион организацийæн секретарæй сæвæрын. Габейæн 
йæхи та бафæндыд хъæусоветы сæрдарæй бакусын. Сразы сты 
районы хицауад Габеимæ æмæ йæ равзæрстой хъæусоветы 
•сæрдарæй Таджыхъæуæн. 
ОФ-9& 
Уалдзыгон куыстытæн кæд фæстæдæрмæ аргъæвæн нал уыд, 
хуымгæнд кæд æнхъæлмæ касти адæмы къухты рæвдыдмæ, уæддæр 
Габейы фæндонмæ гæсгæ клубы арæзт æрцыд иумæйаг æмбырд. 
Æмбырды агъоммæ Габейæн Ладинæ сарæзта хъæууон депутат- 
ты, партионты, активы номхыгъд. 
— Цæй æмбырд та у, цы ’рхъуыды кодта ног хъæуыхицау? — 
æмбырды кой фехъусгæйæ, бустæ кодтой, æрмæст йæхи уды кой 
йæддæмæ чи ницæуыл хъуыды кодта, уыдон, сæ иу уыд Дзыгыда. 
— Уæдæ, уæдæ! Æмбырды та бирæ куы фæбæрбæр кæнæм, 
уæд нын уый хæрдæн дæр æххуыс,— æнæдæндаг комы арынгтæй 
сыф-сыф ныхасæй бафидар кодта Дзыгыдайы ныхас Дыбылды. 
Хъæубæстæ йæ «Ахуыпп» хуыдтой. Исчи арахъ уадзы, уый 
базыдта Дыбылды, уæд ын истæй æфсон æнæ бацæугæ нæ уыд 
кæртмæ, нæлгоймæгтæ дзы куы уыдаид, уæддæр. Гарзы доныста- 
уæн лæдзæгыл фæхæст уыдаид, хæтæлы фарс хъыдзыгæнæгау 
кодтаид лæдзæгæй, кæсгæ та агуйаимæ. Хæтæлæй куыд уад хъæбæр 
нозт тæфкалгæ, Ахуыппæн дæр йæ комыдæттæ афтæ уадысты. 
274 

Нозтджынæй-иу дыгъал-дыгъул кодта. Фæстаг рæстæджы ма цы 
рыг скалдтаид? Йæ комыдæттæ цæмæ рауадаиккой, ахæмæй ни- 
цæуылуал хæст кодта. Хæст æм æппæтæй æвзæрдæр уымæн кас- 
ти, нозт кæй скуынæг. 
Клубы рудзгуытæ уыдысты гом, уымæн æмæ йæм уыйбæрц 
адæм æрæмбырд, æмæ дзы æрбадæн нæ, фæлæ лæууæн бынат 
дæр нал уыд. 
Натка клубы фыццаг рæнхъы бандоныл бадт. Ирæ æмæ Сæрæби 
йæ размæ лæууыдысты æмæ сценæйы стъолы фарсмæ лæуджытæм 
кастысты. Нени Наткайы фарсмæ бадт. Уымæн та Тузар лæууыд 
йæ уæрджыты æнцой. Тузар æмæ Сæрæби кæрæдзимæ худтысты. 
Иу дзы иннæрдæм азылд зæгъгæ, уæд-иу æй иннæ алхыскъ код- 
та, æмæ-иу уæд сæ худын ссыд. Сабитау се ’ххормагыл нæ хъуы- 
ды кодтой кæрæдзи руаджы. Царды мæгуырдзинæдтыл мæт кæнын 
нæма зыдтой, дунемæ сывæллоны цæстæй кастысты. 
Сæ сывæллæттæ сæ хъæбысы чи ’рхаста, уыдонæй асдæр 
мадæлтæ сбадтысты. Æрыгæттæ æфсæрмæй къулты рæбынты 
лæууыдысты, æмæ фæлладысты. Иу æрыгон сылгоймаджы хъæбы- 
сы сывæллоны къухты — сыгъд кæрдзыны къæбæр. Йæ дзыхы-иу 
æй бакодта. Цъирæгау æй кодта æнæдæндаг мылытæй. Къæбæр 
сæтæй суымæл. Каст æм æндæр саби. Сцыбæл æм. Йæхи йæм 
ивæзта — къæбæр агуырдта. Скуыдта сывæллон; «Баппа!» Мад 
йæхи иннæрдæм азылдта: кæд сывæллон баппа нал уынид. 
Уалынмæ сценæйæ райхъуыстис парторг Ладинæйы хъæлæс. 
Адæм ныссабыр сты. Æнæуи дæр мадзурайæ-æнкъардæй бадтыс- 
ты: æххормаг гуыбын былты дзурын нæ уадзы. Залы адæмæн сæ 
каст тынгдæр уыдис Габемæ, хъæубæстæм æрцæуæг ног лæг кæй 
уыдис, уый тыххæй. Кастысты ноджы Габейы фарсмæ Симонмæ, 
уый хæстæй æрæджы сыздæхт æмæ йæхæдæг дæр адæммæ æну- 
выдæй каст. Йæ зæрдæ йын агайдта сылгоймæгты фæллад-æфхæрд 
хуыз. Хъуыдыты ныгъуылдис, быдыры куыстытæ кæимæ æмæ 
цæмæйты кæндзысты, уыдæттыл. 
Ладинæ æмбырд байгом кодта. Бамбарын сын кодта, хуымты 
сæм уалдзыгон куыстытæ æнхъæлмæ кæй кæсынц, сæ колхоз кæй 
рахицæн фæстæмæ Рагъыхъæуы кблхозæй, правленийы сæрдары 
хæстæ Симонæн фæдзæхст кæй æрцыдысты, хъæусоветы сæрда- 
ры хæстæ та — Габейæн. Уый фæстæ йын ныхасы бар радта. 
— Мæнæ хъæубæстæ! Фыццаджыдæр мæн фæнды, сымахимæ 
275 

базонгæ уæвын! — сценæйы кæронмæ рахызт æмæ адæмыл йæ 
.цæст ахаста Габе. — Мæ фыдæлты мыггаг æмæ номæй æз дæн 
Волков Казбек Иванович. Райгуырдтæн æмæ хъомыл кодтон Са- 
доны ирон æмгæртты æхсæн. Уыдон мæ схуыдтой Бирæгътæй 
Ванойы фырт Габе. Ирыстоны куы вæййын, уæд мæм Габейæ дзу- 
рынц, æмæ æз дæр сахуыр дæн мæ ирон номыл,— залы бадджытæ 
бахудтысты. Радзырдта, фæстæмæ Уæрæсемæ кæд афтыд, куыд 
сæфтыд хæсты райдианы, стæй йæ зæрдиагдæр ныхæстæ кодта. 
— Уæ колхоз кæй ном хæссы, уыцы Батыры æз хорз зыдтон, уый 
уыд цæхæрцæст коммунист, партизан, советон цард Ирыстоны 
æрфидар кæныныл стыр активон кусæг. — Натка йæ тиуы ном 
фехъусгæйæ йæ бынаты йæхиуыл схæцыд ирон æгъдаумæ гæсгæ. 
— Афтæ ма фенхъæлут,— дзырдта Габе,— æмæ æз мæхи хæстæй 
банымæхсынмæ сæфтыдтæн ардæм! Мæ азтæм гæсгæ мын 
æфсадмæ нал æмбæлы. Садонмæ слыгътæн, фæлæ уым зæх- 
гуыстæн ницы амал ис. Уæ цæрæн зæххытæта мын рагæй зонгæ 
сты. Ноджы мын ацы хъæубæстаг лæппу Дадаты Данел хорз зонгæ 
у, кæд ныртæккæ тохы быдыры ис, уæддæр, æмæ сфæнд кодтон 
уæ хъæуы æрцæрын, кæд уæ бафæнда, уæд! — бахудт Габе адæммæ. 
Натка йæ фырты кой куы фехъуыста, уæд ын æхсызгон куыд 
нæ уыдаид! Бакаст Ненимæ, фæлæ Нени йæ цæст дардта сценæмæ, 
йæ чызг Ладинæмæ. Æхсызгон ын уыдис Данелæй æппæлæн 
ныхæстæм хъусын. Кæд йæ сиахс нæ баци Данел, уæддæр ыл 
Нени дæр æмæ Ладинæ дæр сæ зæрдæ нæ ивтой, сæ уарзт æм нæ 
фæкъаддæр. 
Габе арф сулæфыд. Йæ мидбынаты иу къахæй иннæмæ ралæу- 
балæу акодта. Цары къуымты цыма исты агуырдта, афтæ йæ цæст 
къултыл ахаста адæмы сæрты. Уыцы цъусдуг хъуыды кодта Габе, 
арæхстджындæрæй куыд байдайа дзурын хъæубæсты тыхст 
адæмимæ, цы фæнд æм уыдис, ууыл. 
Габе — фæлтæрд æхсæнадон кусæг — адæм исты хъуыддаджы 
фæдыл фæндон зæгъыны фæстæ кæй фæкъордтæ вæййынц, уый 
зыдта, фæлæ уæддæр загъта йæ фæндон: 
— Зын уавæры стæм! Æргом дзурын хъæуы. Пайдайаг цы нæ 
уа, ууыл та дзурын дæр нæ хъæуы, фæлæ уæм иу фæндон хæссын 
æмæ уæ курын, бæстон ахъуыды кæнут! Хæст нын цы знаггæдтæ 
ракодта, уыдон зонæм, фæлæ хъæубæсты хæдзæрттæ æмæ уыиг- 
ты хæлдтытæм, æдзæллаг уавæрмæ дарддæр афтæ куы кæсæм, 
уæд уый куыд раст уыдзæн? Уалдзæг у ныр. Зæххы ныссадзинаг 
цы стæм, уыдонмæ кæсын нал хъæуы! — рахиз амонæн æн- 
гуылдзæй бавнæлдта галиу къухы кæстæр æнгуылдзмæ. Армы 
276 

тъæпæимæ йæ батасын кодта æмæ дарддæр дзырдта: — Фыццаг: 
алчи дæр йæ кулдуары размæ уынгмæ базилæд. Цы бæлæстæ саст 
æрцыдысты, уыдоны бæсты ногтæ ныссадзын хъæуы. Талатæ са- 
мал кæндзыстæм хъæдæй. Садзинаг дыргъ бæлæстæ дæр ссар- 
дзыстæм. Сæйрагдæр та у нæ быдыры змæлд. Ацы къуыри бакæнæм 
нæ цæхæрадæтты куыстытæ. Уый фæстæ быдырмæ цæуын 
хъæудзæн не ’ппæты дæр уалдзыгон куыстытæм. 
Габе тарст, йæ фæндæттæ куыд фæкæсдзысты адæммæ, уымæй. 
Фæлæ дзы разыйæ баззадысты. Сылгоймæгтæй чидæр афтæ дæр 
ма загъта: 
-Цы нæ агуры йæхицæн, мæгуыр! Ахъæубæстаг дæр куынæ 
у. Цы мæнг зæгъы? Нæ кусинæгтæ нæхимæ кæсынц! 
Фæлæ æмбырды адæмы цæсгæмттыл зындис уæддæр сæ тыхст 
зæрдæйыуаг сывæллæтты æххормагмæ кæсынæй. Ныййарæгæн йæ 
хъæбулы æххормагмæ кæсын топпы цæфау у. 
8. 
Хæст ныгуылæнырдæм дзæвгар адард. Таджыхъæумæ нал хъуы- 
сыдысты сармадзанты богътæ, минометты ниуын. Хъæуы 
цæрджытæм æндæр мæт, æндæр хъуыдытæ уыдис: хæсты фæсти- 
уджытæ фесафын, адæмы цард фæстæмæ йæ бынаты сæвæрын. 
Уый дæр фронты уæвынæй æнцондæр нæ уыд. Фæлæ лæг амалæн 
у... Скъоладзаутæ хъæуы астæу фæзмæ æмбырдтæ кодтой. Æхсыз- 
гон хабар сыл сæмбæлди: кæдæй-уæдæй ма иумæ быдырмæ цæ- 
уынц. Иутæ белтимæ, чи та уисдзæгъдæн фæрæтимæ, астæуыл 
бæндæны скъуыддзаг тыхт, афтæмæй æмбырд кодтой скъолайы 
фæзмæ. Иутæ та сæ родты сифтыгътой лæгуæрдæтты. 
Æрæджы дæр ма æфсæддонтæ бæхтыл, танкæты, сармадзан- 
тимæ цы фæзыл змæлыдысты, хæдтæхджыты%ниуынæй æмæ бом- 
бæты нæрынæй зæхх кæм рызти, уым ныр скъоладзауты змæлд 
æмæ ныхæстæй æндæр фестад фæз. Сывæллон лæг цы бæсты нæ 
кæна, уымæн йе сæфт у. Фæлæ Таджыхъæу мæгуыр нæ уыдис ног 
фæлтæрæй. Скъолайы фæз базмæлыд сæ уынæрæй. Араст сты 
хъæдмæ. — Цалынмæ нæ афæлладысты, уæдмæ хъæугæрон 
тъæбæртт æмæ дугъ систой. Хъарм райсом уыдис, æмæ мæргъты 
зарыи цыд быдырæй. Лæппутæй иутæ фырцинæй атъæбæртт код- 
той æмæ уæртæ Бур къардиуы бын балæууыдысты. Габе сы- 
вæллæтты фæдыл цыд. Æхсызгон ын уыдис уыдонмæ кæсын, фæлæ 
сын фылдæр та тæригъæд кодта. Зындис сывæллæттыл сæ мæ- 
гуырдзинад. Сæ дарæс — хуымæтæг, æмпъызтытæ. Хæринагхъуаг 
277 

кæй уыдысты, уый сывæллæттæн сæ уæнгты ахастыл бæрæг уыд. 
Æнæниз — домбайдæр сывæллæттæ згъордтытæ кодтой, къа- 
нæутты сæрты гæппытæ. Фæлæ адæм хъаруйæ дæр иухуызон нæ 
вæййынц. 
Родтæ æмæ сæгътæ чи сифтыгъта лæгуæрдæтты, уыдон Га- 
бейы разæй цыдысты фæндагыл. Домбайдæр род кæмæ уыдис, 
уыдон сæ уæрдæтты бабадтысты. 
— Бабад дæ уæрдоны, Гуыбе! — йæ уæрдоны бадгæ бахъæр 
кодта Цæра, йæ разæй чи уыд, уымæ. 
Гуыбе роды дзыларбосыл хæцыд. Ракаст фæстæмæ Цæрамæ: 
— Нæ, тæлигъæд у! Дада загъта, йе стæг дам нæма фæфидал! 
— загъта гуылæвзаг Гуыбе. 
Цæра базмæлын кодта йæ роды. Аразæй иннæ уæрдонджынтæй. 
— Цобæ, Бичок! Дæуæн дæр де стæг нæма фæфидар, æви! Цæй- 
ма уæдæ, чи фæразæй уа! — ныхъхъæр кодта Цæра. 
Базмæлын кодтой сæ родты. Дугъ сарæзтой, фæлæ родтæй 
цас дугъæттæ ис! Иу цалхы къубал æндæр уæрдоны цалхы 
дæндæгты æхсæн фæцис æмæ родтæ ныллæууыдысты. 
Гуыбе чысыл азгъордта. Род фæндагæй иуварс ацыд. Цалх иу 
рувасы дзыхъы ныххауд, æмæ род æрлæууыд, стæй æрхуыссыд. 
Фæсте баззад Гуыбе. Иннæтæ аразæй сты. Роды дзыларыл схæц- 
схæцгæнгæ дзырдта: 
— Хе! Сыст уæлæмæ! Фæсте баззадыстæм! Гъел-ма мæнæй 
’æнамонддæл уыдзæн! — йæхимæ æгад æркаст. 
Габе сæ фæдыл цыд æмæ фехъуыста Гуыбейы хъынцъым. 
Тæригъæд дæр ын фæкодта, худгæ дæр. Схæцыд уæрдоны рæтæнагъ- 
дыл. Цалх фæуæле, род сыстад æмæ та ацыдысты фæндагыл. 
Хъæды рагъмæ куы схæццæ сты, уæд Габе скъоладзауты æрбам- 
бырд кодта. Родтæ сын суадзын кодта: 
— Даргъ сæ бабæттут æмæ хизой. Бынмæ сын хъæдмæ цæуæн 
нæй, фæстæмæ нал сфæраздзысты сæ уæрдæттæ. 
Лæппутæ афтæ бакодтой, стæй сын Габе бацамыдта, равдыста 
иу белыхъæд: 
— Ахæмтæ кæмæн цал йæ бон уа, уал ракæнæд. 
Уый фæстæ та, рувæны æмæ халамæрзæны хъæдтæн цы хъæуы, 
ахæмтæ бацамыдта. Лæппутæ атырныдтой хъæды арфмæ... 
Габейы зæрдæ уайтагъд ныссæххæтт кодта. Тæссæй æмæ фыр- 
фæсмонæй йæ амонæн æнгуылдз йæ дæидæгты æхсæн акодта. 
Ныхъхъæр кодта сывæллæттæм: 
— Тагъд фæстæмæ раздæхут! Ферох мæ зæгъын! Цæра! Гуыбе! 
— се ’ппæты нæмттæ нæма зыдта. Ферох сын кодта зæгъын, хъæды 
278 

кæй баззадаиккой æфсæдтæй ифтыгъд минæтæ зæххы, сыфтæр- 
ты бын. 
— Хъусут! Алы къуымтæм рауай-бауай ма кæнут! Дæ алыварс 
ахъахъхъæн æмæ, кæд дæ цæст æрхæца белы хъæдæн, кæнæ рув- 
æны хъæдæн бæзгæ талайыл, уæд æм бацу æмæ йæ ралыг кæн! — 
Сывæллæттæн фæдзæхста Габе, уæддæр тынг тарсти исты фыд- 
былыз æрцæуынæй: « Цæмæй базондзæн сывæллон, кæм цы ныгæд 
ис, уый!» 
Ахæлиу та сты сывæллæттæ хъæды къуымты. Сæ фæрæтты 
къуырцц-къуырцц райхъуыст. Дис кодта Габе хъæууон сывæллæт- 
ты æмбаргæ æмæ хæдзардзиныл. 
Ракодтой, кæмæн цал йæ къухы бафтыд, уал белы хъæды. 
Æмбырд кодтой фæстæмæ сæ уæрдæтты цурмæ. Сывæллæттæ 
сæххормаг сты, бафæлладысты. 
Цæра йæ дадайæн къæдз лæдзæггаг дæр ссардта. Цалдæр 
лæппуйы давоны сыфтæ хæргæ æрбадтысты. Габе ма цалдæры 
давон тонынмæ арвыста: «Хæринагæй мæлæты рæвдз куынæ сты 
сæ бинонтæ! Уадз æмæ сæ роны дзæгтæ ныххæссой давон сæ 
хæдзæрттæм! Æнæуи дæр афтæ бакæнын хъæудзæн,— йæхинымæр 
хъуыды кодта Габе. — Сæрды дæргъы хæрынæн бæзгæ кæрдæджы- 
тыл уæз ауадзын хъæудзæн, æндæр цы гæнæн ис...» Рауырдыг 
кодтой хъæды рагъæй хъæумæ. Сæ фæрæттæ сæ фæсрæтты тъыст, 
сæ белыхъæдтæ се уæхсчытыл. Сырхæфсæддонтæ дæр ма се уæ- 
хсчытыл афтæ хастой фронты танкæхсæн уæззау топпытæ. Уыр- 
дыгмæ сын цæуын æнцондæр уыдис, фæлæ æххормаг сывæллæттæ 
фæлладысты æмæ æрбад-æрбад кодтой фæндаджы былтыл. 
Гуыбе бафæллад æмæ йæ уæрдоны сбадыныл афæлвæрдта. 
Чысыл куы ауадис, уæд род фæндагæй фæзылд цæхгæрмæ. Гуто- 
ры цæлхытыл æвæрд нарæг уæрдон мæлдзыджыты губаккыл ба- 
тылд. Иннæ цалх та куыддæр дзыхъауы бауад, æмæ уæрдон 
фæфæлдæхт. Гуыбе зæхмæ æрхауд, род дæр йæ иу фарсыл хуыс- 
сæгау æркодта. Уый сывæллæттæн худыны хос фæци. Рамбырд 
ыл сты лæппутæ. Йæ уæрдон ын фæстæмæ сфæлдæхтой, фæлæ 
Гуыбе уæрдоны сбадын нал бауæндыд. 
Цæра йæхæдæг дæр æмæ йæ род дæр стырдæр уыдысты 
иннæтæй æмæ йæхицæй ныббузныг. Гуыбемæ бадзырдта хин худт 
бакæнгæйæ: 
— Гуыбе, дæ роды мæнæ мæ уæрдоны сæвæр, æмæ дын æй 
уæхимæ нылласон! — йæхæдæг ныппыррыкк кодта. 
Йæ мастыл ма йын ноджыдæр цæхх акодта. Скуыдта Гуыбе. 
Йæ лæдзæг зæххыл фæкодта. Фæтæргай æмæ зæххыл æрбадт. 
27? 

Цæра дæр æмæ Гуыбе дæр цыппæрæм къласы скъоладзаутæ 
уыдысты, фæлæ сыл æвдæм къласы лæппутæй чидæртæ сбустæ 
кодтой, тынгдæр Цæрайыл: 
— Хъазынмæ нæ рацыдыстæм! Цæуыи хъæуы хъæумæ... 
Цæра фыдуаг, фыдзæрдæ нæ уыд, мыййаг. Афтæ, хъазæн 
ныхæстæ уарзта. Йе ’мбæлттæм ракаст æмæ загъта: 
— Сæвæрут уæ белыхъæдтæ мæ уæрдоны! Æцæг-иу уырды- 
джы фæстæмæ хæцут уæрдоныл! 
Бавæрдтой лæппутæ сæ белыхъæдтæ æмæ араст сты. 
Хъæумæ æмбис цыд уыдысты, афтæ скъоладзаутæ Габейæ ра- 
куырдтой, цæмæй ма сæ иучысыл хуыскъæлтæ къахынмæ бауагъ- 
таид. Цы сын загътаид Габе дæр, тæригъæд сын кодта. «Æгайтма 
.арæхсут, мæ уд уæ фæхъау! Мæхæдæг дæр Садоны афтæмæй 
схъомыл дæн мæцкъуытæ æмæ скъудаты руаджы», — æххормаг 
лæппутæм кæсгæйæ хъуыды кодта Габе. 
Хъæумæ куы ’рхæццæ сты лæппутæ, уæд се змæлд æмæ сæ 
ныхæстæй уынгтæ бацардхуыз сты. 
% 
Скъоладзаутæ бæлæстæ сагъд куы фесты, уæд сæ Ладинæ æмæ 
Габе сæ алыварс æрбамбырд кодтой. Симон дæр, хъæбатыр хæстон, 
сæ цуры лæууыд. 
Габе сывæллæттæй раппæлыдис. Стæй йæ цæсгом фæмæсты- 
хуыз кодта, афтæмæй загъта: 
— Зыи æмæ уæззау рæстæг ныл скодта, сывæллæттæ! Уе ’ппæт 
сывæллæттæ нал стут, фæлæ уæм уæддæр афтæ дзурын. Æхсæзæм, 
æвдæм къласы скъоладзау йæ хъарутæй мæнæ мæнæй домбайдæр 
у,— стыр æнгуылдзæй йæ риуыл андзæвыд.— Уæ фыдæлтæ æмæ 
уе ’фсымæртæ знаджы ныхмæ уæззау тох кæнынц! Хæст йæ рай- 
дианы хуызæн нал у ныр. Ныр фашисттæн размæ нæ, фæлæ сы- 
дзмыдзы цæуæн дæр нал ис! Ныр нæ хæстон техникæ афтæ стых- 
джын, æмæ фашисттыл их уарæгау уарынц, нæ бæстæйы сабыр 
цæрæг адæм заводты цы нæмгуытæ æмæ бомбæтæ аразынц, уыдон! 
Уыцы заводты фылдæр кусынц, æхсæвæй-бонæй, мæнæ сымах 
■цахъæнтæ, ацæргæ сылгоймæгтæ æмæ нæлгоймæгтæ. Æрцыдис 
нæ маст, нæ туг исæн рæстæг! «Æппæт дæр фронт æмæ уæла- 
хизæн!» — афтæ иæм сиды Коммунистон партийы Центрон 
Комитет! Афтæ нæм сиды æмбал Сталин! Знаг дæр нырма домбай 
у. Уæззау хæстытæ цæуы ныртæккæ Райгуырæны сæраппонд! 
Махæн та нæ фронт ам ис. Мæнæ цы куыст бакодтам, цы бæлæстæ 
280 

ныссагътам, уыдон дæр, сымах куыд рæзат, афтæ рæздзысты. 
Хъахъхъæнут сæ сæттынæй! Уæхи тухæнтæй сагъд æрцыдысты! 
Нæ хæстон бæлццæттæ куы æрыздæхой уæлахизимæ, уæд сын 
æхсызгон уыдзæн уæ сæрæндзинад. Фронтмæ сæм уæ писмоты 
ныффыссут уæ куыстыты, уæ фыдæбæтты тыххæй. Хæстон лæг 
йæ кæстæрты сæрæндзинад куы хъуса, уæд йæ хъарутыл хъару 
æфты! — загъта Габе. Скъоладзауты зæрдæмæ йæ ныхæстæ кæй 
фæцыдысты, уый бæрæг уыд. 
Фæци Габе йæ ныхас, фæлæ ма йæм сывæллæттæ æнæцæстны- 
къулгæйæ кæстысты, хъуыстой... Стæй сæ цæстæнгас Ладинæмæ 
рахызт. Ладинæ йæ дзыппæй систа цалдæр дыдагъгонд писмойы. 
Уыдон уыдысты фронтæй æрвыст. Таджыхъæуы партион органи- 
зацимæ, сæ хъæуккæгтæй знагимæ тохы чи цы лæгдзинад рав- 
дыста, уыдæтты тыххæй фыстой æфсæддон хæйттæй. 
Ладинæ машинкæйæ фыст писмо райхæлдта æмæ йæ бакаст: 
«Таджыхъæуы цæрæг зынаргъ æмбæлттæ! Уæ хъæуккаг, комму- 
нист Сугъаты Георгийы фырт Лади хъæбатырæй фæмард 1942 
азы уалдзæджы. Ныгуылæн фронты не ’фсæддон хæйттæй иутæ 
фæстæмæ куы цыдысты, уæд Сугъайы-фырт уыдоны æрæмбæрзта 
йæ пулеметæй. Аирвæзын кодта æнæхъæн батальон. Йæхицæн 
раирвæзыны амал нал фæци». 
Бакаст Ладинæ писмо. Скъоладзаутæй иуы цымыдис ныхас йæ 
хъустыл ауад æмæ загъта: 
— Йей, Хатъо, дам, лейтенант сси хæсты! 
— Æмæ цы? Хатъо дæ дзыхы радавинаг у? Цæуылнæ суа, кæд 
дзы фашисттæм дæтты, уæд? — йæ дзырдмæ йын быцæу дзырд 
авæрдта Дзабыраты Дадейы кæстæр фырт. — Æниу махæн Гиуа 
не суыдзæн лейтенант?! 
— Аустæн махæн Серо булкъон дæр суыдзæн,— йæ хистæр 
æфсымæрæн цы суæвынмæ бæллыд, уый загъта Шанаты Датъейы 
кæстæр фырт. 
— Ой, дæ хæдзар! Æххæст æй пъырыстыф схон! — ныххуд- 
тысты лæппутæ. 
— Æмæ цы! — баздæхт уайдзæфгæнæгау йе ’мбæлттæм Датъейы 
фырт. — Уæдæ дæлæ Дадаты Гукъуры хуызæн? Немыц æй уай- 
тагъддæр æрбамардтой. Афтæ йын хъуыдис, — дзырдта йæ мад 
Дыбылдыйы дзыхæй. 
Саккаты Симоны скъоладзау лæппу буц уыдис йæ фыдæй. 
Лæппутæн æмбаргæ ныхасæй уайдзæфгæнæгау бакодта: 
Данел кæд мард нæу, уæддæр цы бæрæг ис? Серо æмæ Гиуайæ 
281 

æвзæрдæр лæг у Данел? Естъайæ дæр афтæтæ дзырдтой. Немыц 
дам æй амардтой. 
— Æз нæ фехъуыстон ахæм ныхас,— йæ сæр батылдта иу 
•лæппу. 
— Æз æй фехъуыстон дæ мад Дыбылдыйæ! — дыууæ лæппуйы 
кæрæдзимæ бауырдыг сты хылгæнæгау. 
Габе æмæ Симон дæр фехъуыстой сывæллæтты ныхæстæ. Да- 
нелы кой сæ сагъæсыл бафтыдта. Ныр дзы афæдзæй фылдæр 
ницы хабар ис. 
— Естъа куыд фыссы, афтæмæй тагъд ам уыдзæн, фæлæ Гукъ- 
ур?.. — сæр базмæлын кодта Симон.— Хæст æгъатыр у. Кæуыл 
цы хъысмæты уæз баппардзæн, уый зонæн нæй. Хуыцау ын йæ 
фыд Хæмæты хъысмæт ма саккаг кæнæд,— йæ риссаг къух йæ 
бæмбæджджын къурткæйы роны атъыста Симон æмæ йын, цыма 
срыстис, афтæ фæтар йæ цæсгом. 
Ладинæ æмæ Верæ лæууыдысты æгуыппæгæй. 
10. 
Мин фарастсæдæ цыппор цыппæрæм азы сæрд йæ тынгыл 
уыдис. Фæлмæн къæвдаты фæстæ хъарм хур бонтæ зæххæн йæ 
хуыз скалын кодтой. Таджыхъæуы бæлæстæ, быдыртæ сæ цъæх 
дарæсы. Скъолайы фæзы сывæллæтты сагъд бæлæстæ сыфтæр 
акалдтой. Саби авдæны йæ къухæй куыд хъаза, уыйау сæ фæлмæн 
цъæх сыфтæртæй хъарм рог уæлдæфы змæлыдысты. Хъæуы уын- 
гты æмæ хæдзæртты стæм змæлæг уыд адæмæй. Колхозонтæ рай- 
’сомæй раджы аивылынц хуымтæм рувынмæ стырæй, чысылæй... 
Иу ахæм хъарм бон рувæг адæм сихор кодтой хуыскъ æрхы 
был станы. Иу-дыууæ бонæй сын фылдæр нал баззад нартхор 
рувинаг. Саухал нартхоры хуымтæ уахъæзмæ змæлыдысты. 
Сылгоймæгтæй бирæтæ кусынмæ цыдысты æд сывæллæттæ. Сæ 
сихоры хæринаг бæрæг уыд æрхы’был агуаты цуайнагмæ 
ныккæсгæйæ: колхозы дзулфыцæн пецы донгонд кæрдзыны 
хæйттимæ футæджы цæхæра сæ сихор. 
Сылгоймæгтæ, уæлдайдæр, сывæллонджын мадæлтæ, сæ кæрдзы- 
ны хæйттæ фæстауæрц кодтой сæ сабитæн. Сæрбæттæнты кæнæ- 
иу сæ раздарæнты батыхтой æмæ-иу сæ хæдзæрттæм ахастой. 
Уыцы бонты, уыцы азты Таджыхъæуы фæллойгæнджытæ дзау- 
ма æмæ хæринагцух уыдысты, фыдæбон æмæ мастæй —æфсæст. 
Фæрæзтой, быхсыдтой сæ зынтæн. Йæ хæстонæй писмотæ чи иста, 
уыдон амондджын бинонтæ уыдысты. 
282 

&®ф 
Хуымты кæрон хуыскъ æрхырдыгæй æрурæдта гомгуыффæ 
чысыл рог «Виллис», Габе сусхъæд бæласы бын йæ фæллад уагъта. 
Машинæйы хъæр фехъусгæйæ, уырдыг сыстад нымæтхуды, урс 
мидæггаг хæдоны. Машинæйæ рахизгæ федта бæрзонд, хæрзконд, 
иу-цыппор азы кæуыл цыдаид, ахæм лæджы афицеры дарæсы. 
Йæ кителыл урс æрттиваг пъагæттæ. Уазæг, Габейы ауынгæйæ, 
йæ дарæс асæрфтытæ, адзæбæхтæ кодта. Уæззау санчъехтæ кæнгæ 
чысыл хæрды ссыд Габемæ. Мидбылты бахудт уазæг: 
• — Дæ бон хорз! — райста Габейы къух. 
Уый дæр ын æгас цу загъта. Бакаст уазæгмæ лæмбынæг. Цæстæй 
йæ сбарста сæрæй къæхтæм æмæ йæхинымæры ахъуыды кодта: 
«Хæрзконддæр ма лæгæн скæнæн куыд уыдзæн! Медицинон служ- 
бæйы булкъон!» — базыдта Габе пъагæттыл нысæнттæй. Тым- 
былдзæсгом аивдæр кодта фындзы бын нарæг сау рихи. Габе 
фенхъæлдта: кæд нæм дохтыр бæрæггæнæг фæзынд не ’нæниз- 
дзинад базонынмæ: 
— Уазæг — Хуыцауы уазæг? Фæлæ нæм цæй охыл фæзындтæ? 
— бахудт æм Габе. 
— Лæг куы цæры, уæд кæдæм нæ бахауы! Æдылы сæр дам 
къæхтæн — тухæйнаг, — загъта хæдæфсарм, худæнбылæй. 
— Зондджындæр та ма дзы цавæр сæр уыдзæн, нæ зонын! — 
æцæгæй йын загъта Габе. Йæ зæрдæмæ фæцыд уазæг. Дæсны.уыд 
Габе, адæймагмæ бакæсгæйæ, йæ зонд, йæ зæрдæйыуаг равза- 
рынмæ. Йæ дарæсмæ гæсгæ нæ, фæлæ дзыхы ныхас æмæ йæ иу 
фæзылдæй дæр. Уазæг йæхи бацамыдта: 
— Цыбыр æмæ æргом ныхасæй хуыздæр дзы ницы ис. Æз дæн 
салыгæрдæйнаг — Хъуппеты Бæппын. Дохтырæй кусын лазаре- 
ты. Таджыхъæуы лазареты дæр куыстон. Уым куыста ацы хъæук- 
каг сылгоймаг Нодараты Ладинæ. Уый феныны тыххæй ардæм 
сæфтыдтæн. Отпуск мыи ис ныртæккæ, — фæурæдта йæ ныхас 
уазæг. Бакаст Габемæ: — Бахатыр кæн, хистæр дæ! Ацы кол- 
хозæй дæ? Зоныс Ладинæйы? 
— Ацы колхозæй дæн. Ладинæ нæ партчыры секретарь у. Уæлæ 
сарайы сылгоймæгтимæ йæ фæллад уадзы. Æхсæвыцæстæй рай- 
дайæм рувын. Фæллад сты...— дзуапп радта Габе. 
— Бахатыр кæн, хистæр кæд дæ, уæддæр нæлгоймæгтæ стæм. 
Цы йæ сусæг кæнон? — Æфсин мын нæй. Хæсты размæ фæзиан. 
Иу чызг ын баззад... Ладинæйы хабæрттæ дæр фехъуыстон. Ны- 
хас нæм уыдис не ’хсæн, фæлæ мын уæд загъта: «Ацы тыхст 
283 

рæстæджы нæ æндæр ницы мæт ис?!» Уыцы дзуапп мæхимæ дæр 
раст фæкаст уæд. Ныр та фронт адард. Фашисттæн сæ кæрон 
æрцæуы. Ныр аипп нæ уыдзæн хъуыддаг бакæнын дæр,— хатыр 
курæгау йæ цæнгтæ фæйнæрдæм акодта уазæг. 
— Цы кæны... Рæстæг ис алцæмæн дæр. Ам ис Ладинæ,— къухæй 
ацамыдта Габе сарамæ. Бахудт уазæгмæ. — Ладинæйы хуызæн 
адæймагыл фæхæст уæвынæн амонд хъæуы! Фæдзурдзыстæм æм 
ардæм. 
Хæринаггæнæг сылгоймагæн бамбарын кодта Габе, æмæ йæм 
цыма хицауадæй исчи дзырдта, афтæ æрхы былмæ æрцыд Ла- 
динæ. Базыдтой уазæгимæ кæрæдзи. Къухтæ райстой. 
Æфсæрмы кодта Ладинæ йæ зонгæ дохтыр-булкъоны раз 
бæгъæмвад æмæ багъæмсарæй: 
— Бахатыр кæн! Ахæм уазæджы цур мæ лæууын хъæудзæн, 
уый нæ зыдтон,— армы тъæпæнæй хæрдмæ схæцыд, ныхыл дзык- 
куты цыбырдæртæй цы бындзыг æрзæбул, уыдоныл.— Адæйма- 
•джы куыстхуызыл ма бахуд! — хатыртæ куырдта Ладинæ уазæгæй. 
Уазæг йе ’рцыды сæр нæма загъта, фæлæ йæ бамбæрста Ла- 
динæ: «Æндæр æй уæдæ цы ’рхаста ардæм?» Бæппынмæ Ладинæ 
куыстхуызæй ноджыдæр рæсугъддæр фæкаст. Бæгъæмвад фæлмæн 
зæнгтыл, хурхуыз рæсугъд цæсгомыл, сау æрфгуыты бын худгæ 
дыууæ сау цæстыл ахъазыдысты Бæппыны цæстытæ æмæ зæрдæмæ 
цины адджын фæдис фесты: «Мæнæ зæххон зæд дæ размæ!» 
Дзæвгар фæкаст Бæппын Ладинæмæ. Йæ цæстытæй йыл узæ- 
лыд. Габе йæхи айста сæ цурæй æрхмæ. Лæууыдысты Бæппын 
æмæ Ладинæ дыууæйæ. 
— Цæй, куыдтæ цæрыс, Ладинæ? Цы хабæрттæ дæм ис? — 
мидбыл æм бахудт. 
— Нæ хабæрттæ мæнæ зынынц æнæ зæгъгæйæ дæр,— акаст 
Ладинæ нартхоры хуымтæм. — Хабæрттæ дæумæ уыдзæн. 
— Иухатт дын цы фæндон загътон, Таджыхъæуы лазареты 
кусгæйæ, уыцы фæндон мæм ис ныр дæр. Нæ фæрæдидзынæ. 
Сбарстон хабæрттæ алырдæм дæр. Æз æмæ ды иумæ цæрын сар- 
æхсиккам. Ис мын Ростовы цæрæнуæттæ. Кæцы горæтмæ дæ баф- 
æнда, уырдæм мæ бон бауыдзæн аивын дæр... Иунæг чызг мын 
баззад йæ мады фæстæ. Дæуæн та — лæппу. Чызг æмæ нын лæппу 
уыдзысты. Дæ бон дарддæр сахуыр кæнын дæр уыдзæн дæ куыс- 
ты фæдыл, зонын дын дæ хъарутæ... — раргом ын кодта йæ зæрдæ 
лæгъстæхуызæй. 
Фæхъуыста йæм Ладинæ æмæ, Бæппыны ныхæстæй цæуыл нæ 
баууæндыдаид, ахæмæй йæм ницы ардта. Зыдта Ладииæ Бæппы- 
284 

ны лазареты кусгæйæ зæрдæргьæвд, арæхстджын хирургæй. Бирæ 
цæф æфсæддонты раздæхта мæлæтæй. Æхсæв, бон нæ хынцта, 
уырдыг лæууыд царды сæраппонд. Ладинæ Бæппыны уæд йæ 
хæлардзинады тыххæй нымадта тынгдæр. Хъæртæ æмæ бустæ нæ 
кодта кæйдæртау йæ дæлбар адæмыл. 
Йæ кад айхъуыст Бæппынæн æфсæддонты æхсæн. Ладинæ уæд 
дæр ахъуыды кодта Бæппыны фæндоныл, фæлæ скарста: «Нæй! 
Гукъурæй фæцух дæн, уæд æндæр никæмæ!» Ныр дæр ахæм дзу- 
апп радта Ладинæ йæ курæг булкъон-дохтыр Бæппынæн. Ууыл 
ахицæн сæ ныхас. Хæрзбон загъта булкъон. 
Рувджытæ æмвæтæнæгæй æрлæууыдысты хуымтыл. Худын æмæ 
хъазæн ныхас рæстæджы бæллиц нæ уыдис. Алкæмæн йæ саби- 
тыл æмæ йæ хæстон бæлццоныл мæт зæрдæйы æнæсцухæй арф 
æвæрд уыд. Ничи зыдта, кæд æмæ кæмæ цавæр писмо æрба- 
дæтдзæн Разиат. 
Мадæлтæй иу æрыгон сылгоймаг рувгæ-рувын йæ фарсмæ иннæ 
сылгоймагмæ бадзырдта: 
— Уæддæр ма нæ сывæллæттæм нæ зæрдæ кæй не ’хсайы! 
Æгæсæгæй цы уаиккой хъæуы? 
. — Бæгуыдæр! Уынджы рыгтыл бадыны бæсты сын ам цъæх 
кæрдæгыл сыгъдæг уæлдæфмæ æнцондæр у,— станырдæм 
акæсгæйæ сразы иннæ мад дæр, сывæллæттæ хъахъхъæд кæй цы- 
дысты, ууыл. 
Уыцы минут сывæллæтты æрхы былыл рæнхъ рабадын кодтой 
Натка æмæ Нени. Стыр хъæдын уидыгæй сын тутатæ кодтой 
кæмæи йæ кружкæйы, кæмæн йæ къусы. Сæ къустæ, сæ кружкæтæ 
сæ бæгънæг уæрджытыл æвæрдæй сывæллæттæ, адджынæн хорд- 
той сæ тутатæ. Сæрæби Тузармæ бакаст: 
— Тузик, цæй-ма бацъынд кæн! Æз дын дæ тутатæ минутмæ 
нæ анымаин! — Сæрæбийæн анымайыны бæсты йæ хъуыдыйы 
тутатæ ахæрын уыдис æмæ уый Тузар бамбæрста: 
— 0, æмæ мын сæ ныцъцъæл кæнай! — кружкæ йæхимæ 
æрбахæстæг кодта. 
— Мæнæ Ирæйы тутатæ банымай! — Ирæ йæ тутатæн фæтарст 
Сæрæбийæ æмæ сæ йæ дзыхы бакалдта. Æууылд сæ нæма фæци, 
афтæмæй сæм йæ æрмттæ равдыста, ома нал и. Кæрдзыны хæйттæ 
баргæйæ-иу ам колхозонтæм дæр рауад хъаугъатæ. Кæрдзын- 
уарæг синæгтæй чысыл барæн скодта. Кæрдзыны хайыл ма кæд 
285 

æфтыд цыд чысыл къæбæр, уæд-иу æй цыргъ къæцæлæй æрфи- 
дар кодтой йæ хаймæ, ма ахауа, зæгъгæ. 
Лæппутæ Дыбылдыйы кæрдзыны хай къæцæлæй фæхуынкъ 
кодтой сусæгæй. Дыбылды йæ кæрдзыныл хуынкъ куы федта, 
уæд хъæр систа: 
— Йæ къæцæлджын цы фæци мæ хайæн?! 
Скъоламæ чи цæуа, уыцы сывæллæттæ хорз фæзонынц хъæу- 
бæсты адæмæй алкæй дæр. Дыбылдыйæн дæр уымæн афтæ ба- 
кодтой: æгад сылгоймаг уыд. Ахуыпп зæгъгæ, йыл ном сбадт. 
Сæр дæ бахъуыдис, зæгъгæ, ахæм рæстæг скодта Ладинæйыл 
адæмæн разамынд дæттынмæ. 
286 

Æ с т æ м с æ р 
>уссар Франц уæлæуыл дзæнæт у — хъарм, рухс. Сæр- 
дыгон дзы ты’нг ныууары æмæ уайтагьд фескъуыйы. Хур ныккæ- 
сы, æмæ сыгъдæг уæлдæфы адæймаджы уæнгрог хæссы, зæрдæ 
— хъæлдзæг. Æнæдымгæ, æнæмигъ бæстæ. Дыргъ, сæнæфсир æмæ 
хъæддаг алыхуызон гагадыргътæ фæндæгты былтыл æлæмтау 
зæбул. Нæй сæм гуымиры æвналæг. 
Францы хуымæтæг адæм сты зæрдæхæлар, куыстуарзаг, хæрзи- 
уæгджын. Æрдз æмæ адæм кæрдзийæн Хуыцауы лæвар фесты 
æмæ йыл зонынц цæрын. Данел лагерæй кæд æддæмæ не ’фтыд, 
уæддæр æнæ ’мбаргæ нæ уыд, цы бæстæм бахауд, чи сты йæ 
цæрджытæ, куыд æмæ цæмæй у сæ цард, уыдæттæ. Æппæт Фраиц 
дæр уыд немыцаг æфсæдты къухы. Бадомдтой, бахордтой бæстæйы 
бæркад, уæддæр цардысты францæгтæ, удмидæг æмæ цардхуыз 
уыдысты. 
Ныр Цæгат Голландийы сакъадахыл тыгъд змис быдырты зæрдæ 
æдзæмдзыд куыд нæ бауыдаид! Денджызты тымыгътæ æмæ 
дымгæтæ скъæфынц змисы рыг. Фындзы æмæ хъусыхуынчъыты 
бады. Дæндæгты æхсæн фæвæййынц змисы гагатæ. 0, афтæ, дам, 
уын хъæуы! Нæ уын бæззыд дзæнæты бæстæ Францы. 
Кæдæмдæрты тырнут дзуттыты закъæтты сæрыл, сталинон ко- 
миссарты фарсмæ уæ лæууын фæнды, бауырдыг-иу сты Данелмæ 
немыцæгтæ æмæ ирæттæй дæр иутæ. «Ай нын сымах бæллæх у — 
дæу æмæ де ’фсымæр Митяйы бæллæх! Хинæй цыдыстут вермах- 
тыл. Фронтмæ куырдтат ротæйы, цæмæй уым большевиктæм уæхи 
байстаиккат. Алидзут ныр ардыгæй!» Уыцы æфхæрæн ныхас Да- 
нел арæх хъуыста йæхи æмбæлттæй дæр. «Цы хъуыди Митяйы? 
Цæй сæраппонд?» — Митяйы чи уарзта æмæ чи нæ уарзта, уыдон 
дæр ыл сæхи мæтгæнæг скодтой, афтæмæй та ныхас цыд, рæсугъд 
287 

Францы бæстæйæ дард æдзæрæг Текселмæ кæй рахаудтой, кæй 
сын фæзындæр, ууыл. 
Хæст куыд кæронмæ цыд, немыц афтæ æгъатырдæр кодтой. 
Цы куыстой ирон уацайраг лæппутæ Текселы? Немыцаг æфсæддон 
дарæсы бынæттон цæрджытæм немыцæгтау зындысты. Деиджы- 
зы былтыл арæзтой акъоппытæ, æмбæхсæнтæ. Немыцаг 
æфсæддонтæн сæ хъуыддæгтæ нал цыдысты иу фронты дæр. Сæ 
маст уацайрæгтыл калдтой тынгæй-тынгдæр. Се ’ппæтыл нæ. Не- 
мыцаг майдан кæуыл уыд, уыдонимæ цы хыл кодтаиккой, фæлæ 
Данелимæ, Батырбегимæ, Тугъанимæ, Ладеимæ — æнæууæнк 
кæуыл кодтой, уыдонимæ. 
Иу изæр тæлмацы лæг талынджы баракæй ракодта Данелы 
хæдзары чъылдыммæ: 
— Бирæ дзурæнтæ нæй. Райсом уæ ротæйæ иу взвод цæуы 
сакъадахæй Стыр зæхмæ цыдæр кусынмæ. Дæхи уыдонимæ фæкæн. 
Дарддæр дын ницы зæгъын. 
Бамбæрста Данел, тæлмацы лæг ын дарддæр цы загътаид, уый. 
Сакъадахæй аирвæзын йæ рагон бæллиц уыд Данелæн. 
Дыккаг бон фæссихор взвод науæй рахызт наулæууæн Хелде- 
ры. Данел æмæ Батырбег дæр семæ. Взводы хицау уыдис Хазби, 
немыц сæ майдантæ цы дыууæ ’фсымæрыл æрцауыгътой, уыдонæй 
кæстæр. Хелдерæй араст сты фистæгæй. Æризæр сыл хъæу Шхор- 
.лы кæрон. Æрбадтысты фæндаджы был. Данел йæ хъæуккаг Ба- 
тырбеган бамбарын кодта, алидзынæн сын амæй хуыздæр мадзал 
кæй нал фæуыдзæн, уый: 
— Кæсæн нал ис. Ам исты мадзал скæнæм нæхи фæтылиф 
кæнынæн! 
Рæвдз лæппу уыд Батырбег. Сразы. Фæфæсвæд кодтой сæхи 
дыууæйæ. Сакъадахы сын голландиаг Шхап бацамыдта: Шхорлы 
дæр ис партизантæ. 
Данел йæ зæрдæ дардта: кæд ам дæр ис ахæм адæм, уæд дзы 
искæуыл фæхæст уыдзыстæм. Иу хæдзары дуар бахостой хъæу- 
гæрон. Ракаст сæм сæхи æмгар лæппу. Данел ын немыцагау аца- 
мыдта: «Вассер тринкен», — къух дзыхмæ схаста, ома, дон уæм 
нæ разындзæн. Лæппу кружкæйы радавта дон. Анызтой дзы, фæлæ 
сæ доны мæт нæ уыд. Лæппуйæн Данел бамбарын кодта цъæррæ- 
мыгъдтæй: «Их бин руссиш комораден. Дезертирен ин Тексел». 
Лæппу сæ бамбæрста. Сæхимæ бацыд йæ фыды афæрсынмæ. 
Фыд сæм мидæмæ фæдзырдта. Данел æмæ Батырбегмæ сæрæй 
къæхтæм æркæстытæ кодта, стæй сæ афарста: 
— Рус? 
— Йа. 
288 

— Æртын азы цыдаид Яныл. Къæсхуыртæ лæппу, дзыгъуыр- 
дзæсгом. Данел æмæ Батырбегмæ кæрæдзи æвзагæй цас не 
’мбæрстой, уыйбæрц худæнбыл æвдыста Ян йæ уазджытæм. 
Сæрæн, хъæлдзæг, ныфсхаст лæппу. Сæ хæдзар уыд ныллæг, цып- 
пæрдигъон. Дих кодта дыууæ хайыл: уынджырдæм дыууæ цæрæн 
уаты. Хæдзарæн йæ кæртырдыгæй æмбисы та уыдысты холлаг- 
дон, хъомдон. Янæн йæ фыд, сабырхуыз къæсхуыр лæг. Дзургæ 
арæх нæ кодта, уыд сагъæсхуыз. Уымæн æмæ дыууæ лыгъд лæджы 
немыцæй бамбæхсын чысыл хъуыддаг нæ уыд. Яны мад уатæй 
æддæмæ стæм хатт цыд^Æрмæст-иу Данел æмæ Батырбегæн са- 
рамæ хæринаг рахаста. Йæ къухæй-иу ацамыдта, ахæрут, зæгъгæ. 
Данелæн Яны мады фенд æдзухдæр æхсызгон уыд, йæ мад На- 
тка-иу йæ зæрдыл æрбалæууыд: «Диссаг нæу ныййарæг! Куыд нæ 
рæвдауы. Дыттаимæ куы сæмбæликкой, æнæ ’взагæй дæр 
цæстæнгас æмæ зæрдæйæ кæрæдзи бамбариккой». Бакъултæ-иу 
кодта Яны мад йæ сæр тæригъæдгæнгæ: «Русса! Русса! Кайны 
моф! (Уырыссæгтæ, немыцæгтæ не стут!) — ныккастис-иу Данел 
æмæ Батырбегмæ.— Мама ист? 
Ис зæгъгæ-иу куы загъта Данел, уæд-иу голландиаг ус йе уæх- 
счытæ тæригъæдгæнæджы æнкъуыст бакодта «О-о-ла-лай!» Мад 
кæмдæриддæр мад у. Хæсты топпæй куы фехсынц, уæд йæ нæмыг 
мады зæрдæйыл сæмбæлы. 
Хæдзары иннæ æмбисы — скъæты цалдæр хъулон хъуджы баст. 
Сæ фарсмæ хосы рагъ амад. Хосы рагъы фарсмæ хъæмпы цып- 
пæрдигъон бæстытæ иу-фынддæс. 
Ян хъæмпыты бын йæхицæн скодта немыцæй æмбæхсæн. Нæ 
сын куымдта хæстмæ. Цы дыууæ аргъонахъ куыдзы сæм уыд, 
уыдоны сахуыр кодта хъæмпыты сæрыл хуыссын. Немыц куый- 
тимæ джигул кодтой. Куыйтæ базондзысты — лæбурдзысты 
хъæмпы бын æмбæхст лæгмæ. Куыйты хицау та æнхъæл уыдзæи, 
хъæмпы сæр куыйтæм лæбуры зæгъгæ. 
Уыцы æрхъуыды фæрæстмæ. Цалдæр хатты аирвæзт Ян ахæм 
джигулты куыйты руаджы. Ян уыцы æмбæхсæн радта Данел æмæ 
Батырбегæн. «Дыууæ уацайраджы алыгъдысты лагерæй!» — 
байхъуыст горæт Алкмаары немыцы æфсæддон штабмæ. Цалдæр 
боны фæстæ Шхорлы хæдзæртты къуымтæ ’мæ къæрæзтæ 
фæлдæхтой немыц. Яны æмбæхсæн æртæ лæджы фаг нæ уыд. 
Йæхæдæг хæдзары хуыссыд, йе ’мбæхсæны дыууæ лыгъд лæджы. 
Иу æхсæв та немыцæгтæ æд куыйтæ æрхъула сты Яны хæдзарыл. 
Данел æмæ Батырбеджы Яны дыууæ куыдзы аирвæзын кодтой. 
Немыцаджы куыдз лæбурдта хъæмпыты æмбæхст лæгтæм, фæлæ 
19 Лалинæ 
289 

куыдзы хицау фенхъæлдта, цыма йæ куыдз хъæмпы сæр куыйтæм 
лæбуры. Яны æрцахстой æмæ йæ къухтæбастæй акодтой. Йæ мад 
æмæ йæ фыд кæугæ лæууыдысты кæрты. Данел æмæ Батырбег 
ныхъхъуыстой сæхимæ фырæфсæрмæй. Сæ зæрдæ сын дыууæ 
зæронды тæригьæд схъаудта: «Цæмæн сыл æрцыдис мах тыххæй 
ахæм хабар! Ян йæхæдæг йе ’мбæхсæны куы уыдаид, уæд æй 
не ссардтаиккой». Æнæ Янæй дарддæр цы кодтаиккой Данел 
æмæ Батырбег? Ничи сæ зонгæ кодта, никæй сæхæдæг зыд- 
той. Зæронд лæг æмæ усы бон та сын уæвгæ ницы уыд. Данел 
æмæ Батырбеджы цард æндахыл ауыгъд æрцыд. Кæнæ 
фæстæмæ немыцмæ бахау, кæнæ дæхи фехс. Æндæр хос нал 
уыд. 
Бон цъæхтæ кодта, афтæ Ян фæстæмæ фæзынд фæллад æмæ 
цъыфæй дзæгтæй. Ралыгъд немыцæй. Тамако бадымон, зæгъгæ, 
дам, хъахъæнæджы æууæнкæй акъуырдтон. Афæлдæхт хъарагъ- 
ул. Ян кæртытыл фæтылиф. Чидæр ын йæ къухбæттæнтæ фæлыг 
кодта æмæ раирвæзт. 
— Тагъд ардыгæй цæуæм! Ныртæккæ мæ фæдыл ардæм хъæуы 
немыцæгты æмæ нæ æртæйæ дæр фехсдзысты! — айста йемæ Данел 
æмæ Батырбеджы кæртытыл. Иу зæронд бæстыхайы бамбæхсты- 
сты. Сара æркæлынæввонг, йæ хъайвантæ æрзæбултæ сты. Хилæг 
кæрдæгæй æхгæд. Йæ къултæ нæ зындысты сыфтæрæй. Уырдæм 
схызтысты Данел æмæ Батырбег. Бон æрбарухс, æмæ уынгтæ 
немыцæгты ныхас, куыйты рæйд æмæ мотоциклты хъæрæй бай- 
дзаг сты. Ахстой нæлгоймæгты. Хостой дуæрттæ. Джигул код- 
той. Мæнæ скæс сарайы къулмæ, æмæ хъайваны кæрон бадынц 
дыууæ æмбæхсты. Стæм адæймаджы бауырныдтаид, уым 
æмбæхсгæ нæ, фæлæ йæм адæймаг æнæ æрхаугæйæ сбырыдаид, 
уый. 
Аздæхтысты уырдыгæй немыц. Тарст фæкъаддæр. Данелы 
зæрдыл æрлæууыд: «Афонмæ Дытта зæгъы, мæ лæппу хæсты 
тымыгъы йæ туг калы. Цæмæй зоны, кæмдæр къæппæджы ба- 
хауд!» — аджих цасдæр. Уыцы хъуыдытæ йын фескъуыдта кæйдæр 
ныхас. 
— Данел! Не бойтесь! Вас не выдадут! Хозяин дома восхища- 
•ется вашей смелостыо! — сарайы хъайваны бын лæууыд иу адæй- 
маг европæйаг дарæсы. 
— Кто вы? Æрдзырдта йæм Данел. 
— Я тоже русский человек. Фамилия не нужна вам...— бамба- 
рын кодта, эмигрант кæй уыд, раджы кæй рахауд Уæрæсейæ 
æцæгæлон бæстæм. Бæллыд йæ райгуырæнмæ фæстæмæ. Уыдис 
2?0 

хæдзары хицауæн зонгæ. Уый йын бацамыдта дыууæ æмбæхст 
лæджы хабар. Ницуал сдзырдта, ацыд, нал фæзынд. Хæдзары 
хицау уыдис æрыгон скульптор, ахуыр ма чи кодта, ахæм — Вил- 
лем Райерс Гипсæй конд адæймаджы гуыртæй, цæнгтæй, къæхтæй 
зæронд хæдзары иу уат уыд йе дзаг. Уыцы кæрты дарддæр уæвæн 
нал уыд. Ян Хоогфорст, Виллем Райерс хъæдмæ акодтой Данел 
æмæ Батырбеджы. Хъæдмæ баирвæзынæн та хъуыдис немыцаг 
хъахъхъæнджыты æхсæнты ацæуын: хъæуы алыварс лæууыдыс- 
ты. Белтимæ цыппарæй дæр тамако дымгæ сирвæзтысты хъæдмæ. 
2. 
Мин фарастсæдæ цыппор цыппæрæм азы декабрь, мæйы фæстаг 
бонтæ. Уымæл цъæх мигъ зæххыл сæнувыд. Изæрдалынгтæ код- 
та, æмæ мигъ ноджы бæзджындæрæй æруагъта йæхи, цыма Та- 
джы вагзалы агъуыстыл хæсты фæстиуджытæ æмбæхста бæлц- 
цæттæй. Фыццагау дзы электрон цырæгътæ нал сыгъд. Цалдæр 
бомбæйы йыл æрхауд. Вагзалы бакомкоммæ фæйнæгкъул уæрæх 
скълæдтæн ма сæ сыгъдæттæ зындысты. 
Мигъ хатт фæтæнæгдæр вæййы, фæлæ та йæ хæдфæстæ но- 
джы бæзджындæрæй æрбафсæры, цыма Æрджынарæджырдыгæй 
хуылыдз хъæмпы рагъыл зынг бафтыдæуыд, æмæ уый фæздæг 
лæсыд зæххы æмбуар. 
Фæцыд поезды æхситт. Залæй адæм æддæмæ зивæггæнгæ ра- 
цыдысты. Бызгъуыр-скъуыдтæ дарæс æмæ фадыварц уазал нæ 
урæдтой, æмæ-иу уайтагъд сæ буары зыр-зыр ссыд. Сæ къæхтæ 
кæрæдзиуыл къуырцц-къуырцц кодтой, сæ уæнгтæ къæдзтæ-зы- 
лынтæй ивæзтой. Æнхъæлмæ кастысты поезды фæзындмæ. 
Уалынмæ йæ цæлхыты гуыртт-гуыртт ссыд. Паровозы цырагъы 
рухс бæзджын мигъы нæ зынд, цалынмæ бынтон æрбахæстæг, 
уæдмæ. 
Тард бæхау лæф-лæфгæнгæ уæддæр вагзалæй ацыд паровоз, 
стæй æрурæдта. Йæ фæдыл баст уыдысты алыхуызон вагæттæ: 
уæзласæнтæ, боцкъатæ, адæмласæнтæ. Адæмласæн вагоны дуар 
байгом. Цалдæр бæлццоны дзы æрхызт: сылгоймæгтæ æд 
сывæллæттæ, æд голлагбæстытимæ... Сæ фæдыл хъавгæ, лæдзæджы 
æнцæйтты æрхызт æфсæддон. Йæ уæлæ цинел кæстæр лейтенан- 
ты пъагæттимæ. Йæ сæрыл уæлдзарм хъусджын худ. Дзау- 
махæссæн кæттаг дзæкъулы бостæ йæ галиу уæхскыл æфтыд. 
Чысыл цыдæртæ дзы æвæрд уыдис æмæ хъуджы дыгъд фæздонау 
тæбæккæй йæ фарсыл æрзæбул. Цалдæр санчъехы ракодта. Ра- 
291 

хиз къухы стыр æнгуылдзæй йæ худыл уæлдæр схæцыд æмæ ваг- 
залы къуымтæм акæстытæ кодта. Бæзджын мигъæй йæм бæлвырд 
ницы зындис æддозæй, фæлæ вагзалы хæдзары уындæй фæгуы- 
.рысхо, кæд æй ам хизын нæ хъуыд, зæгъгæ. Хæдзары ных уыдис 
хæлд. Йæ цар æмбисмæ дзала кæрдæгæй æмбæрзт. Къултыл 
æмæ дуæрттыл бомбæты схъистæй ностæ. Рудзгуытæй иутæ 
бынтон нал уыдысты. Рамкæты бæсты — æлыг æмæ дурæй 
æхгæд. 
Перроныл рахизырдæм ацыдис иу-дæс санчъехы. Рагон ставд 
гæдыбæлæстæ куы федта, уæд æй бауырныдта, уый Таджыхъæуы 
вагзал кæй уыд. Бæлæстæ æнæзмæлгæ лæууыдысты, салф сыл 
сбадт. Сæ цъуппытæ мигъы æмбæхст. Хихджын фæтæн бæласæн 
йæ бинаг къабуз фæрсырдæм бацыд иннæ бæласмæ æвналæгау. 
Бæлццон къабузмæ сæвнæлдта æмæ йыл йæ арм æруагъта. 0, 
куыд æхсызгон ын у ацы зæххы уынд. Кæд ыл сабибонты адджын 
ад нæ бавзæрста, уæддæр. Раст зæгъын хъæуы, Тъохы фосы фæдыл 
йæ къахыбынтæ сындзæй никуы фæцух сты. Ацы асфальтыл хъæуы 
сабитау никуы ауад бæгъæмвадæй. Бæлæсты бын дæр хъæуы 
лæппутимæ аууоны никуы абадт. Нæ йæ æвдæлд. Хъæды рагъæй- 
иу каст ацы бæлæстæм, цырæгътæм. Уæддæр ын райгуырæн зæххы 
ад кæнынц ацы быдыртæ. Ам схъомыл. Йæ амонд ам ссардта. Ам 
сарæзта бинонтæ, фæлæ дæлдзæх фæуинаг хæст! Тугкалæн бы- 
дырмæ йæм асидтысты æмæ ма дзы амондджыи ирвæзт ракодта. 
Лæдзæг пайда дзы фæкодта æмæ ныр йæ æнцæйтты цæуы: цæф 
къах бынтон нæма байгас. 
«Едау фæуат, немыц! Ай цы бакуыстат вагзалæн? Фæхты йæ 
•куы фæхостат! — вагзалмæ ма иу каст фæкодта фæстæмæ æмæ 
Таджыхъæумæ араст. — Æз та ма-иу тæригъæд кодтон, немы- 
цаджы-иу топпы хъавæнæй куы ’рцахстон фæгæрах кæнынмæ, 
уæд»,— йæ цæстытыл уадысты хæсты быдыртæ. 
«Естъа хæстæй сыздæхт!» — сæумæцъæхыл айхъуыст Та- 
джыхъæуыл. Хъæдын къахимæ дам ссыд, стæй йæ иу дыс афтид 
у. Уыдонæй иу ныхас дæр нæ бадт Естъайы æнæниздзинадыл. 
Естъа писмотæй йæ бинонты уавæр зыдта æмæ æхсæвы Дадатæм 
бацыд. Верæ æмæ Сæрæби уыдонмæ цардысты. Наткаимæ æна- 
фонмæ фæбадтысты, фæныхæстæ кодтой. Естъайæн Хæмæты ха- 
бар зындгонд уыдис Верæйы писмотæй. Кæугæ дæр ыл акодта, 
фæлæ йæ Гукъуры хабар тынгдæр тыхсын кодта. Дыууæ азы бæрц 
дзы хабар нæ уыд. «Нæ мæрдтимæ, нæ æгæстимæ. Æбæрæгæй 
дам фесæфтис!» — ныхъхъуыста Естъа йæхимæ. Йæхæдæг федта 
хæсты хабæрттæ: «Иу æмæ дыууæ хæстоны фесæфтис хæсты 
292 

быдыры? Нæмыг дыл суад. Ахаудтай зæхмæ, донмæ, былæй, 
хидæй... Чи зоны никæдæм ахаудтай. Дæ цуры фехæлд бомбæ 
æмæ дæ гæппæлгай бакодта. Ацу, базон æй чи уыд, кæцон? Чи 
зоны, афтыдис Данел исчердæм? Иу æмæ дыууæ нæ бахаудис 
уацары немыцмæ». Уыцы фæстаг хъуыды Естъайы зæрдæ ба- 
рæвдауьк «Йæ уд дзæбæх уæд, æидæр цы гæнæн ис? Хæсты алцы 
дæр æрцæуы. Мардæй Хуыцау бахизæд!» 
Лæууы сæумæцъæхыл Естъа йæ хæлд кæрты... Кæрт... Цæй кæрт 
ма дзы уыд? Каутæ дæр сыгъд æрцыдысты. Æрмæст ма цалдæр 
бал бæласы æрдæгхуыскъæй лæууыдысты, цыма фæрæтæн дæр 
коммæ нæ бакастысты, мах Естъайы ссыдмæ калын нæ баком- 
дзыстæм, зæгъгæ. Хъуыдыты аныгъуылди Естъа. Йæ зæрдыл 
æрлæууыд, уыцы бæлæстæ куы сагъта, хæдзар куы кодта, каутæ 
куы быдта, уыцы сабыр азты дуг. 
Естъайы уынынмæ сыхбæстæ цыдысты. 
— Æгас цæуай, æгас, Естъа! — истой йын йæ къух. 
— Дæ акæнæг дæ рауадзæджы фæхъау! 
— Æмæ уæдæ йæ къах хауд у куы загътой. 
— Едау фæуай! Мæ къах дæр ма дзы куы баззадаид... Мæ 
хæдзар нал и, фæлæ,— йæ зæрдæ йын æгæр фесхуыста уыцы 
ныхас.— Уагæры кæй телефонæй фехъуыстай ахæм хабар? 
— Уæлæ Дыбылды æнæтел телефон куы у,— сусæгæй зæгъæгау 
бакодта ус. 
Симон йæ пилоткæ нæма иста йæ сæрæй. Нырма, дам, хæст 
нæма фæци. Мæнæ ныр дæр Естъамæ фæдисонау даргъ сан- 
чъехтæй тындзгæ æрбацыд: 
— Естъа! Естъа! — ныхъхъæбыс ын кодта. Суагъта йæ. Æркаст 
æм сæрæй къæхты онг. Йæ рахиз мæкъуыстæгыл ын æрæвæрдта 
йæ арм. Стæй йæ цæнгтæ æруагъта бынмæ: — Рухсаг уæнт! Бирæ 
зиантæ ныл æрцыд æмæ цæуы: Хæмæт, Зæликкæ, Лади... Фæлæ 
нæ Гукъуры хабар дæр æнцой нæ уадзы. Ницы хабар дзы хъуысы 
— æвæдсæфт... 
Уыцы хабар тынг æвдæрзта Естъайы зæрдæ. Йе ’рыгон бонтæй 
фæстæмæ цы Гукъур-Данелимæ зонгæ уыд, æфсымæртау 
æргомзæрдæ — æнæсайд цы лæппуимæ уыдис, уый сæфты хабар 
ын йæ хæдзары хæлдæй зындæр уыд. 
Æндæр хъуыдытæ æмæ сагъæстæ та уазджытау бафысым код- 
той Естъайы сæры: «Фæци дзы дæу дæр дæ фаг, Таджыхъæу!» — 
йæ цæст ахаста сыхбæстыл. Рæхысджын машинæты фæдтæ, сæ 
догъыт — сæ сæрдæнты саутæ ма зындысты зæххыл. «Махæн 
дæр нæ хæстон хотыхтæ, хæсты райдианы куыд уыдысты, афтæ 
293 

нал сты», — машинæты цæлхвæдтæм кæсгæйæ хъуыды кодта 
Естъа. 
Хæсты фыццаг дыууæ азы Сырх Æфсады хæцæнгарз куыд 
кадавар уыдис, уый Естъа йæхæдæг йæхиуыл бавзæрста. Нæ иу 
танкмæ—немыцаг дæс танчы, нæ иу хæдтæхæджы иыхмæ— фон- 
дзыссæдз немыцаг хæдтæхджытæ. Уыцы зын уавæрты фæцæф 
Естъа дæр. Фæлæ ныр хæст немыцы зæххыл йæ цæхæр калы, 
зæгъгæ, йын уыцы хъуыды йæ цæсгомыл æхсызгоны мидбылхудт 
авæрдта: «Тыхджынæй ма цæуы хæст, фæлæ нын ницуал тас у». 
— Мидæмæ уын зæгъин, фæлæ уæ кæцы къæсæртыл бакæнон? 
— йæ къухтæ фæйнæрдæм акодта Естъа. Акаст йæ кæртмæ, фæлæ 
цæй кæрт? Саргъы бæхыл дзы схъаз цæхгæрмæ — дæргъмæ æмæ 
дзы дæхи къæцæлыл дæр нæ ахафтаис. «Зæхх у сæйрагдæр æмæ 
йæ бахъахъхъæдтам, — йæхицæн зæрдæтæ, ныфс сæвæрдта Естъа. 
Лæууыдис, лæдзæг рахиз синыкъуыбырмæ саразгæйæ, кæддагхъ- 
ус цырыхъыты, бæмбæгимæ рæтыд хæлаф æмæ къурткæйы. Йæ 
астæу гæрзын фæтæи ронæй æлвæст. Хæлафы уæрджытæ размæ 
’къуыпп дардтой фæтасæнтыл, цыма сæ исты тымбылтæ æвæрд 
уыд. Уæлдзармæй хъусджын худ цæстыты сæрмæ кæд æрфгуыты 
онг ныллæг конд уыдис, уæддæр рахизырдæм ссæстхуыз дардта. 
Йæ рагон ахуыр: исты кæнинагмæ февналыны размæ-иу худы 
рахиз фарсыл фæхæцыд, цыма-иу æй фæрсгæ кодта, ды та куыд 
зæгъыс, зæгъгæ. 
Лазареты æгуыстæй схæрзхуыз æмæ æфсæрмы кодта къæс- 
хуыр, цардæфхæрд адæмæй. Æнæхъæн афæдзы бæрц ын дзæбæх 
кодтой дохтыртæ йæ цæф къах. Рацыдис уынгмæ æдзæрæг кæртæй. 
Ракæс-бакæс фæкодта Естъа сыхбæстыл. Хъом æмбырдгæнæн 
тигъыл лæууыди цалдæр мæллæг стуры æмæ сæгъы. «Адæм куыд 
смæллæг сты, хъом дæр афтæ. Нымæцæй дæр — стæм»... Естъ- 
амæ афтæ каст, цыма раздæры Таджыхъæуы йæ аууон уыны. Ахæм 
сагъæстæ фæцæйхаста уæлæсыхмæ лæдзæджы æнцой чиугæ. Но- 
дараты Асæгойы кулдуар бахойдзæн. Куыдз æй нал базондзæи. 
Срæйдзæн... Нени кæнæ йæм Ладинæ рауайдзæн кæртмæ 
хъæлдзæгæй... Фæлæ йæ кулдуар бахойын нæ бахъуыд. Дуары иу 
фарсæн йæ уæллаг æвдузæн асаст æмæ скъуыд кæрцы фæдджиау 
тæссар æрдæгауыгъдæй ахъен. Кауы михты бынæттæ бæрæг дæр 
нал уыдысты. Естъайы цæстыты раз слæууыд Асæгойы сурæт. 
Афтæ æнæдзургæйæ кæрты алырдæм ракæс-бакæс фæкодта. 
Цæст дзы хорзæй ницæуыл æрхæцыд. Адæймагæн бахудын 
нал фидыдта. Хъæлдзæг æмæ худæнхуыз адæймаджы адæм 
зондхъуаг схуыдтаиккой. Кæнæ йын исчи бауайдзæф кодтаид: 
2?4 

«Дæ бон ныккалай! Хæсты гæрæхтæ дыл нæ ауадысты, æвæц- 
цæгæн!» 
Æмбæрста Естъа æмæ йæ фырт Сæрæбимæ дæр фаг 
зæрдæзæгъгæ хъæлдзæгæй нæма сдзырдта. 
— Кæм стут? Чи уæ ис бынаты? — сабыр сдзырдта Естъа, 
кæсгæ та кæрты мæгуырдзинæдтæм кодта. 
Хæдзары дуары хъинц фæцыд. Базыхъыр, æмæ дзы райхъуыст 
сабийы хъæлæс: 
— Зынгтæ нæм нæй! Цæмæ нæм цæуыс? — Тузар йæхи ’мгармæ 
афтæ нæ радзырдтаид. 
Уыцы цъусдуг Естъайы цæстытыл ауадысты Данел æмæ Ла- 
динæ. Уый фæстæ ахъуыды кодта Ладинæйы скъæфтыл, Хатъо- 
йыл. Ныр Тузары фендмæ йæ зæрдæ нырриуыгъта: «Кæй фырт 
у? Хатъойы æви Ладинæйы? Æви сæ дыууæйы дæр?» — Фæстаг 
фарстæн йæхимæ дзуапп не ссардта. 
Тузар ма дуары зыхъырæй цалдæр хатты ракаст Естъамæ. Естъа 
ацæуынхъус куы нæ уыд, кæрты астæу æдзынæг ракæс-бакæс куы 
кодта, уæд Тузар Ненимæ баздæхт: 
— Нана, уый цы хъæуы, цы? Милиционер у уыцы лæг? 
Нени æмæ Ладинæ дæр мидæгæй уыдысты. Рудзынгæй 
акæсгæйæ нæ базыдтой Естъайы. Естъа тыргътæм хæстæг бацыд. 
Лæдзæджы бырынкъæй хæдзары дуар рог бахоста. Ладинæ 
мидæгæй дуар куыд байгом кодта, афтæ Естъа дæр бахæцыд ду- 
арыл. Ладинæ Естъайы нæ базыдта, тæрсæгау фæкодта æнæзонгæ 
лæгæй. Фæстæрдæм алæууыд. Æмæ Естъа загъта: 
— Фарн уæм бацæуæд! Ма тæрсут! Хиуæттæ. 
Ладинæйæн цы базонын хъуыд Естъайы хъæлæс. 
— Мæ-æ-гуырыбонтæ, мамæ! Мæнæ Естъа схæццæ нæхимæ! — 
цымыдисæй ныццин Ладинæ. Ныхъхъæбыс кодта Естъайæн æмæ 
скуыдта. Нени дæр æм æрбацыд, æмæ йæ Естъа йæ дæларм æрба- 
кодта. Тузар сæм исдуг фæкаст, стæй Естъамæ баздæхт: 
— Би уæхимæ ис? — æндæр ын зæгъын ницы сарæхст. 
— Нæхимæ йæ ныууагътон,— бахудт Естъа. Йæхимæ хæстæг 
æрбакодта Тузары, йæ сæрыл ын йæ армытъæпæн æрхаста. 
Лæппуйы бæзджын сау сæрыхъуынтæм бавнæлд æм, цыма Ла- 
динæйы сæрыхъуынтæм бавнæлдта, афтæ фæкаст æмæ фефсæрмы- 
гомау. 
Естъайы фæзынд Ладинæйæн ахæм æхсызгон, ахæм ныфсы 
хос фæцис, æмæ дзы уыцы минут айрох сты йæ зынтæ, йæ 
сагъæстæ, цыма йын ныййарæг мадæй райгуыргæ æфсымæр уыдис. 
Зæрдæйыл цины хъарм аивылд. Цины дыз-дыз бакодта йæ буар. 
295 

Ныр ын æфсымæрау фæзындис нæлгоймаг сæрылдзурæг. Ныр 
æнафоны æхсæнады куыстмæ кæнæ куыстæй цæуынæй дæр нал 
тæрсдзæн. Царды мæгуырдзинадæн фæразондæр уыдзæн. Иучы- 
сыл æиæдзургæйæ аззадысты. Нени цыдæр сдзурынхъус уыдис, 
фæлæ йæ зæгъын цыма нæ зыдта, афтæ Естъамæ цалдæр хатты 
аивæй бакаст. Нал баурæдта йæхи æнæ афæрсгæ: 
— Естъа, ды дæр Гукъуры хабарæн æппын ницы хъусыс? — 
æфсæрмыгæнгæ загъта сылгоймаг. 
— Ницы, Нени, ницы! — арф ныуулæфыд Естъа. — Бакæсæм 
хæсты фæудмæ, дуне йæ уагмæ æрцæуа. Хабæрттæ уæд фæ- 
бæлвырддæр уыдзысты. 
— 0, о. Мæнмæ дæр афтæ кæсы,— сразы Нени Естъаимæ. 
Ладинæйæн Гукъуры сурæт йæ зæрдæйæ нæ цух кодта. Дыргъ 
бæласыл æндæр дыргъы къалиутæ куы ’фтауай, уæддæр уидæгтæ 
æмæ зæнгæн нæй фæивæн. 
3. 
Цæгат Голландийы быдырты фæзуатмæ куы ракæсай ауæзты 
рагъæй, уæд дзы хъæутæ æмæ хицæн хæдзæрттæй æддæмæ фенæн 
ис цадтæ æмæ доны култæ, цыма егъау айдæитæ хурмæ цæхæр 
калынц. Цалдæр километрмæ дæм бæлвырд зындзæн, адæймаг 
нæ, фæлæ чысыл цæрæгой дæр, уæлдайдæр хур бон. Æвæццæгæн 
денджызы уæлцъарыл хуры тынтæ апырх вæййынц æмæ уымæ 
гæсгæ дуне уæлдай ирддæр вæййы. 
Лыгъд лæгæн уый йæ марæг у. Æрæмбæхсæн ын куынæ уа, 
уæд йе сæфт у. Йæхи кæмæй æмбæхсы, уымæн та цæсты рухс у. 
Данел, Батырбег æмæ голландиаг лæппу Ян Хоогфорст сагъæсы 
бахаудысты: «Ам нæ кæрон уыдзæн, æвæццæгæн!» Ян æмæ сæ 
Виллем æмбæхсынмæ цы хъæдмæ ракодтой, уый уындæй зæрдæ 
бауазал. Тарст æмæ тыхулæфтæй хурхыуадындзты тугдадзинты 
æмыр уыртт ссыд зæрдæйы тыхцæфæй. Нæ дзы хæхтæ, нæ къуы- 
быртæ. Домбай куыстуарзаг адæм кæддæр белтæй цы ауæзты 
рæгътæ самадтой денджызы уылæнтæй хъæутæ бахизыны тыххæй, 
уыдоны чъылдымтæм сагъд æрцыд хъæд. Уыцы хъæд та тынгдæр 
хъуыд дымгæтæ уромынæн. Сæ бын сыгъдæг. 
Æрбайхъуыст автоматы къæр->къæр, мотоциклты хъæр æмæ 
куыйты рæйын. Фæндагыл сæпп-уадæй æрбацæйæфсæрста фа- 
шистты ротæ Шхорлмæ. Данел Янмæ фæрсæджы каст бакодта, 
сæрæй фæндаджырдæм ацамыдта: 
— Уыныс?! 
296 

— Уынын,— ныккаст Ян фæндагмæ немыцæгтæм.— Уый мах 
агурæг фæцæуынц мофтæ! — афтæ хуыдтой голландиæгтæ немы- 
цы. 
Ян йæ хызынæй систа зестæй чысыл къопп. Йæ цæст Данелмæ 
æрныкъуылдта æмæ азгъордта хъавгæ, немыц хъæдмæ кæуылты 
æрбацыдысты, уыцырдæм. Уайтагъд æрбаздæхт æмæ бамбарын 
кодта, йæ къоппы кæй уыдис цавæрдæр химикат. Æрбацæуæн 
фæндаг дзы бапырх кодта. Куыйтæ дам нæ нæ фæдæй нал ссар- 
дзысты. 
Изæр йæ сау нымæт æрæппæрста зæххыл. Фенцондæр хи 
æмбæхсынæн, фæлæ æххормаг адæмæн уæддæр сæ зæрдæ нæ ба- 
рухс. 
Яи æмæ Виллем хъæумæ ацыдысты, фæлæ сæ къухы цы 
бафтдзæн, уый зын зæгъæн уыд. Немыцмæ куы бахауой, уæд гол- 
ландиаг æмæ ирои дыууæ лæппуйы царды кæрон æлхынцъ 
æрцæудзæн. 
Æхсæвы хъæды баззадысты Данел æмæ Батырбег. Цæгат ден- 
джызы уазал дымгæмæ, карчы æвзонг цъиутыл халас куы ’рбада, 
уыйау ныккука сты рог уæлæдарæсы. Цавæрдæр сырдты змæлд 
æмæ дымгæйæ сонт сыффыттытæм æхсæв сæ цæстыты тъыфылтæ 
кæрæдзийыл не ’рындзæвыдысты. 
Уæдмæ бонырдæм фæхæстæгдæр, æмæ уазал æххормаг буары 
арфдæр хызт. 
« Ай-е!» — фехъуыст хъæр Данелитæм æмæ сæ айрох сæ уазал 
æмæ æххормаг. Уый Яны хъæлæс уыд. Афтæ баныхас кодтой 
кæрæдзимæ хъæр кæнын нысанæн. Батырбег фырцинæй фæкод- 
та: 
— Ян у! Гауыры хъыбыл, ахæм сæрæн ма дзы уыдзæн! 
Æрбахæццæ! 
— Сæрæн та ма дзы цы вæййы. Стæй ма хуыздæр зæрдæджын 
цавæр вæййы? Мах тыххæй цы тухæнтæ кæнынц? — загъта Да- 
нел. 
Лæф-лæфгæнгæ фæзындысты Ян Хоогфорст æмæ Виллем. Се 
’ккæйттæй зæхмæ æрæргъæвтой голджыты мидæг цыдæртæ. Ян 
систа йæ голлагæй гыццыл аг, цалдæр зест къусы æмæ уыидгуы- 
тæ, къоппа. Виллем та хæцъилты тыхтытæй зæххы æрæвæрдта 
сау дзулы кæрстытæ, цæхх, ссад дзæкъулы æмæ термосы хъарм 
тæнгъæд — æнæсæкæр мæнг къофи. 
Немыцы æрхъулайæ Шхорлы хъæуæй чи раирвæзт, ахæм гол- 
ландиаг лæппутæ ма ралыгъд хъæдмæ æмæ баиу сты Ян æмæ 
Данелы къордимæ. Дыккаг бон къорды уыдис æртындæс адæй- 
IV 

маджы: Ян, Данел, Батырбег, Виллем, Синте, Тее, Пит, Тон, Ген- 
неман, Дирк, Андри, Ровен, Рул. 
Къорды хабар фехъуыст Алкмары горæтмæ — Цæгат Голлан- 
дийы партизанты иугонд штабмæ. Уырдыгæй райдыдта Шхорлы 
партизанты къорды иумæйаг куыст немыцы ныхмæ. Хъæды кæрон 
денджызмæ хæстæг уыдис хъæдгæсы сара фæйнæгæй къултимæ. 
Райхæлдтой йæ къорды уæнгтæ. Ауæзты фарс бакъахтой æмæ 
сара уым æвæрд æрцыд. Уый уыдис къорды бынат. Радыгай йæ 
хъахъхъæдтой æхсæвæй, бонæй; уыдис сæм немыцаг автоматтæ, 
иу пулемет, фондзæхстон топпытæ, минæтæ æмæ гранаттæ, уый 
размæ иугай-дыгай кæй фембырд кодтой, ахæмтæ. Къухæй æхсгæ 
гранаттæ æмæ танкæхсæн Данел Текселы сакъадахы радавта.не- 
мыцы скъладæй. Радта сæ Остеренды цæрæг Шхапмæ. Уый сæ 
æрбаласта Шхорлмæ. «Тее» уыд Ян Колхасы сусæг ном. Уыдис 
Алкмарæй æрвыст къорды хистæр. Немыцмæ ныхлæууæг къорд 
голландиагау хуынд «Кнок плух», цыбырæй «КП». «Кнок плу- 
хы» къорд йæхицæн скодта эмблемæ — насы дидинæгхуыз хъуы- 
мацæй цонгыл бæттæнтæ. 
Голланди смæгуыр. Немыцы æфсад йæ зæххыл бынæттон адæ- 
мы хардзæй цардысты. Куыстхъом нæлгоймæгты Скæсæны 
фронтмæ фервыстой. Хæсты ныббырстыты сæ немыц сæ разæй 
тардтой æмæ фæцагъды сты. Голландийы дæр иæлгоймæгты нымæц 
скуынæг. Кусæг нал уыд. Хæринаг стæм сси. «Кнок плухы» 
уæнгтæн дæр сæ царды уавæртæ сцыбыр сты быгъдæг хъæды 
æххормагæй. Бахъуыд сæ скълæдтæм æмæ бонджын голлан- 
дийæгты къæбицтæм ныхилын. Уыдон лæвæрдтой хæринаг фа- 
шисттæн — сæ фарс уыдысты, нæ ауæрстой партизанты ны- 
мудзыныл. 
Фашисттæ сызнæт сты бынтон. Скæсæны фронты сæ къæхтæ 
фæстæмæ бырын байдыдтой. Сæ хъарутæ куыд лæмæгъдæр код- 
той, афтæ æнауæрдондæр систы сабыр цæрджытыл. Шхорлы 
хъæуы цалдæр хæдзарыл арт бандзæрстой. Партизанты дам 
æмбæхсут. 
КП-йы уæнгтæ базыдтой: салдæттæ бричкæйыдзаг æрцæйлас- 
той æфсадæн хæринæгтæ. Партизантæ сын сæ размæ фæндагыл 
баныгæдтой танкæ рæмудзæн минæ æмæ бæхæй, лæгæй гæбæзтæй 
фæтахтысты. Хойрæгтæ ныххæлиу сты. Фæлæ мыст къахта 
йæхицæн гæдыйы сæр. Рафæдис сты фашисттæ. Партизантæн суанг 
Цæгат денджызты былгæрæттæм лидзгæ æрцыд. Змис дзыхъыты 
банорстой сæхи рæстæгмæ. Уыцы лæгъз быдырты исчи йæхи баау- 
уон кæндзæн, уый немыцæгты фæсонæрхæджы не ’рцыд. 
2?8 

Талынгтæм змисы бын уымæлы хуысгæ æрцыд лæппутæн. 
Æхсæвы сæ бынатмæ æрбаздæхтысты. 
Цæф сырд тæссаг у. Иæ фæстаг тыхæй нал фæауæрды хæцын 
æмæ цæвынæй йæ мæлæты размæ. Шхорлы адæмæн уынгмæ 
ракæсæн нал уыд. Лхстой сæ немыц. Ластой сæ Германмæ. 
Хæстхъомты æрвыстой фронтмæ. 
Америчы æфсæдтæ уæдмæ сæ десант æрæвæрдтой Хуссар 
Францы. Советон æфсæдтæ Германы арæнтæм скæсæнырдæм 
æрбырстой. «Гитлерæн чидæр йæ быны минæ фехæлдта, фæлæ 
нæ амард. Паддзахады сæргъы нал бæззы»,— ахæм хабæрттæ 
æрхаста Шхорлы партизантæм Алкмары горæтæй къорды уæнг, 
голландиаг бæрзонд чызг Синте тен Голт (цыбырæй йæ хуыдтой 
Синте). 
Ян Колхас (Тее) — къорды хистæр — бауынаффæ кодта æхсæвы 
хъæууон хъæздгуытыл — голландиаг фашисттыл ацуан кæнын. 
Фæтæрсын сæ кæна, кæд немыцы æфсадæн хойрагæй нал æххуыс 
кæниккой. Виллем Райерс, Пит Гакоф, Данел æмæ Батырбегæн 
хæсгонд æрцыд иу баууеры кæрт æрцахсын. Голландиаг лæппутæ 
зыдтой хицауы. Йæ номæй йæм хиои дзырд бакодтой. Хæдзары 
хицау рацыд кæртмæ, æмæ цыппарæй автоматтимæ йæ алыварс 
алæууыдысты лæппутæ. Виллем æмæ йын Пит загътой: 
— Немыцæн цы хæринаджы хардз сцæттæ кодтай, уыдон нын 
фенын кæн! Ныхмæ иу дзырд дæр куы скæнай, уæд дæ дзых 
æхгæдæй немæ рацæудзынæ æмæ фæдæ! 
Аджигул æм кодтой. Йæ дзыппыты цæвæнгарз нæ разынд. 
Виллем æмæ Данел тыргъты рацæуæнмæ æрлæууыдысты 
хъахъхъæнæг. Пит æмæ Батырбег хæдзары хицауимæ бацыдысты 
хордонмæ. Уый фæстæ фæзылдысты иннæ къæбицты дæр. Хæдзары 
хъæздыгдзинадæй ницы разынд. «Никс фил ессен»,— дзырдта 
лæг, ома дам мæм ницуал ис, немыц сæ бахордтой. Æргæвст хуыйы 
’мбис цары къæндзыйыл ауыгъд уыд æрмæст. Пит ын йе ’рдæг 
æрлыг кодта æмæ йæ голладжы рахастой. Уый дæр ма цы загъта- 
ид. Йе уæхсчытæ разыйы змæлд бакодта, цыма йын хъыг нæ уыд. 
Стæй сæхирдыгонау цыдæртæ радзырдта. Данел куыд бамбæрс- 
та, афтæмæй дзырдта: «Гитлер у рынчын. Тагъд йæ вермахт пырх 
æрцæудзæн, Сталин сæ тынг æлхъивы скæсæнырдыгæй», — цыма 
йын æхсызгон уыд уыцы хабар, ахæм хуыз равдыста. 
Бон цъæхтæ кодта, афтæ къорды уæнгтæ хъæды сæ бынатмæ 
т 

фæстæмæ æрæмбырд сты. Чи цы æрбахаста, уыдон æрæвæрдтой. 
Хæринаг уæларт бавæрдтой. Куы худгæ, куы мæстыйæ дзырдтой, 
кæмæн куыд рауад йæ балц, уый тыххæй. 
Ян Хоогфорст цы къордимæ уыд, уыдон æрхъула сты иу гол- 
ландиаг фашисты кæртыл. Ян æм мæсты уыдис. 
— Куы бахостам хæдзары дуар, уæд исдугмæ æддæмæ кæсæг 
нæ уыд. Стæй нæм ус ракаст. Мах фæмидæг стæм уаты. Ракæс- 
бакæс кæнын æмæ лæгыл мæ цæст нæ хæцы,— дзырдта Ян, йæ 
цæстытæй цыма хъæды къуымты джигул кодта, афтæ ракæс- 
бакæсгæнгæ. — Усы нæ бафарстон, уæ лæг кæм ис, зæгъгæ. Зыд- 
тон, хæдзарæй æддæдæр кæй никуы уыдаид. Разынди сынтæджы 
’бын æмбæхст. Йæ къахæй йæ раластон. Тæссæй хуыйы хъыллист 
кодта,— афæзмыдта йæ Ян, æмæ иууылдæр сæ мидбылты бахуд- 
тысты: хъæрæй худæн нæ уыд. — Уый фæстæ йын,— дзырдта 
дарддæр Ян,— тымбыл къух йæ фындзы бынмæ бахастон: Ду бист 
айнæ фашист?! 
Ян уыцы ныхас нæма фæци, афтæ Данел сæ хæцæнгæрзты 
æхсæн ауыдта, раздæр сæм цы нæ уыд, ахæм гермайнаг фон- 
дзæхстон топп карды хуызæн джебогъимæ. Систа йæ зæххæй: 
— Кæм уыдис ай та? — æркаст топмæ. 
— Уый нæ трофейтæй у,— загъта Ровер. 
Янæн йæ къухæй ацамыдта, ома ныр та мæн бауадз дзу- 
рын: 
— Иу цæхгæрмæуынджы фисыныл æдзухдæр немыцаг хъара- 
гъул фæлæууы, уый æз зыдтон æмæ йыл нæ фæндаг ракодтам. 
Дымгæйы уынæр нын феххуыс. Чъылдымырдыгæй йæм бахъуы- 
зыдыстæм. Сыпп æй нал суагътам. Салдат ацæргæ лæг разынд. 
Ныххурх кæнынæй йын фæтæригъæд кодтам. Йæ топп ын рахас- 
там. Афонмæ йын йæ къухты баст уæгъд кæнынц, йæ дзыхæй йын 
къæрмæг ласынц йе ’мбæлттæ,— радзырдта Ровер. Сæ худын 
фæурæдтой. Дзырд дæр сæ никæмæйуал схауд. Се ’ппæты цæс- 
гæмттыл дæр сагъæс фæзынд: 
— Йæ фæдыл цыдæр сайдзæн! — загъта Рул. 
— 0, о, лæппутæ, уый нын афтæмæй нæ батайдзæн! — загъта 
Бохтман. 
— Фашистон салдатыл посты лæугæйæ ахæм хабар æрцæуа, 
уый махæн цыдæр бæллæх къахдзæн! Рæвдз, нæ хæринаджы 
куыст бакæнæм æмæ цырд лæууын хъæуы. Немыц куы æрхъула 
уой хъæдыл, уæд сæ къухты абаддзыстæм! — скарста къорды 
хистæр Тее. 
Сихорафон нæма ссис, афтæ хъæдмæ партизантæм фæзынд 
300 

рæстæмбис ас сылгоймаг. Бирæ нæ афæстиат уым. Тагъд-тагъд 
Теейæн цыдæртæ адзырдта æмæ айста йæхи. 
— Цы зæгъы? — афарстой лæппутæ Теейы æмхуызонæй. 
— Ацы сылгоймаг нæм æрцыд Алкмарæй. Уым кусы немыцы 
штабы машинисткæйæ. Ахсæв дам ардыгæй куы нæ ацæуат, уæд 
уæ ныппырх кæндзысты. Дысон Шхорлы кæй хæдзæрттæ сгæрстат, 
уыдон уыл штабмæ фехъусын кодтой,— сагъæсгæнгæ радзырдта 
Тее хабархæссæг сылгоймаджы ныхæстæ. 
Изæрдалынгтæ кодта, афтæ «Кнок плухы» уæнгтæ сæхи 
фæйнæрдæм айстой æмбæхсынмæ. 
• Данел æмæ Батырбег Шхорлы иу хæдзары пъолы бын арвыс- 
той се ’хсæв. Бон цъæхтæ кæнын байдыдта, афтæ та къорды уæнгтæ 
æрæмбырд сты хъæугæрон иу æдзæрæг хæдзары. Раздæр дам дзы 
кæмæндæр дачæ уыд. 
Алкмарæй та сæм уыцы сылгоймаг фæзынд. Уый уыд сæ зæды 
хай: афоныл сын куы нæ фехъусын кодтаид, уæд сæ зæххимæ 
сызмæстаиккой немыц. Минометтæй, дам, уын хъæды уæ бынат 
сарайæ, къусæй агæй ныффалгæрон кодтой. Нæ уыл фæхæст сты. 
Агурынц уæ. Ам дæр уын æмбæхсæн бынат нæу. Аивут, дам, уе 
’мбæхсæн уæлæ доны астæу хæдзæрттæм. Фæстæмæ та хъæды 
æндæр ран æрбынат кодтой. Синте ацы ног бынатмæ фæзынд 
резинæ цырыхъыты астæумæ æртæхуымæлæй. Бастдзинады 
куыст уый кодта. Данелмæ расидт: 
— Хъæды кæрон дæм дыууæ уырыссаджы æнхъæлмæ кæсынц. 
Ралыгъдысты немыцы уацарай, æмæ сæ ды фен. Кæд сын æмбæлы, 
уæд сæ ардæм æрбакæн. 
Разындысты ирон лæппутæ — Андрей æмæ Роман. 
Суанг хæст фæуынмæ «Кнок плухы» уæнгтимæ уыдысты. 
Тæссаг уыдис дарддæр хъæды æмбæхсын. Голландиæгтæ ирон 
лæппутæн амæй хуыздæр бамбæхсæн бынатæн ницуал ссардтой. 
Цæгат Голландийы зæхх денджызы æмвæзæй ныллæгдæр у. 
Змис зæххы дæттæ мидæмæ хъарынц, æмæ йæ ’нæрынцойæ дон- 
цъирæнтæй фæстæмæ денджызмæ калынц. Немыц уыцы дон 
цъирæнтæ баурæдтой. Адæмы сæ хæдзæрттæй æндæр рæттæм 
рарвыстой. Хæдзæрттæ доны бын фесты сæ цары онг. Уыцы бы- 
нат хуыйны Стармер. Цардис дзы партизантимæ æмзæрдæ иу лæг. 
Йæ хæдзар цары онг аныгъуылд доны. Хæдзары цар ссис ирон 
лæппуты фæстаг æмбæхсæн бынат. Уырдæм сæ баластой бæлæгъы. 
Уыцы цары сыл сбон 1945 азы 9 майы. 
Фарæстæм майы, хуры скастыл хæдзары хицау бæлæгъ 
æрбацæйтардта доны астæу æмбæхст ирон лæппутæм цины 
301 

уацимæ: «Юнгс! Крик фертиг!» (Лæппутæ! Хæст фæци!) 
Данел фестъæлфыд, Лæппутæ кæрæдзимæ тарстхуызæй бакас- 
тысты: 
— Базыдтой нæ немыц! Нæ кæрон æрцыд! — чи уыд уац 
æрбахæссæг, уый нæма базыдтой. 
Данел æмбæрзæн дуры зыхъырæй акаст æмæ хæдзары хицауы 
куы ауыдта уырдыг лæугæ, даргъ лæдзæгæй бæлæгъ доны ссонгæ, 
хъæлдзæг хуызæй, уæд йæ зæрдæ барухс. Адæм кæрæдзийæн 
хъæбыстæ кæнгæ куыдтой. Данел фæкомкоммæ иу голландиаг 
зæронд лæгмæ. Уый иу хæдзары рудзынджы бын бадт чысыл бан- 
доныл. Йæ къепкæ йæ галиу уæрагыл æрæвæрдта. Рæмбы- 
ныкъæдзтæ—уæрджытыл. Армытъæпæнтæ æфсæрыкъæдзтæм бы- 
цæу, афтæмæй зæхмæ каст æмæ куыдта. Рахиз къухæй систа йæ 
дзыппæй кæлмæрзæн. Асæрфта йæ цæссыгтæ. Уынгты дзыллæты 
æхсæн кæуæг æмæ худæг, цинхуыз æмæ æнкъард адæмтæ бирæ 
уыд, фæлæ ацы зæронд лæг æгæр тæригъæд хуыз æвдыста. Ахæм 
æнкъард, йæ бинонтæ цагъды кæмæн фæуо’й, æрмæст ахæм адæй- 
’маг уыдзæн. Ахæм уыд уыцы зæронд лæг дæр. Йе ’ртæ фырты 
дам ын немыц тыххæй акодтой Уырысы æфсæдты ныхмæ хæцынмæ. 
Уым дам фæмард сты æртæйæ дæр. Хæст фæцис, фæлæ зæрондæн 
æнæ йæ фырттæ йæ цард æрцыбыр. Афтæ бамбарын кодта Ян 
Данелæн. «Æз дæр куы акуымдтаин хæстмæ, уæд мæ фыд æмæ 
мæ мад дæр афтæ куыдтаиккой,— æнкъардæй загъта Ян, уыцы 
лæгмæ къухæй ацамонгæйæ. Стæй армытъæпæнтæ æрæвæрдта 
Данелы уæхсчытыл æмæ загъта: 
— Мах дæр æмбæхсгæ рахау-бахау уымæн фæкодтам алы 
къуымты. Нæ бакуымдтам фронтмæ. Æз æмæ ды кæрæдзи куы 
гæрах кодтаиккам фронты, уæд уый мæнæн æмæ дæуæн цы 
хорздзинад лæвæрдта? 
Фарæстæм майы хур ракаст, фæлæ Данелы хуры цалхыл ихы 
къæрттытæ бадт нырма. 
«Иу цъысымæй фервæзтæн, дыккагмæ — мæ фæндаг... Æнæ- 
зонгæ мын куы нæ сты мыййаг мæ бæстæйы закъæттæ. Æниу 
мын афонмæ мæ бинонты æхсæвæй-бонæй рафæрс-бафæрс 
кæнынц, уæдæ цы, кæм ис уæ лæг, зæгъгæ. 
Уæлахизыл цин Данелæн æрдæг цин уыд. Майы мæй арвыл цы 
хур æрттывта, уый цыма тæссонд синагæй баст уыд арвмæ. Йæ 
хуры хай æххæстæй кæмæн рухс кодта, фаг кæй тавта, Данелы 
уыдоны амонд нæ уыд. Фыдуаг лæппумæ йæ ныййарæг куыд барт- 
хъирæн кæны, æрбацæуай нæхимæ, стæй дын æз бацамондзынæн, 
зæгъгæ, ахæм «додой» йæм æнхъæлмæ каст райгуырæнæй. «Рай- 
302 

гуырæн! Мæ хæдзæры къæсæрæй мæ ахæстонмæ куы акæной, 
уæддæр мæ зæххы цъарыл æндæр никæй къæсæртæ хъæуынц»,— 
скарста Данел. Зæрдæ та-иу уæддæр гуырысхойы тæлфт скодта: 
«Æмæ мæ Сыбыры куы балæууын кæной, уæд та? Æмæ мыл ме 
’мгæрттæ дæр куы атигъ уой, уацайраг, зæгъгæ, уæд та? Æмæ 
мыл мæ мадызæнæг дæр сæ къух куы сисой, уæд та? Чи мын 
бамбардзæн мæ зæрдæйы рæстдзинад? Æз куы дзурон, кæм æмæ 
куыд уыдтæн, уæд уый кæй хъæуы? Йæхицæн сæрниз ничи кæны. 
НКВД-йы кусджытæн мæ хуызæтты хъысмæт цардыхос хæссы. 
Мæ хуызæттæ сæм куы бахауынц, уæд цинæй рæзынц...»— ныс- 
суйтæ сты йæ хъуыдытæ. Иу æмæ дыууæ лæппуйы нæ баззад уым 
— европæйаг горæтты æмæ хъæуты, идæдз сылгоймæгтимæ 
цæргæйæ. Сæ лæгтæ хæсты бабын сты. Хæдзары мулк — æрыгон 
сылгоймæгты къухты. Æрмæст ын лæгæн бæзз, æмæ мулкæй, 
сылгоймагæй — иууылдæр дæхи. Дæ бонæй у! Цæр, бæзз хæдза- 
ры хицауæн æмæ фæцух дæ де зноны хъиамæтæй. Нæ бабæллыд 
Данел ахæм «дзæнæтон» цардмæ. 
«Нæхимæ... Нæ хæдзармæ... Æрмæстдæр мæ райгуырæн 
хæдзармæ!», Йæ цæстытыл ахъазыдысты йæ бинонтæ: Хæмæт, 
Дытта, Зæликкæ, Зинæ, Ирæ. Йæ цæстытыл хъазыдысты Верæ 
æмæ Естъа дæр. Фæлæ кæм ис Естъа? Цы фæци Ладинæ? Уыцы 
хæстæг адæймæгты сурæттæ Данелмæ цыма хъæугæронæй сæ 
къухтæ тылдтой, нæхимæ рацу, зæгъгæ. 
Хæст фæцис, æмæ зноны уацайраг лæппутæ дыууæ дихы фес- 
ты сæ хъуыдытæ æмæ сæ дарддæры фæндтæй. Иутæ æнæгуырыс- 
хойæ тырныдтой сæ хæдзæрттæм — сæ бинонтæм, кæд Сталины 
закъонтæй æдас нæ уыдысты, уæддæр. Иннæтæ хуыздæрыл ба- 
нымадтой, Сыбыры бинаг къæй бауыны бæсты, æцæгæлон зæххыл 
йæ цард кæронмæ ахæссын, цæрæнбонты бинонты мысгæйæ. 
Хæст фæуыны фæстæ дыккаг бон йæхицæн бинонтæ чи ссард- 
та Голландийы, ахæмтæ дæр дзы разынд. Чидæртæ дзы уынгмæ 
рацыдысты, сæ ног бинойнæгтæ сæ цы дарæсты сфæлыстой, уыдо- 
ны мидæг. Данел сæ зонгæ дæр нал бакодта сæ костюмты æмæ 
чъилджын худты. Тынг аив сыл фидыдтой, тынг рæсугъд гуыры- 
кондхын уыдис. Сæ голландиаг сылгоймæгтæ сæ фæрстæм цы- 
дысты цинæймæлгæ, уырыссаг лæгтыл фæхæст стæм, зæгъгæ. Тар- 
стысты сæ ног лæгтæн æмæ сæ Данелимæ бирæ лæууын нæ ба- 
уагътой. Сæ дыстыл сын ахæцыдысты сæхирдæм. Цы ма хъуыдис 
æрыгон нæлгоймаджы хуыздæр? Цæттæ мулк... Рæсугъд æфсин... 
Дагестайнаг лæппу цы усимæ бацард, уымæ разыыдис рог ма- 
шинæ дæр. Сылгоймаг, дам, æй немыцæй бамбæхста хосы рагъы 
303 

бын. Сахуыр, дам, мæ кæндзæн мæ ус машинæ тæрын. Фæстæмæ 
ма фæкаст Даиелмæ, йæ къух хæрзбоны тылд акæнгæйæ. Лæппу 
голландиаг сылгоймагимæ йæ цыдыл бафтыдта, афæддзу код- 
той. Фæауон сты. Фæаууон советон лæппу йæ цард-цæрæнбонты 
йæ райгуырæн бæстæйæ, мады хъæстæйæ, хæстæг къабæз- 
тæй. 
«Диссаг нæу адæймаг? Нæ авдæнæй фæстæмæ нын нæ сæрты 
•февæрдтой Райгуырæн бæстæ уарзын, цæсты гагуыйау æй хъахъ- 
æнын,— лæппуйы фæстæ кæсгæйæ хъуыдыты ацыд Данел.— Ныр 
æй рæсугъд сылгоймагыл баивта! Чи зоны, ацы дагестайнаг лæппу 
раст кæны. Æмæ æрмæст уыцы иу лæппу у? Уырыссаг лæппутæй 
цал æмæ цал бацард голландиаг хæдзæртты...» 
Кæд мæнæн дæр афтæ бакæнгæ у, зæгъгæ, куы ахъуыды кодта 
Данел, уæд уыцы хъуыдыйæ фæтарст. 
Æрмæст æй цух нæ уагъта иу сагъæс, иу хъуыды — иугæндзон 
йæ сæры бадт Данелæн: «Цы фæци Митя? Кæй æмæ цæй аххосæй 
фесæфт?» Кæй аххосæй, уый бæргæ зыдта Данел, фæлæ цы йæ 
бон уыд? Рæстзæрдæ лæппу чъизидзых лæджы азарæй фесæфт? 
Чи зондзæн уый? Кæй хъæудзæн йæ базонын? 
Цæсты тъыфылтæ тæргайау кæрæдзимæ нал æххæссыдысты. 
Гагуытæ гомæй цармæ арæзтæй æрвыста Естъа зымæгон даргъ 
æхсæвтæ. Цар дæр нæ уыдта алыхуызон хъуыдытæй: «Дадаты 
хæдзар мын кæйдæр нæу, фæлæ æндæр бинонтæ сты. Аив нæу 
кæйдæр хæдзары цæрын. Бæстыхай ног саразынæн исты æрхъуы- 
ды хъæуы. Хæст кæронмæ исчердæм кæндзæн. Зинæ зындзæн йæ 
хæдзармæ... Гукъурæн дæр цы бæрæг ис? Хуыцауы дзыхæй ра- 
цæуæд! Йæ цæст уый бауарзæд æмæ йæ хæзарыл удæгасæй куыд 
сæмбæла! Натка ма йæ куыд фена! — Ацы фæстаг хъуыды йæ 
сагъæсы æппæрста. Тынг æрлæмæгъ Натка. Хатт йæ хуыз, йæ 
’цæстæнгас цыдæр æбæрæг вæййынц. Ирычкæимæ хъазгæйæ дæр 
джихæй аззайы. Сæр риумæ æрзæбул вæййы. Сывæллон ма йемæ 
хъазын фæагуры, фæлæ, мæгуыр, Натка уый нал фæхъусы. Но- 
джы сси тынг рохгæнаг. Знон та хъуывгъаны фыцгæ дон ныккод- 
та хихсынмæ. Хорз, æмæ йæ Верæ фæхъуыды кодта. — Худинаг 
нæ кодтон? Исчи-ма зæгъа, йæ хæдзары æрцардысты фæлæ зæронд 
усмæ нæ кæсынц. Искæй фыддзых ма ноджы исты æбуалгъдæр 
æрæмысыдаид...» — æмæ цæуыл нæ сагъæс кодта Естъа æхсæвæй- 
бонæй. Узбекистаны лазареты цы даргъ къæсхуыр уырыссагимæ 
базонгæ, йæ ном Федя хуынд, уымæй бирæ хорз ныхæстæ 
фехъуыста: дыргъ бæласмæ куыд зилын хъæуы, зæххыл хуыздæр 
304 

цы зайа, уый йыл садзын æмбæлы, дыргъ æмæ халсар фылдæр 
кæнын хъæуы... 
Федяйы ныхæстæй тынгдæр ахъуыды кодта фосдарды пайда- 
йыл: «Фермæйы бирæ фос уыдзæн, уый сæйраг нæу, фæлæ пайда 
цы хæссынц, ууыл хъуыды хъæуы. Сæрддæргъы тыллæг æрзайын 
кæныныл куыд тыхсай, фæззæджы йæ афоныл бафснайыныл дæр 
афтæ бацархайыи хъæуы». 
Естъайы сæры арфдæр бадтис йæ бинонты мæт. Йæхицæн нæ 
барста кæйдæр хæдзары цæрыи, фæлæ йын зымæгон цы акæнæн 
уыд? 
«Куынæуал зилыс! Едау фæуай! Кæд дыл бецъебе нæ ауагъ- 
ди!» — зæронд трактортæ æмæ машинæты хæйттæ æмбырд кодта 
Естъа. Зылдис дæгъæлтæ æмæ дзæбугимæ хъæубæсты алыварс. 
Ссардта иу тракторы зæронд. Йæ быны йæ скодта. Зылдта йын 
дæгъæлæй йæ хъæугæ хæйттæ, колхозы ма цы хæлддзаг трактор 
уыд, уый уалдзыгæндмæ барæвдз кæнынæн. Йе ’фсæддон 
бæмбæджджынтæ догъыт æмæ сæрдæнæй æрттивын байдыдтой. 
Фындзыфæрстæ дæр дзы куыннæ хъæстæ кодтой, фæлæ къухты 
æрмттыл уалдзыгæнды ауæдзтау сау дæргъытæ нал цыдысты. 
Ноджы сапон сыгъзæрины æмуæз сси. 
Уæддæр сдзурын кодта уалдзæджырдæм уыцы зæфцæйуагъд 
тракторы Естъа. Естъайæн Симон иу бон ской кодта: 
— Мæнæ дæ бынаты фæстæмæ æрлæуу колхозы сæрдарæй. 
Æхсæнады куыст мæнæн зын у, æнахуыргонд лæг дæн. 
Естъа йæм мидбыл бахудт: 
— Цард фæндонæй куы уаид, уæд мæнæ ацы трактор зæвæтæй 
риуыгъæгау мæсты тъæппытæ нæ кæнид, Симон. Стæй дын æз 
кæд Мæскуыйы стыр скъолатæ нæ фæдæн каст. Зæххы куыст 
зонæм æмæ кусдзыстæм. Бæхгутæттæ дæр барæвдз хъæуы. 
— Уæдæ-иу изæры правленимæ рацу. Истæуылты аныхас 
кæнæм,— бакаст Симон тракторы хицаумæ æмæ ацыд. 
4. 
Згъордтой америкаг уæзласæн машинæтæ Голландийы асфальт 
фæндагыл Алкмарæй Германмæ. Чи зоны, цы уыдис машинæтæн 
зындæр ласæн, кæй ластой, уыцы адæмтæ, æви сæ мæт — сæ 
сагъæстæ? 
20 Ладинæ 
305 

Фæндæгтæ — лæгъз. Уалдзыгон рог уæлдæф... Данелы зæ^Дæ 
нæ уыд уæлдæфау хъарм æмæ рухс. Машинæты дзаг адæмæй зарæг 
нæ, фæлæ хъæлдзæг ныхас дæр нæ хъуыст. «Кæйдæр зæххыл чи 
баззад, йæхицæн уым бинонтæ чи ацарæзта, йæ райгуырæн 
хæдзармæ сыздæхынхъус чи иал сси, уыдон растдæр фæндаг рав- 
зæрстой? Æви мæнæ æз? — хъуыды кодта Данел.— Цæуын, здæхын 
мæ хæдзармæ. Æмæ цы? Цыфæнды уæд... Æрцахсæнт мæ... Фæлæ 
цæй тыххæй? Уæйгæнæг дæн? Æмæ кæй ауæй кодтон? Уæдæмæ 
мын мæхи ауæй кодтой Сырх Æфсады командыгæнджытæ. Æнæ 
хæцæнгарзæй нæ немыцы æрхъуламæ батардтой. Хицауад фæлыгъ- 
дысты, мах хæрæг ихы сæрыл куы аззайа, уый уагъд ныккод- 
той. 
Голландийы арæнæй нæма æрбахызтысты машинæтæ немыцы 
зæхмæ, афтæ æрурæдтой. Америкаг шофыртæ рахызтысты сæ 
машинæтæм азилынмæ. 
— Уæ фæллад уал суадзут сымах дæр! — сдзырдта репатри- 
анттæм америкаг шофыр. Стæй ма йæ ныхæстæм бафтыдта: — 
Тагъд уæ Сыбыры фæллой кæнын хъæудзæн. Иу дæр уæ йæ би- 
нонты нæ фендзæн, афтæ уым балæудзыстут? 
Иннæ шофыр йæ сæр банкъуыста: 
— НКВД! НКВД! СИБИРЬ! СИБИРЬ! Ха-ха-ха! 
— Цæуæм! Машинæтæм, рæвдздæр! — адзырдтой шофыртæ. 
Адæмæн се ’ртыццаг хай дæр нал æрбахызт машинæтæм. 
Зæрдæсаст сæ фæкодтой шофырты ныхæстæ. Афтæ тæссæй бирæ 
лæппутæ баззад фæсарæнты. Машинæтæ æрбахæццæ сты Герма- 
ны зæхмæ ныгуылæн арæнтыл. Дуйсбург горæты цæгатварс стыр 
кæрт. Рæсугъд арæзт йæ бакаст бæлас æмæ дидинæгæй. Йæ ас- 
тæу асфальт. Раздæр немыцы тæхджыты цæрæн кæрт уыд. Ныр 
та дзы репатриантты æмбырдгæнæн сарæзтой. Æмæ дзы цавæр 
адæмтæ нæ уыд зæрондæй сывæллоны онг. Уацары чи рай- 
гуырд, ахæм сывæллæттæ дæр — фылдæр украинæгтæ, уырыс- 
сæгтæ. 
Кæрты адæмæй къах æрæвæрæн нæ уыд, кæрæдзимæ кастыс- 
ты: чи йæ зонгæты агуырдта, чи йæ хæстæджыты. Иутæ та агуыр- 
дтой се ’фхæрджыты, æвзæр чи кæмæн фæци, уыдоны. Цыппар 
лæгæй иуæн йæ къæхтыл бæндæн бабастой. Скъæфтой йæ сæ 
фæстæ кæрты къуымты хæмпæлтыл, дуртыл. Лæг йæхи хуызæн 
нал уыд. Америкаг салдаттæ сæ цалынмæ æрурæдтой, уæдмæ сæ 
маст истой. Исты æвзæргæнæг уыд, æвæццæгæн... 
Данелмæ диссаджы кæрт фæкаст уыцы кæрт, фæразил-базил 
дзы кодта. Фæкаст адæммæ, фæхъуыста сæм, чи цы ныхас кæны, 
306 

уымæ. Бæласы бын аууоны зæронд лæг æмæ ус бадтысты. Уæ бон 
хорз сын загъта Даиел æмæ æрбадт сæ цуры: 
— Абадон æз дæр ам? — сдзырдта сæм Данел. 
— Абад, абад! — базмæлын кодта йæхи зæроид лæг. 
Ус дæр мидбыл бахудтæй æмбарын кодта, ома, æрбад. 
— Ам рагæй стут? — афарста Данел. 
— Къуырийы бæрц,— загъта лæг. 
— Кæцон стут? 
— Украинæйæ, немыц нæ раластой вагæтты. Ам нæ хæдзæрттыл 
байуæрстой, æмæ сын куыстам. Ныр нæ ардæм æрæмбырд код- 
той. Ардыгæй æрвитдзысты, кæй кæдæм фæнда, уырдæм. 
— Куыд кæй кæдæм фæнда? Алкæй дæр йæ хæдзармæ нæ 
фæнды? — бакаст Данел лæгмæ. 
— Кæд нæ? 
— Уæдæ?.. 
— Уæдæмæ, кæй кæдæм фæнды, уыцырдæм. Ам америкæгтæ 
сты хицау. Уыдонæн куы зæгъай, уæд дæ арвитдзысты, кæдæм 
сын зæгъай, уырдæм. 
— Æмæ сымах кæцырдæм фæнды? Украинæмæ нæ цæут? 
Лæг йæ лæдзæгæй ацамыдта кæрты иу хæдзары къулыл егъау 
гæххæттыл ставд фыстытæм æмæ загъта: 
— Цу, уæртæ бакæс уыцы фыстытæ æмæ бамбардзынæ 
дæхæдæг. Уым куыд фыст у, афтæ кæнæм мах дæр æмæ мæнæ 
кæрты цы адæмтæ ис, уыдон дæр. Уымæн стæм ам. Æнхъæлмæ 
кæсæм наумæ Америкæй. 
Ницыуал сдзырдта Данел. Егъау гæххæттыл уырыссаг ставд 
дамгъæтæй Америкæ хъусынгæнинаг сауыгъта. Уым фыст уыд: 
кæй фæнды Америкæмæ, уый æрбацæуæд штабмæ — бадзырды 
гæххæтты йæ къух бавæрæд. Уый хæдфæстæ йын, цалынмæ нау 
æрбацæуа, уæдмæ лæвæрд æрцæудзæн æхца, дарæс, хæринаг, 
цæрæиуат. 
Хъусынгæнинаджы бын ма уыдис фыст: «Репатрианттæ, ахъуы- 
ды кæнут! Советон Цæдисы уæм хуыздæр хабæрттæ æнхъæлмæ 
нæ кæсынц!» 
Уымæн афтæ хъæлдзæг уыдысты адæм. Уыдон бафыстой сæ 
къухтæ æмæ сын хæрæндонмæ талонтæ радтой. Æхца, дарæс... 
Ницы хъуаг уыдысты. Æрмæстдæр райгуырæн бæстæ хъуаг. Дис- 
саг! Дæ бæстæйыл дæ къух сис æмæ æнæзонгæ æцæгæлон бæстæмæ 
сразы у! Цæмæн? Тæссæй! Иутæ æмбæхсгæ дæр кодтой сæ 
зонгæтæй, Америкæмæ ацæуыныл кæй сразы сты, уый. Цалдæр 
боны фæстæ кæрт ацафтид. Нау аласта мингай советон адæй- 
307 

мæгты Америкæмæ. Чи ма дзы баззад, уыдоны та фæндыд сæ 
райгуырæн бæстæмæ. Цалдæр боны фæстæ фистæгæй араст сты 
нæхирдæм. 
Арæныл бæрзонд тарвазыл конд уыдис сылгоймаг — мады стыр 
ныв. Йе ’ргом уыд ныгуылæнмæ арæзт. Йæ цæнгтæ æрбахъæбыс- 
гæнынæввонг фæйнæрдæм. Худæнбылæй сидтис репатрианттæм. 
Ставд дамгъæтæй йæ бынмæ фыст: «Сиды уæм Райгуырæн — 
мад!» 
Данел уыцы ныв фенгæйæ хъуыдыты ацыд: «Америкæ дæр нæм 
сиды йæхимæ, Советон Цæдис дæр нæм сиды! Мæнмæ сидыи 
ницæмæн хъæуы мæ хæдзармæ цæуынмæ. Æз сывæллон нæ 
дæн»,— бахызтис Германы скæсæйнаг зонæйы арæнæй. Уым лæу- 
уыдысты советон æфсæддонтæ. Нывгонды сылгоймагыл цы ху- 
дæнбыл зынд, уый нæ разынд советон арæнхъахъхъæнджытæм. 
Репатрианттæм тарæрфыгæй схуыст ныхас æппæрстой: 
— Æрбаздæхтыстут? — былысчъилæй-иу æрбаппæрста йе 
’фхæрд. 
— Уæйгонд цæрмттæ! — æрбадзырдтой иннæрдыгæй. 
Ныхъхъуыста Данел йæхимæ. Арæнæй мидæгдæр хъæдын ба- 
ракты кæрты æрлæууын кодтой репатриантты. 
— Кæмæ цы ис, уый зæххыл æрæвæрæд! Уæхæдæг ацæут хæдза- 
ры чъылдыммæ. 
Кæмæ чумæдан; кæмæ хæссæн дзæкъул. Байдыдтой сæм джи- 
гул кæнын, агурын цыдæртæ, цыма зноны уацайрæгтæ ныгуылæнæй 
сыгъзæринтимæ здæхтысты. Данелæн голландиаг Ян цы гыццыл 
чумæдан радта фæндагмæ, уым ын йæ мад зæрдылдарæнæн 
сæвæрдта хæдоны дыстыл æвæрæн къæпсыртæ. Джигулгæнджытæй 
сæ чидæр фелвæста. 
«Фæстæмæ та уацары æрбахаудтам,— ныккæрзыдта Данел. — 
Мæ дысæвæрæн къæпсырты мæт мæ нæй. Мæ фыд Хæмæт дæр 
ахæмтæй не ’вæрдта йæ дысæлгътæ. Хæлар ын уæнт, чи сæ систа, 
уымæи. Цы ’взагæй нæм дзурынц, уый мын мæ астæуыстæг сæтты. 
Ахæм уайдзæфты аккаг кæд стæм, уæд нын нæхи советои граж- 
дантæ хонæи нæй...»— ныккаст зæхмæ Данел. Ноджы-ма репат- 
’рианттæй иу сдзырдта лейтенантмæ: 
— Æмбал лейтенант! 
Лейтенант æм фæзылд: 
— Цавæр æмбал дын дæн æз, гражданин? Æз дæн советон 
лейтенант, ды — уæйгæнæг, — ацыд лейтенант. Кæсгæ дæр нал 
ракодта. Слæууын кодтой фæстæмæ алкæй йæ дзæкъул, йæ чу- 
мæданы цур. 
308 

Æддæдæр стъолы раз æрбадт иу афицер гæххæттытимæ. 
— Иугай цæут майормæ. Раст дзуаппытæ дæттут, цæмæй уæ 
фæрса, уымæн! — æртхъирæнгæнæгау фехъусын кодта лейте- 
нант. 
Æрхæццæ Данелы рад. Æрлæууыд стъолы фарсмæ. Цъæххуд- 
джын æм скаст былысчъилæй, иу цæст æрцъындгæнгæ, 
æнæрвæссонæй загъта: 
— Мыггаг, ном фыды ном? 
— Дадаты Хæмæты фырт Данел. 
— Райгуырды аз æмæ мæй? 
— 1917 аз, 25 январь. 
— Ахуырдзинад дæм цы ис? Цы куыстай? 
— Фæдæн педагогон институт. Куыстои ахуыргæнæгæй хæсты 
размæ. 
— Адæмыхатт? 
— Ирон. 
— Кæм райгуырдтæ? Фæстаг хатт кæм куыстай? 
Радзырдта Данел алцыдæр бæлвырд. 
Фарст-иу чи æрцыд, уыдоны æрвыстой баракмæ, æмæ-иу 
фæллад бæлццон пъолыл дæргъмæ йæхи ауагъта. Æнæмæт 
адæймæгтæн-иу уайтагъд сæ хуыр-хуыр ссыд. 
Данел дæр пъолыл æдзæгвæз йæхи ауагъта, лейтенантмæ чи 
дзырдта раздæр, уыцы уырыссаг лæппуйы фарсмæ. Уæлгоммæ 
хуысгæйæ уыцы уырыссаг лæппу æрбасхуыста Данелы. Сусæгæй 
дзурæгау æй фæрсы: 
— Цæй, куыд? 
— Цы куыд? — фæстæмæ йæ афарста Данел. 
— Куыд дæм кæсы нæ хабар? — афарста уырыссаг. 
— Куыд у, афтæ,— дзуапп радта Данел цармæ кæсгæйæ. 
— Уæдæ афтæ нал уыдзæн мæнырдыгæй,— иинæрдæм йæ фар- 
сыл азилгæйæ загъта лæппу.— Нырма рæстæг æмæ амал ис... — 
Пъолыл йæхи аивæзта, стæй зæнгтыл йæхимæ æрбахæцгæйæ, 
фынæйау аци. Хур аныгуылд, афтæ рабадт æмæ та Данелмæ ба- 
дзырдта: 
— Ирон, мæнæ мæ дзæкъул дæ бар кæнын. Мæн нал хъæуы, 
сыстад æмæ дæлæ фæцæуы. 
Данел ма йæ фæдыл адзырдта, кæдæм цæуыс, зæгъгæ, фæлæ 
уый кæсгæ дæр нал ракодта. Уый дæр, раздæр Данелæн куыд 
радзырдта, афтæ уацары бахауд Харьковы бынмæ. Бадт Милле- 
ровы лагеры. 
Дун-дуиеты стырдæр сахат та скæсæиæй сдардта судзгæ цал- 
30? 

хы æмбис. Уый коммæ никæмæн кæсы. Хицæуттæ æмæ йæм 
хæцæнгæрзтæ нымады дæр не сты. Уый архайы адæмы батавы- 
ныл, адæмæн сæ развæндаг уынынæн ныррухс кæныныл. Адæм та 
хуры коммæ нæ кæсынц. Иу дзы иннæмæн йæ боны рухс талынг 
кæны. Иу дзы иннæмæн йæ уды хъарм исы йæхи уд батавыны 
охыл. 
Хурыскастимæ та æрлæууыдысты кæрты репатрианттæ. «Бо- 
дзийы фыстау та уæ банымайын хъæуы». Сæ нымæц æхсæвæй 
бонмæ фæкъаддæр. Советон арæнхъахъхъæнджыты гуымиры ны- 
хас сын фæцис дзæбугæй ных ныццæвæгау. Чидæртæ дзы йæхи 
фæстæмæ ныгуылæнырдæм айста. Хуры ног рухс сын зæрдæдзæфы 
хос фæци. 
Германы цæгат-ныгуылæнварс ис горæт Пархим. Уым иу æхгæд 
кæрты цъæххудджынтæ байдыдтой зноны уацайрæгты полити- 
кон лыстæг сасирæй луарын. Сыгъдæгæй дзы ахызт Данел. Ницы 
басусæг-бааууон кодта. Цæмæй фарст нæ цыд, уый дæр сын 
йæхæдæг радзырдта. Æфсады Сæрмагонд хайады кусæг ирон 
лæппу дзырдта Данелæн: къуыри раздæр Сыбырмæ фистæгæй 
æрвыст æрцыд раздæры уацайрæгтæй бирæтæ нæ бæстæйы алы 
адæмтæй. Уæйгæнджытæ, дам, уыдысты. 
Цард фæндонæй нæу. Хæст фæцис æмæ бирæ хæстонтæ цин 
кодтой, сæ хæдзæрттæм сыи ацæуыны бар лæвæрд кæй цыд. Сæ 
риутыл æрттывдтытæ калдтой ордентæ æмæ майдантæ. Цух уыд 
уыдонæй Данел. Цæмæн? Æгуыдзæгдæр уыд? Нæ. Хъысмæт у уый! 
Лдæймаджы хъысмæт. 
Арæзтады батальонмæ æрвыст æрцыд Данел. Козельскы кæрон 
хъæды æрбынæттæн батальон. Зымæг къамбецдарæн ныккæндтау 
уæрмыты батальоны цæрæнтæ. 
— Сталин зоны, Сталин тыхсы не ’ппæтыл дæр. Кæд фæстæмæ 
райсат советон лæджы зонд, уæд суыдзыстут æххæст барджын 
граждантæ,— батальоны политрук уæлдай барджындæрæй дзыр- 
дта Данелы хуызæттимæ. 
Стыхст, смæсты Данел. Фæцух йæ адæймаджы бартæй ам, йæ 
райгуырæн зæххыл. «Сыгъд ссæуæд знаджы къонайыл, кæд раст 
лæгæн Райгуырæн дæр нæй! Иууылдæр мæгуыр лæджы рагъыл 
бадут райгуырæнæй, знагæй! — ныссыпп, нынныхъуырдта йæ маст. 
— Ау, æххæст гражданин нæма дæн! Ам куы райгуырдтæн? Цы 
тæригъæдджын фæдæн? Куыдзæн къæбæр æппæрæгау нæ зна- 
джы æрхъулайы чи баппæрста, уыцы хицау ницы зылын у?» — 
стыхст Данел йæ хъуыдытæй. Политкусæг йæ ныхас куы фæци, 
уæд æй Данел бафарста: 
310 

— Цæмæй зоныс, уацары бахауæг лæппутæм советон зонд æмæ 
зæрдæ нал ис, уый? Ныр та мæ Меккæ-Мединæмæ цæуын хъæуы 
мæ тæригъæдтæ ссыгъдæг кæныны тыххæй? Цæмæй мæ зоныс, 
цы зæрдæ æмæ мæм цы зонд ис, уый? 
Политрук гæмæл мидбылхудт равдыста. Схуыфыд. Данелмæ 
зулмæ кæсгæйæ загъта: 
— Гражданин, гыццыл лæмбынæгдæр хъуыды кæн дæ ныхæс- 
тыл! 
— «Гражданинæй» цæмæн? «Æмбалæй» дзурын аккаг не стæм? 
— Ахицæн уыцы фарст,— йæ гæххæттытæ атыхта æмæ сæ 
къурткæйы мидæггаг дзыппы æвæргæ, схызт ныккæндæй. . 
1945-æм азы тæккæ хъызт боитæй иуы Данел йе ’мбæлттимæ 
хæрзбон загътой Белоруссийы цъымара хъæды астæу цæрæн 
ныккæндтæн. Пъаровоз уæззау ныууасыд æмæ уæзласæн вагæт- 
ты ампъыхта Данелиты кæдæмдæр, æгомыг фос ласæгау. 
Мæскуыйы æдде кæмдæр ис горæт Сталиногорск дыууæ дихæй: 
Сталиногорск фыццаг æмæ Сталиногорск дыккаг. Кæрæдзимæ 
сты 10-15 километры дæрддзæф. Уый уымæн, æмæ горæты уыдис 
егъау химкомбинат, химион хæцæнгæрзтæ дзы кодтой. Уæлдæф 
дзы уыд æвзæр æмæ цæрæн хæдзæрттæ комбинатæй дарддæр са- 
рæзтой. Зымæг дзы тымыгъ хæссы. У уазал. Дымгæ цæстытæ 
къахы. Комбинат куыста лыстæг æвзалыйæ. Цалдæр тохынайæ 
фæздæг куы скæлы, уæд æвзалыйы æртхутæгæй цæстытæ дзаг 
кæнынц. Алы химикатты æвзæр тæфæй заводы кæрты æрлæу- 
уæн нæ уыд æнæ респираторæй. Комбинат хæсты рæстæджы 
пырх æрцыд. Цехтæ нал куыстой. Хицæутты къанторты уæттæ 
гом, саст дуæрттæ æмæ рудзгуытимæ. Декабры хъызт бонтæй 
иуы амы вагзалы æрлæууыд уæзласæн поезд. Уый æрласта Ко- 
зельскæй кусджыты — лæвар кусджыты. Уацайрæгты. Немыц 
сын цыма фаг нæ фесты, уыйау та хи зæххыл дæр уацары баха- 
удтой. Къæс-къæсгæнгæ хъызт зымæджы рахызтысты вагæттæй 
сæ.тæнæг уæлæдарæсты. Цъæх кæрдæг ихыл куыд асæла, афтæ 
ауазал сæ буар мæллæг æргъæвст лæппутæн. Тыххæйты ма ба- 
ирвæзтысты комбинаты цехтæй иумæ. Уым сын сæвæрдтой 
хъæдын тъахтинтæ, хъæмпæй хуыссæнтæ. Цæрæны рудзгуытæ 
литыруат авджын банкæтæй æхгæд. Хъысмæтæй æлгъыст 
лæппутæ æмбæрстой, цы зынтæ та сæм æнхъæлмæ кастысты, 
уый. 
311 

— Æхсæз мæйы уæ ам арæзтады бакусын хъæудзæн Райгу- 
ырæны раз уæхи сраст кæнынæн. Хæрæндонмæ талонтæ 
лæвæрд цæудзæн, чи цы бон бакуса, уыцы бонæй. Цы бон нæ 
бакусай, уыцы бон талон нæй!.. — алыг кодта йæ ныхас хи- 
цау. 
Райсомæй цай æмæ пшанойы касы тæбæгъ. Сихорыл æхсынцъ- 
ыты донау къабускайы туаг борщ æмæ кас. Æхсæвæрæн цай æмæ 
кас. Уымæй дарддæр амал кæн дæхæдæг. Килойы æрдæг дзул 
ахæм лæппуйæн дыууæ русы. 
Куыст уæззау. Бел, къахæн, мæцъис. Фæйнæгæй дыууæ лæгæн 
уæзхæссæн алы бон дæр æнхъæлмæ каст Данелмæ. 
Хуыр, змис, цемент, æвзалыйы сыгъдæттæ, агуыридуртæ, 
хъæдæрмæг, чъырызмæст хæсс æмæ хæсс. Смæллæг, схъуын- 
джын Данел. Æмдзæрæны фæрсæй-фæрстæм кæимæ цард Данел, 
уыцы Антъон бавдæлд иу зымæгон бон æмæ дыууæ гыццыл лæгдзо- 
ныгъы сарæзта. Изæры фæдзырдта Данелмæ: 
— Æххормагæй уæззау куысты фæсахъат уыдзыстæм. Исты 
æрхъуыды кæнæм. 
— Цы æрхъуыды чындæуа, нæ зонын,— Данел йе уæхскыл 
хæрдмæ схæцыд. 
— Кæд мæ уымæй фæрсыс, уæд ма цом мемæ,— рахæцыд Ан- 
тъон Данелы дысыл æмæ ацыдысты. Кæройнаг барачы чъылдыммæ 
миты бынæй раласта дыууæ дзоныгъы. Иу дзоныгъы бæттæн радта 
Данелмæ: 
— Уæртæ артæндзарæны кæрты ис æвзалы дæр, кокс дæр. 
Уымæй самал кæнæм æмæ йæ ауæй кæидзыстæм. Иннæ лæппутæ 
дæр афтæ кæнынц. Цехы цæлхыты гæрзытæ дæр нæхи лæппутæ 
асæрфтой. Цырыхъыты пъадостæн хорз гæрз у. Дзабыргæнджытæ 
йæ ’лхæнынц,— цымыдисæй дзырдта Антъон Данелæн.— Æз æмæ 
дзы дæуæй æгуыдзæгдæр ничиуал ис ам. Иннæ лæппутæ амæлттæ 
кæнынц. Нæ зоныс, нæ бæстæ давæн цæлхытыл æвæрд у, уый? 
Раздæр сусу-бусуйæ дзыхæй-дзыхмæ хъуысыдысты давды 
хабæрттæ, фæлæ сæм хицауадæй йæ хъус ничи дардта. Ничи тых- 
стис кусджыты уавæртыл. Æххормаг æмæ уазал цæрæнты немы- 
цы лагерьты уавæрæй бирæ хуыздæр уавæрты нæ куыстой зноны 
уацайраг æфхæрд лæппутæ. Заводы хæлд цехы бетон къултæ 
ныййих сты. Хъарм донæй тæвдгæнæн батарейтæ къултыл бæргæ 
’уыд, фæлæ иуæй дон æрмæст хъæрмуст уыд, иннæмæй батарейтæй 
дои хъарыд, æмæ бетон пъол ихæй цъар сæвæрдта. Тæссаг уыд, 
лæппутæ æндыснæг æмæ тæфсæгæй куы æрхаудтаиккой, уымæй. 
312 

Хицауадæй уый хъуыдыгæнæг дæр нæ уыд. Блокдургæнæн 
цæлхытыл гæрзытæ куынæуал уыд æмæ цех йæ куыстæй куы 
’рлæууыд, уæд комбинаты директор Кистерский фæзынд кус- 
джытæм. 
Антъон æмæ Данел дæр коксæй цасдæр адавтой æмæ йæ кар- 
тофы голлагыл баивтой. Уый Данелмæ диссаг фæкаст: «Æвæц- 
цæгæн, зæххыл уацайрагæй æнамонддæр, æбардæр æмæ асламдæр 
адæймаг нæй. Немыцы къухты цы æбартæй æрвыстам нæ цард, 
ам, нæхи зæххыл дæр ахæм аслам стæм! Нæ уавæртæ нæ давыны 
онг цæмæн æркодтой? Ау, советон закъонтæ уымæ æрхаудтой? 
Цыфæндыйæ дæр адæймæгтæ куы стæм! — йæ хъуыдыты-иу 
аныгъуылд Данел. —Уымæл цæрæнты æххормаг, уазалæй хими- 
катты тæфмæ бирæ нæ ахæсдзыстæм». 
Химкомбинатæй æддæдæр, æртыккаг уынджы, уыдис милицæйы 
хайад. Данел-иу ууылты цæугæйæ федта хайадмæ бацæугæ иу 
ацæргæ адæймаджы, милицæйы афицеры. Бирæ фæхъуыдытæ 
кæныны фæстæ йæм Данел иу бон бацыд. Бацамыдта йын йæхи. 
Радзырдта йын сæ куыст æмæ сæ царды хабæрттæ. Афицер æм 
лæмбынæг фæхъуыста, ныффыста Данелы ном æмæ мыггаг. Стæй 
йын загъта: 
— Хорз. Фендзыстæм. Цу уал уæхимæ. 
Дыккаг бон уыцы афицер фæзынд комбинаты кæрты. Бабæрæг 
кодта лæппуты æмдзæрæн. Данел йæ хъус дардта, афицер 
æмдзæрæны къæсæрæй куыд рахызт, йæ сæр куыд батылдта 
дисгæнгæ, ракæс-бакæс куыд акодта кæрты къуымтæм. Йæ цæст 
дзы не ’рхæцыд уазæгдоныл. Кæрты къуымтæ уыдысты быронæй 
дзаг. Сихорафон уыдис. Бацыд хæрæндонмæ. Кусджытæ хуыл- 
лупп кодтой туаг цъæх дон. Милицæйы афицер — зæронд лæг иу 
хъуыддагыл бадис кодта. Хæрæндонæй лæппутæ згъордтой куыр- 
дадзмæ сæ котелоктимæ. Куырдадзмæ æнæ бакæсгæ нæ ацыд, ам 
уыйбæрц лæппутæ цы кусынц, зæгъгæ. Федта сæ. Куырды пецсу- 
дзæны æрхæц-æрхæц кодтой радыгай. Сæ котелокты фыхтой 
картæфтæ... 
Цалдæр боны фæстæ кадрты хицауы, прорабы, бахгалтеры, 
хæрæндоны хицауы систой сæ бынæттæй æмæ дзы æндæртæ æвæрд 
æрцыдысты! Хъæрмхуыпп фæбæзджындæр. Æмдзæрæи 
фæхъармдæр. Æхцайæ мызд исын байдыдтой лæппутæ. Сæ цар- 
ды уавæртæ фрнцондæр сты. 
1946 азы майы хъарм бонтæ ахаста. Ранæй-рæтты кæрдæг йæ 
цъæхæвзаг сæвдыста дунейы рухсмæ. Хуыцаубон кусгæ бон нæ 
313 

уыд, Данел йе ’мбæлттæй цалдæр лæппуимæ рацыдысты уынгмæ 
сæхи аирхæфсынмæ. Æнæхъæн комбинаты пецты уыйбæрц æвза- 
лы сыгъд, æмæ йын йæ сыгьдæттæ пъаравозыл баст вагæтты лас- 
той æддæдæр. Æвзалыйы рагъ куыд бæрзонддæр кодта, афтæ 
йын йæ уæлæ рельсытæ дæр уæлдæр истой. Пъаравоз-иу судзгæ- 
судзын раласта пецтæй сыгъд æвзалы. Фегом-иу сты вагæтты 
фæрстæ æмæ-иу судзгæ шлак рагъы фарсыл вулканы артау бынмæ 
æрлæсыд. Æвзалыйы судзæнтæм адæм цыдысты къæртатимæ æмæ 
агурыдтой, пецы бавæрынæн ма дзы цы æрдæгсыгъд æвзалытæ 
уыд, уыдон. Фылдæр цыдысты зæронд устытæ æмæ сывæллæттæ. 
Пъаравоз чок-чок кæнгæ раласта судзгæ æвзалыйæ дзаг вагæттæ. 
Фегом сты сæ фæрстæ. Акалд æвзалы. Рагъы быи устытæ æмæ 
сабитæ къæдзбырынкъ телтæй къахтой, агуырдтой æрдæгсыгъд 
æвзалытæ. Фæлыгъдысты цъæхахстгæнгæ фæйнæрдæм. Фæлæ иу- 
дæс азы кæуыл цыд, ахæм гыццыл чызг нæ фехъуыста вагæтты 
ратылд. Æвæццæгæн хъусæй рæвдз нæ уыд, нодхш ма — иудзон- 
гон. Æвзалыйы цæхæр æй æрыййæфта. Ссыгъд йæ дарæс. Ра- 
лыгъд, фæлæ байрæджы. Сыгъд йæ буар. Цъæхахст кодта. 
— Ой, мамочка! 
Устытæ дæр скуыдтой: 
— Уый Ленкæ у — иудзонгон! 
Данел устыты ныхасмæ фæджих. Йæ зæрдæ ныссæххæтт код- 
та: 
«Ленкæ? Иудзонгон? Æмæ уый мæхи Ленкæ куы у! Цалдæр 
азы размæ Осколы доны был бомбæты схъистæй йæ цоиг кæмæн 
фæлыг, уыцы Ленкæ!» 
Сывæллон лыгъди йæ хæдзармæ. Йæ дарæс уайтагъд асыгъд. 
Йæ буар фескъуыдтæ, æрзæбултæ. Згъоргæ-згъорын судзгæ буар 
дымгæмæ тынгдæр рыст, уæддæр згъордта, никæмæ хъуыста. Адæм 
дæр æм джихæй кæсгæ баззадысты, стæй йын чи цы акодтаид? 
Кæм цард, цы фæци Ленкæ, уымæн ницыуал базыдта Данел. 
Æрмæст ын иннæ сывæллæттæ радзырдтой: «Уый сидзæр чызг у. 
Хæсты йæ цонг ахауд. Мад ын нæй. Йæ мады хомæ цæры». 
Уыцы ныхæстæм хъусгæйæ Данелы цæстытыл ауад, Осколы 
былыл Ленкæйы æрдæгхауд цонг. 
Хæсты фæстæ афæдз рацыд, фæлæ Данелы уацайраджы 
уавæрæн кæрон нæма уыд. Æхсæз мæйы бакусыны бадзырды 
гæххæтт комбинаты хицауад йæхæдæг сарæзта, Данел дзы йæ 
къух бавæрдта. Сæххæст кодта бадзырд. Хæдзармæ ацæуыны афон 
ын уыд. Фæлæ не ’мбæрста Данел, парти æмæ хицауады ныхасыл 
æууæнк кæй нæй. «Æз хицау дæн æмæ дæ нæ уадзын дæ хæдзармæ, 
314 

кус ам. Аслам кусæг къухтæ мын пайда сты», — ахæм уыд за- 
къоны цæсгом. 
Суæгъд Данел йæ куыстæй. 
1946 азы июны иу хъарм æхсæв, Мæскуыйы Курскы вагзалы 
паровоз афтæ тыхджын ныууасыд, ахæм фæздæджы пиллонтæ 
скалдта, æмæ йæ хъæримæ Данелы уæнгты цыдæр ног æнкъарæнтæ 
бауагъта. Йæхимæ æгад, иунæг æркаст. Чи йæ зонгæйæн хæрзбон 
дзырдта, фæстаджы хъæбыстæгæнгæ, чи цæссыгтæ сæрфта. Фæлæ 
дзы Данелæн иу зонгæ дæр иæ уыд. Ничи йын хæрзбон загъта, 
ничи фæндараст. Йæ дзæкъулы бос йæ рахиз уæхскыл, афтæмæй 
сбырыд вагоны сæрмæ. Мидæгæй вагæтты къах бавæрæн нал уыд 
адæмæй. 
Цæлхыты гуыртт-гуыртт æмæ паровозы хъæрзæгау тыхахæстæй 
зынди афтæ, цыма вагæтты кæрæдзиуыл бæттæн рæхыстæ атон- 
дзысты, æмæ поезды æмбис фæсте аззайдзæн. Фæлæ нæ. Сцырын 
поезд. Фæздæджы сау пиллон фæстæмæ калд, æмæ цæстытæ къах- 
та. 
Данел дæлгоммæ æдзæгвæз ауагъта йæхи. 
— Хæцут ыл! Фескъæфы мын мæ дзæкъул! — райхъуыст кæйдæр 
хъæр. Фæзынд вагæтты сæр зноны хæстон æмбæлтты æхсæн дав- 
джытæ. Фæллад æфсæддон æрфынæй. Фæлæбур ын йæ хизын, йæ 
чумæданмæ. Иннæ вагоны сæрмæ багæпп кæн, æрхуысс уым адæ- 
мы æхсæн, æмæ ма дæ исчи ссарæд. Æниу куы ссардтаид давæ- 
джы, уæддæр ын цы йæ бон уыд. Уыдон — къордæй... Вагоны 
сæрæй дæр ма дæ расхуыстаиккой æмæ атахтæ, кæмдæр нып- 
пырх дæ быдыры. 
Данелы фарсмæ вагоны сæр хуыссыд кæстæр афицер. Чумæдæн 
бакодта йæ сæры бын, афтæмæй æрфынæй. Йæ фарсмæ æрхуыс- 
сыдысты дыууæ æфсæддоны. Уыдонæй иу ныххæцыд чумæданыл, 
иннæ йæ тых, йæ бонæй къæхтæй ахæцыд фынæй афицерыл, æмæ 
уый атахтис вагоны сæрæй. Давджытæ сæхæдæг сæ сæртæ чу- 
мæданыл æрæвæрдтой. Лидзгæ дæр нæ, цыма ницы бакодтой, ницы 
æрцыд. 
5. 
Боныцъæхтыл арв æнхъырдтæ хъолойы сыфау зынд. Тæнæг 
урс мигъ ныллæг бадт. Уæззау уæрдон фæллад галтæ кулдуарыл 
315 

кæртмæ хъавгæ куы баласой, уыйау паровоз тыхулæфтгæнгæ ба- 
тылд вагзалмæ. Данел йæ дзæкъулбостæ рахиз уæхскыл бафтыд- 
та æмæ æрхызт вагоны сæрæй. Таджы вагзал. «Хорз æруад дæу- 
ыл дæр! Фæсарæнты кæмыты уыдтæн, уыдон дæр немыцы æфсæдтæ 
тыхист бакодтой, фæлæ нæдæр Францы, нæдæр Голландийы ахæм 
хæлд æмæ сыгъд бæстыхæйттæ нæ уыдис!» — араст Данел ваг- 
залæй хъæумæ. 
Кæлы Таджыдон æнæрынцойæ йе ’нусон фæнадгыл. Йæ был- 
тыл рагон хæристæ ’мæ фæрвытæ цæф хæстонау цонгсаст, схъис- 
лыгтæй лæууынц. Июны хъарм къæвдаты фæстæ доны былтыл 
астæумæ кæрдæг æрæхгæдта хæсты фæдтæ. 
Лæууы Данел къардиуы сæрмæ. Кæсы æдзынæг донмæ, 
бæлæстæм. Фæскомцæдисонты сконд хидæн ма йæ тулдз тарвазтæй 
цалдæр доны астæу уырдыг лæууынц. Хидæн йæ кой дæр нал и. 
Бæлæстæй иу æрдæгхус къабуз æрзæбул доны сæрмæ. Йæ кæрои 
æндзæвы доны уæлцъарыл. Фыссæджы къухау змæлы, хахх кæны 
’доны уæлцъар, цыма хæсты цаутæ фыссы. 
Постхæссæг Разиат цы калд бæласыл ауайы доны сæрты, Да- 
нел дæр бахызт ууылты сабыр санчъехтæй, цыма йæ 
къахдзæфтæй нымадта, кæнæ йыл æдæрсгæ ацæуын нæ уæндыд. 
Сæргуыбырæй æрлæууыд сæ уынджы кæрон хъæуыбын, тъæпæн 
дуры цур. 
«Диссаг, иу змæлæг куы нæ ис бæстыл!» Хъæугæрон тъæпæнты- 
иу хъæубæсты фосы рæгъæуттæ кæм хызтысты, ривæд-иу доны- 
был кæм кодтой, уым ныр цалдæр роды æмæ сæгъы федта Да- 
нел. 
Акæстытæ кодта уынджы уæлæмæ æмæ дзы быру-каутыл цæст 
не ’рхæцыд. Мыдычыргъæдтау быгъдæгæй зындысты хæдзæрттæ. 
Стæм бæлас ма баззад уынгты æмæ кæртыты. Уыдонæн дæр сæ 
цъар æрдæгæхсыдтытæ. 
Æцæгæлон хъæумæ цыма æрбафтыд, цыма ам нæ райгуырд, 
ацы быдыртыл бæгъæввадæй никуы азгъордта, дæлæ уыцы доны 
тъыллуппытæй никуы ахъазыд, уалæ уыцы куыбыртыл æрыскъ- 
æфдзуан никуы азгъордта, афтæ йæм фæкаст йæ райгуырæн хъæу. 
«Бон мыл афæдз кæй тыххæй кодта, иугæндзон мæ йæхимæ чи 
æлвæста, ай уыцы бæстæ, уыцы Таджыхъæу у? » Ныммæгуыр йæ 
зæрдæ бынтондæр. Йæ цæстыты раз фестад йæ фыд Хæмæт 
бæрæгбонарæзтæй, Асæгоимæ уынджы хъæлдзæг ныхас кæнынц. 
•316 

Уый раджы уыд. Дытта æмæ Нени сæ урс касинкæты æрыгонæй... 
Зæликкæ!? Кæм и? Цы хуызæн у? 
Ныррызт, йæ зæрдæ сгуыпп-гуыпп кодта Данелæн, Ладинæ йæ 
цæстыты раз фегуырд. Дзыккутæ дыууæрдæм фаст. Ладинæ... 
Хатъо... Сæ фырт!.. Джихæй аззад Данел. 
Йæ фæстаг хъуыдытæй Данел афтæ æрбатыхст, дуне йын афтæ 
æнад æрбаци, æмæ йын исчердæм ацæуæн куы уыдаид, уæд хъæуг- 
æронæй цæхгæр фæзылдаид. Ацыдаид, цæстæй ма фенон уыцы 
æнад адæймаджы, зæгъгæ. Ладинæ дæр йæ цæсты раздæрау зы- 
иаргъ нал уыд. Зæликкæ дæр ын тынг зонгæ нæ уыд. Нал æй 
фæндыд хъæуы уынгты дарддæр ацæуын. 
Рувынафон уыдис, æмæ хъæубæстæ быдыры уыдысты, стæмтæй 
фæстæмæ. Нартхоры кæрдзыны хæйттæ уым лæвæрдтой, æмæ 
адæм сæхæдæг згъордтой хуымтæм æнæ рауай зæгъгæйæ. 
Базыдта Данел сæ хæдзар. Нал дзы федта каутæ æмæ кул- 
дуар, скъæттæ æмæ бæлæстæ. Хæдзары дуарыл ауыгъдæй бай- 
йæфта егъау тъæпæн гуыдыр. Æддæуæз æрлæууыд. Сыхæгты 
зæронд ус æй бафиппайдта: «Мæгуыргуртæй та уыдзæн, æндæр 
чи?» — армытъæпæн æрфгуыты сæр авæргæ йæм рахъæр кодта: 
— Чи дæ? Цы дæ хъæуы? Хæдзары ничи ис! 
Данел æй цыма хъусгæ дæр нæ фæкодта, афтæ бацыд 
къæсæрмæ. Æрæвæрдта йæ дзæкъул æмæ æрбадт къæсæрыл та- 
макодымæг лæджы бадт, зæхмæ кæсгæйæ. 
Зæронд ус æм æрбацыд лæдзæджы æнцæйтты гуыбыр-гуыбыр. 
Ныккаст æм, фæлæ цы базыдтаид цæстæйхъуаг ус Даиелæн. 
— Хион дæн, Хуыре, давæг нæ дæн, хуыздæр ницæмæй дæн, 
фæлæ! — йæ зæрдæ суынгæг Данелæн. Сыстад уырдыг, рацыд 
Хуырейы размæ. Зæронд усы сæр йæ хъæбысы æрбакодта, 
скуыдта. 
Базыдта Хуыре бæлццоны æмæ хъарæггæиæгау загъта: 
— Гукъур куы дæ, Гукъур, æмæ дæ куы нал базыдтон, мæ 
бон бакæла! — тымбылкъухæй йæ ных зыр-зыргæнгæ бахоста. 
— Де схъомылгæнæг фыд Хæмæты стджытæ кæм зæххыл 
хъæрзынц, уымæн бæлвырд ницы базыдтам, афтæмæй дæм дæ 
ныййарæг мад Натка нал банхъæлмæ каст. Уæ Зæликк! Зæликк! 
Дæ ингæны къултæ куыд фидар сты! Куыд нæ сæ атоныс! Мæнæ 
дæм Гукъур уæ къæсæрмæ æнхъæлмæ куы кæсы! Мæ бон бакæ- 
ла! 
317 

Ныккуыдта йæ хъæлæсыдзаг Данел дæр. Ныттар ыл ис сæрды- 
гон хур бон. Гуыдыр æй цыма хæдзармæ нæ уадзы, цыма Да- 
нелмæ афтæ дзуры: «Кæм уыдтæ æмæ цы уыдтæ цалдæр азы? Ды 
та иу майдан искуы зæххы ссардтаис!» — æрбайхъуыст Данелмæ 
йæхи хъæлæс. 0, Данел æцæгæлон бæстæты чындзæхсæвты нæ 
•бадт, мыййаг. Фæрæзта, сомбоныл зæрдæ даргæйæ. Ныр та цæ- 
уыл йæ зæрдæ дардтаид? Цы хорздзинадмæ æнхъæлмæ кастаид 
йæ фидæны æнæ бинонтæ, æнæ хæдзарæй? 
Базыдта Данел йæ бинонты зиантæ, Естъайы хæдзары хæлд. 
Зæронд ус йæ цæстытæ асæрфта, Данелмæ бакаст: 
— Гукъур, дæ нывонд фон! Надийы фырт Хатъо Асæгойы би- 
нонтæм бирæгъау лæбуры. Мæ ус æмæ зæгъы мæ фырт ам сты. 
Цыдæр дыууæ майданы йыл ис æмæ сæ хуымæтæджы хъал у. 
Æрцæрынмæ хъавы Асæгойы хæдзары. Мæ каисы хæдзар дам у. 
Хъæусоветы писырæй кусы. Ныннуазы æмæ хъæуыл абухы. Естъа 
æмæ Верæ дæр æд сывæллæттæ Ненитæм æрцардысты, Ладинæйæн 
тæрсгæйæ. 
— Колхозы сæрдарæй та чи кусы? — афарста Данел. 
— Сæрдарæй — Симон. 
— Хъæусоветы та? 
— Хъæусоветы хицау та Бирæгъты Габе. Дæ рæстæджы ам нæ 
уыд. 
— Чи? Чи? Бирæгъты зæгъыс? — ныддис кодта Данел. 
— О, Габе у хъæуыхицау, фæлæ нæфæразгæ хæссы. Хорз 
лæджы фæстæ мæргътæ дæр тæхынц, адæмæн хорз у Габе. 
Æхсызгон уыд Данелæн Габейы кой. Йæ ныфс фæфидар. 
Зæронд Хуыре та ракæс-бакæс акодта, Данелы хъусмæ йæхи 
.хæстæг байста: 
— Габе Тъохы фырт Мæрзайы дамбацайæ æркъуырцц кодта. 
Йæ къухтæ йын схъил кæнын кодта Датъейы хæдзары. О, мæ 
фыдыстæн, æркъуырцц æй кодта. Фехъусдзынæ сæ дæхæдæг. Мæн 
дзы бæстон ма бафæрс! Милицæ йæ аластой. 
— Цымæ ацы гуыдырæн йæ дæгъæл кæм ис? — баздæхт Данел 
Хуыремæ. 
— Дæгъæл Верæмæ, мæ хур, Естъаты Верæмæ. Йæ цæрæнбон 
бирæ уæд. Уый йæ цæст фæдардта ацы кæрты æппæтмæ дæр. Дæ 
Ирыккæ дæр Верæмæ ис. Сывæллæттæн иумæ æнцондæр у. Ла- 
динæйы лæппу Тузар æмæ Верæйæн йæхи лæппу Сæрæбиимæ хо 
’мæ æфсымæртау хъомыл кæнынц,— радзырдта хабæрттæ Хуы- 
ре. 
318 

Нымпылди Данелы зæрдæ, «Тузар» фехъусгæйæ. Йæ цæсгом 
æнад æнцъылдтæ сси, цыма хинæ аныхъуырдта. Лæгæн æнаддæр 
уац цы фехъусæн ис, уый фехъуыста Данел: «Дæ чызг Хатъойы 
лæппуимæ иумæ рæзы». 
Базыдта Данел, хъæугæрон цы сывæллæттыл амбæлд абон, 
уыдонимæ йæ чызг Ирæ дæр кæй уыд Хатъо æмæ Ладинæйы фырт 
Тузаримæ, Сæрæбиимæ. 
«Уый бæсты мын чызг дæр куы нæ уыдаид!» — нынныхъуыр- 
дта йæ маст. 
Сыхæгтæй чидæртæ æрбауад Данелмæ. Кæугæ-дзургæ Данелы 
къух истой, зæрдиаг хъæбыстæ йын кодтой. 
Машинæйы гуыр-гуыр ссыд уынджы. Хæмæты кæрты аком- 
коммæ фæурæдта æваст. Цæлхыты бын рыг фæстæрдæм нæ, 
фæлæ размæ акалд. Кæрты адæм æдзæмæй баззадысты. Сау 
æхгæд машинæйы фæзынд, сау халонау, адæм уыцы рæстæджы 
æвзæр миииуæгыл нымадтой. Сабитæ дæр æмбæрстой: ахæм 
машинæ ахст адæймæгты ласы. Цы бамбарын хъуыд Данелæн, 
уыцы машинæйы чи бадт, уымæн. Шофыры фарсмæ бадæнæй 
рахызт паддзахадон æдасдзинады кусæг. Цъæх картуз йæ 
сæрыл, гæрзын фæтæн роныл рахиз сины сæрмæ ауыгъд бур 
бæзджын сæракæй хуымпъыр. Хуымпъырæн йæ «уД» йæ 
мидæг... Машинæйы æхгæд гуыффæйы дуар уыд фæстæрдыгæй. 
Фегом æмæ дзы зæхмæ æргæппытæ кодтой дыууæ милиционе- 
ры, æд топпытæ цъæххудджыны фæдыл згъорæгау бакодтой 
кæртмæ. — Дадаты Хæмæты кæртмæ — Хæмæты фырт Данелы 
ахсынмæ. 
— Дадайы-фырт! Нæ фæдыл! — бардзырд радта цъæххудджын. 
— Бахатыр кæнут?! Чи стут, уый уæ дарæсæй зонын, фæлæ 
мæхи дæр нæма цæхсадтон! Никæдæм уын алидздзынæи! Дæгъæл 
ам нæй. Уæртæ мæ райгуырæн хæдзары дуары гуыдыр нæма ба- 
кодтон,— лæгъстæгæнгæ йæ къухæй гуыдырмæ ацамыдта. . 
— Æгæр æхсад дæр ма æрцæудзынæ, дыккаг хатт ма дæм дзу- 
рын куы бахъæуа, уæд! — карздæр дзыхыуагæй бардзырд радта 
афицер. Сæрæй ацамыдта милиционертæм, æмæ Данелы схуыс- 
тытæгæнгæ сау машинæйы фæмидæг кодтой. 
Зæронд ус ма сæм бæргæ дзырдта, йæ хæдзары гуыдыр ын 
байгом кæнын уæддæр бауадзут, зæгъгæ, фæлæ бирæгъ фысы 
уастæн уисæн нæ кæны. Сæ иу Хуыремæ фæзылд: 
— Зæронд ус дæ æмæ дæ къæбыла баст дар! Ома дæ дзыхыл 
хæц! 
31? 

Фенкъуысыд «сау халон». Рыг æмæ фæздæг ма аззад Дадаты 
Хæмæты дуармæ. Хæдзары дуарыл та æфсæйнаг тъæпæн гуыдыр. 
Куыройы дуарыл ауыгъдау зæбулæй баззад. 
Фæссихор адæм быдырæй хъæумæ здæхтысты. 
Фыццаг хайы кæрон 
320 

тшшш§ш$$$тшшштш 
Дыккаг хай 
Фыццаг сæр 
Т /зæуджыхъæуæй Салыгæрдæнмæ поезд Таджы ваг- 
залмæ изæррухсæй æрхæццæ. Паровоз, цыма вагзалы хицауæн 
хъусын кодта, æрхæццæ дæн æмæ мæм ракæс, зæгъгæ, уыйау уалæ 
семафоры цур ныууасыд. Перроны цур нæма æрлæууыд, афтæ 
йæм сырх картузджын хицау рауад. Дзæнгæрæг дыууæ къуырц- 
цы бакодта. Рахиз къухы сырх гыццыл тырыса паровозтæрæгмæ 
равдыста, ома, мах дæр ам стæм. Тырысайæ цымæ йæ цуры исты 
æркъуырдта, афтæ йæ бынмæ æруагъта æмæ баздæхт фæстæмæ 
йæ кусæн уатмæ. 
Паровозы цох-чох æмæ перроныл адæмы змæлд сиу сты. Иутæ 
вагæттæй æддæмæ хызтысты, иннæтæ мидæмæ. Зындис афтæ, цыма 
иутæ иннæтæн дзырдтой: «Рахизут! Сымахæн æгъгъæд тезгъо у. 
Ныр та дзы мах абадæм зæрдæйыдзæбæхæн». Фæлæ бæлццæтты 
гуырыкондæй бæрæг уыди, зæрдæйыдзæбæхæн балцы кæй нæ 
цыдысты. Сæ хæссинæгтæй дæр сын базонæн уыд. Уæртæ дзы 
иуты æккæйтты æмпъызт голджыты цыдæр хæсси-нæгтæ, кæмæ 
фанерæй конд чумæдан зæронд бæндæны скъуыддзагæй баст. 
Вагæттæй рахизæг адæмæй иу нæлгоймаг уæлдай мæгуырхуыз 
æвдыста æдде бакастæй. Загътаис, ай дзыпкъахджытæй у. Уыдон 
вæййынц ахæм басар-æнæфснайд хуызы. 
Адæм фæйнæрдæм ахæлиу сты. Ацыд поезд дæр. Уыцы уркæ- 
хуыз мæгуыр лæг ма дзы баззад æрмæст. Ракæс-бакæс акодта 
фæйнæрдæм. Йæ мидбынаты куыддæр тыхст зылд æркодта. 
Æркаст йæхимæ. Йæ зæрдæ бауазал йæ уæлæдарæсæй. Кæттаг- 
хъус зæронд сыдзылбырд цырыхъхъытæ йæ къæхтыл. Сау 
фæсмынæй ихсыд хæлафы фадгуытæ цырыхъхъыты хъусты мидæг. 
Æфсæддоны зæронд хæдоны. Галиу уæхскыл кæттаг дзæкъулы 
бос æфтыд. Дзæкъулы мидæг чысыл цыдæр уæзæг уыд æмæ хъу- 
21 Ладипæ 
321 

джы дыгъд фæздонау бынмæ тæбæкк æрлæсыд. Рахиз дæлармы 
бæмбæгджын рæтыд къурткæ тымбыл тыхтытæй. Уæлдай мæ- 
гуырхуыз та йæ йæ къепкæ кодта. Казирочы былтæ баихсыдыс- 
ты, æмæ хъæбæр гæххæтт ныттæстытæ згæ тасмачъийы цъарау 
хъуымацы мидæг. Уымæ бакæсгæйæ лæг загътаид: «Æнæ поезды 
цæугæ дæ ничи уадзы? Цы бæллæх дыл скодта? Иу ран æрбынæт- 
тон у æмæ дæхимæ адæмы ма кæсын кæн. Кæд дыл Хуыцау йæ 
бæллæх нæ сæвæрдта!» 
Цалынмæ æрталынг, уæдмæ йæхиуыл бонасадæн фæкодта ваг- 
залы, стæй араст, Таджыхъæумæ цы уæрдонвæндаг цыд, ууылты. 
Уыцы бон сихортыл сæрдыгон хъарм къæвда æрцыд, æмæ æхсæвы 
атагъаты цъыфдзастыты байгом хæфсыты армукъа, ерысы бацы- 
дысты сæ хъæлæсты зæлланг равдисыныл. 
Мæгуыр бæлццон æрбахæццæ Таджыдоны былмæ. Æрлæу- 
уыд. Арф сулæфыд. Æрбадт иу фæлдæхт бæласы.зæнгыл. Систа 
сæрæй къепкæ. Суагъта хæдоны æгънæджытæ. Цæстытæ арвыл 
ахаста. Мæй зындис мигъты къуымбилты чъылдымæй тамакойы 
зынгау. Куы та-иу разынд цавæрдæр егъау лæджы уæхскыл дзаг 
дзæкъулау. Фæлæ-иу мигътæй куы фæцух, уæд-иу дуне ныррухс 
копрадзХъæстæ донау. 
Хæфсыты хъæлæстæ бæлццоны сæхимæ æрыхъусын кодтой. 
Сæ иутæн хъæмпгæрдæн машинæйы хæтт-хæттау хъæлæстæ. 
Иннæтæ та нæл бабызы хъапп-хъаппæй байдзаг кæнынц æрдзы 
æдзæмад. Хæфсытæ дæр, æвæццæгæн, се ’хсæнады хицæн къор- 
дтыл дих кæнынц. Иутæн дзы ахæм уæздан, аив хъæлæсыуаг 
ис, æмæ сæм зæрдиагæй йæ хъус æрдардта. Сæ хъусты тæнæг 
цъæрттæ фæйнæрдæм ныддымсынц. Æрмæст сæ сæртæ зынынц 
доны уæлцъарæй, афтæмæй даргъ ауадзынц сæ зард: «къуыр- 
р-р!» 
Бирæ фæуасынц алы хъæлæстæй. Атагъа йæ былтæй акæлы сæ 
хъæрахстæй. Стæй сын цыма исчи ацамоны, афтæ æваст фæсыпп 
вæййынц — фескъуыны сæ хъæр. Цасдæр рæстæг иу хæфсы хъи- 
апп дæр нал сыхъуысы. Уыйхыгъд хъустыл сæмбæлынц цъырцъ- 
ырæгты æхситт æмæ алыхуызон саскъты цъыс-цъыс. Фехъуыст 
кæцæйдæр уыджы уаст дæр. Уæдмæ та иу хæфсы хъиапп ссыд 
æмæ та æппæт атагъатыл стынг сæ симфони. 
Æхсæвы сабыр æрдз бæлццонæн ахæм æхцонад радта, æмæ 
йæм знæт адæмы æхсæн уæвынæй хуыздæр фæкаст ам уæвын. 
Фæцух йæ даргъ балцыты фæндæгтæй, йæ хæстон уæззау 
хабæрттæй. Феуæгъд сты йæ зæрдæйы масты æлхынцъытæ. Су- 
лæфыд арф: «Цæй адджын, цæй зынаргъ дæ, Райгуырæн! Дæ 
322 

хæфсыты уаст æмæ саскъты цъыс-цъыс дæр адæймагæн æнцон!» 
Цырыхъхъытæ кæд цалдæр суткæйы йæ къæхтæй ласт нæ уыды- 
сты, уæддæр нал æмбæрста къæхты рыст æмæ сæ хиды æнуд тæф. 
Раласта сæ къæхтæй. Æрлæууыд уымæл кæрдæгыл бæгъæввадæй. 
Йе ’ппæт буар дæр æхсызгон зыр-зыр бакодта. Афтæ æнцон ын 
фæцис, цыма мæрдон чырынæй сыстад æмæ дуне ногæй федта. 
Сæрдыгон æхсæвы доны былыл йæхи банкъардта сæрибарæй. Йæ 
алыварс адæймаг нæ уыд. «Цымæ æрдз хуыздæр нæ уаид æнæ 
адæмæй? Топпыхосы тæф нæ кæнид. Сармадзаны нæмгуытæ зæххы 
буар нæ рæмудзиккой. Æрдз йæхицæн æнцад йæхи бар уаид. 
Хæстытæ æмæ дзы ахæстæттæ нæ хъæуиккой. Адæм дзы кæрæдзи 
туг дойныйæн нæ нуазиккой». Адæм ын фенад сты. Паддзах, 
салдат, сармадзан, бомбæ — уыдон сты адæмы æмæ æрдз саф- 
джытæ! Фæлæ сæ дардмæ фæлидзæн нæй. Адæймаг йæ зæрдæйы 
дары йæ райгуырæн зæххы гæппæл. Хъысмæт æй кæдæмфæнды 
фехсæд, уæддæр уырдæм тырны. 
Адæмы æхсæнад æм зыгъуыммæ фæлдæхтау фæкаст, сабыр 
æрдзимæ абаргæйæ хæфсыты зарæгмæ хъусгæйæ. 
Арвы цъæх къултыл, урс мигъы фæскъæуттыл цæст хæсгæ, 
мæйы фæлурс цалхмæ кæсгæйæ, йæ хъустыл ауад кæрдæджыты 
æхсæнæй цæйдæр змæлд. Уыдон уыдысты уызыны хуым-хуым æмæ 
фындзы сым-сым. Æрбахæстæг бæгъæввадкъах лæгмæ. Уызын 
йæхи æрбатымбыл кодта. Бæлццон æм æркаст: «Æдылы. Мæнау 
кæд дард бæлцæй нæ цæуыс. Йе кæд ахæстоны тæфгæнаг хъор- 
гъы нæ бадтæ? Цæуылнæ æрхуыссыс дæ цæрæны? Æви мыстытыл 
цуан кæныс? — уызын æй цыма æмбæрста, уыйау æм фæлмæн 
дзырдта бæлццон. — Ды дæхицæн цыдæртæ агурæг зилыс, æз та? 
Мæ дзæкъулы мысты мард дæр куы нæ хæссын мæ хæдзармæ». 
Уызын æнцад тымбылæй хуыссыд, цыма ныхæстæ æмбæрста 
æмæ афтæ хъуыды кодта: «Дæ хызыны кæд мард мыст дæр нæй, 
ницæуыл фæхæст дæ, уæд дæ дард балцытæ цæуыл уыдысты?» 
Сæрдыгон æдзæм сатæг æхсæвы бæлццоны зæрдыл, æцæг, 
æрлæууыдысты йæ хъизæмайраг фæндæгтæ. Сæры магъзыл сæхи 
сцавтой. 
Ахæстон. Уым адæймæгтæ бадынц. Сæ царды кæронмæ 
æнхъæлмæ кæсынц, хал æрыскъуынæгау. Уæладзгуыты фæлмæн 
бандæттыл æрттиваг иъ. гонджынтæ уынаффæ хæссынц, сæ бынмæ 
уазæгдонау тæфгæнаг хъоргъы бадæг лæгтæн: «Маргæ? Сы- 
бырмæ?» Талæу бахæра хъысмæт, кæд ацы пъагонджынтæ уым 
нæ райгуырдысты, сæ бынмæ хъоргъы уæвджытæ та — фаджы- 
сыл! Цы кодтон? Цæй тыххæй дзы фæбадтæн?» — сагъæс æмæ 
323 

йын маст йæ удæй æддæмæ тыдта сатæг æхсæвы æдзæмад. Уæл- 
дайдæр та-иу йæ цæстытыл куы ахъазыд цъæх картузджын май- 
ор Слоны-фырты сурæт: «Дæхи цæуылнæ амардтай уацары баха- 
уыны бæсты? Гъы-ы?» — йæ былтæ дæр уæд сысчъилтæ кодта 
майор, цыма цъæх какæттæ бахордта. 
Бадти бæгъæввадæй ацы мæгуыр бæлццон. Йæ зæрдыл та 
æрлæууыд, майорæн йæхи куыд афарста, ды дæхи куыд амардта- 
ис мæ уавæрты бахаугæйæ, зæгъгæ, уæд ыл майор куыд 
фæтъæлланг кодта, тымбыл къухæй стъол куыд æрцавта: «Фар- 
стытæ æз дæттын! Райгуырæны размæ дзуаппытæ ды дæттыс!» — 
фестад йæ бынатæй уырдыг. Йæ фæлурс æнгуылдзтæ, æвæццæгæн, 
фæрыстысты. Бæрæг уыд, йæ бынат, йæ куысты фæрцы йæм цы 
стыр хиуарзынад уыд, уый. Уæнгты тыхæй ахæм бæдæйнаг нæ 
зынд. Аууæрста йæ къухтæ. Æркаст сæм, стæй сæ гæлифе хæла- 
фы дзыппы1ы фæцавта. Кителы уæллаг дыууæ цæппузыры уæгъд. 
Рацу-бацу кодта цасдæр. Зондджын лæгау бынмæ каст. Рахиз 
къух хæлафы дзыппæй сласта. Кителы уæгъд цæппæры цур æй 
роны атъыста. Сталины фæзмыдта. Уый дæр-иу афтæмæй рацу- 
бацу кодта йæ æмныхасгæнæджы алыварс. Хæххон цæргæстæ дæр 
сæ холымæ бæрзондæй афтæ сæрыстырæй æркæсынц бынмæ. Сло- 
ны-фырт фæстæмæ æрбадт стъолы фарсмæ æдзæгвæз, цыма уыцы 
бандоныл бадгæ рантыст йæ мады гуыбынæй. Систа стъолы 
лагъзæй дамбаца. Рахиз къухырдыгæй йæ стъолыл æрæвæрдта 
хъыбылы агъдау. Ома, ис мæм дзы! Æмбар æй! Дамбацайы фарс 
йе ’нгуылдзæй æркъуыр-æркъуыр кодта. Ахæсты цæсты бынтон 
ницуал ахадыдта майор йæ митæм гæсгæ: «Хæрæг сфысса де 
сфыссæг! Кæд сывæллоны нæ тæрсын кæныс!» Ахæст ын фæстагмæ 
куы ницуал дзуапп лæвæрдта, кæм æмæ куыд уыдтæн, уыдон дын 
æргом радзырдтон, уымæй æддæмæ ницы зæгъинаг ис мæнмæ, 
зæгъгæ, уæд та хицау цæхæртæ æви фæздæг акалдта: «Æгæр дæр 
ма зæгъдзынæ!» Стъолы кънопкæ нылвæста стыр æнгуылдзæй. 
Бикъ куы бафты, уæд йæ сæвæрыныл стыр æнгуылдзæй афтæ 
фæархайынц. Дзæнгæрæджы хъæрмæ дыууæ фæсдзæуины 
фæмидæг сты майоры уаты. Цæстæй сæм ацамыдта, æмæ ахæсты 
фæстæмæ æркодтой хъоргъмæ. Фæсдзæуинтæй иу — тыппыр лæг, 
йæ посты зæрдиагæй чи лæууыд, йæхимæ дзырд æруадзыны бæсты, 
ахæстыл ингæнмæ къахæй ахæцыныл разы чи уыд, ахæм зынд. 
Къæсхуыр фæсдзæуин та йæхæдæг тæригъæдхуыз æвдыста. Ахæ- 
стытимæ сабыр ныхас кодта. Иу хатт ахæстмæ йæ дзых хæстæг 
бакодта æмæ йын афтæ: «Лæппу, ных сæм ма дзур. Дæ уавæр 
’дын фæтынг кæндзысты». Уыцы ныхас ахст лæджы зæрдæмæ 
324 

хъарм улæфт бахаста: «Хуыцау, дæуæй разы! Ис ма æцæг 
адæймæгтæ дæр!» 
Мæгуыр бæлццон уыцы хъуыдытæ куыд кодта Таджыдоны был 
фæлдæхт бæласы зæнгыл бадгæйæ, афтæ та мæй мигъты аууонмæ 
батылд. Дуне нытталынг. Æфсæнвæндагыл æрцæйзгъордта по- 
езд. Йæ рудзгуыты рухс бæлæсты аууонæй фæзын-фæзын кодта, 
цыма цавæрдæр егъау дзыгъуырфарс залиаг калм кæдæмдæр ду- 
нейы хъæлæсмæ фæцæйлæст. Изæры вагзалы цы вагонæй æрхызт 
бæлццон, уым федта мæгуыргурты сæ чъизи бызгъуырты. Цалдæр 
æнахъом лæппуйы, сæ къепкæтæ сæ къухты уæлгоммæ фæлдæх- 
тæй, зылдысты курæг. Сæ фæдыл зæронд куырм лæг лæппуйы 
уæхскыл хæцгæ цыд къахæй развæндаг сгаргæ. Хатыдта адæммæ 
баххуыс кæнынмæ. Зæронд лæджы разæй цы лæппу цыдис, уый 
дзырдта цыдæр цыргъзонды ныхæстæ: «Сидит Гитлер на заборе. 
Просит литр молока. А доярка отвечаег. пососи у ишака...» — 
былтæй-иу цъирæгау акодта. Вагоны бадæг адæм сæхæдæг дæр 
мæгуыргурæй арæзтдæр нæ уыдысты. Лæппуйы ныхæстыл-иу 
æрмæст иугæйттæ сæ былтæ базмæлын кодтой худæгау. Чи сын 
цæмæй баххуыс кодтаид? 
Поезды рухсытæ рудзгуытæй æхсæвыгон куыд райдзаст зын- 
дысты, вагæтты мидæг афтæ райдзаст нæ уыд. Хид æмæ фады- 
варцы туаг смагæй дзаг уыдысты вагæттæ æрмæст. 
Скодта йæ цырыхъхъытæ йæ къæхтыл. Къепкæ сæрыл, хызы- 
ны бос галиу уæхскыл, афтæмæй донысæрты бахызт иннæ фарсмæ 
фæлдæхт бæласыл. Постхæссæг Разиаты хид æй хуыдтой. Уый 
йыл алы бон дæр дыууæрдæм хызт вагзалæй Таджыхъæумæ пост 
хæсгæйæ. 
— Рæвдздæр! — ацахстой фæндаггоны хъустæ кæйдæр сусæг 
ныхас. Уалынмæ доны цæйдæр тъыллуппытæ ссыд, цыма дзы исчи 
ныххауд. Рабæрæг сты. Дыууæ нæлгоймаджы æмæ стур. Ахызты- 
сты иннæ былмæ. Размæ асхуыстой стуры. 
— Кæуылты? — фехъуыст та сæ иуы ныхас. 
— Нæ йæ зоныс? Вагзалырдæм! — фæсусхъæлæсæй дзуапп 
авæрдта иннæ. 
Стурыл иу хæцыд разæй, иннæ йæ фæсте скъæрдта. Асæпп 
кодтой. Аныгъуылдысты мигъау уымæл урс фæлмы. 
«Къæрныхтæ!..» — хинымæр сдзырдта лæг æмæ сæ фæдыл 
кæсгæ баззад. Уæдмæ хъæуырдыгæй райхъуыст гæрæхтæ, хъæртæ! 
Бæхты къæхтыхъæр æмæ тыхулæфт хæстæгдæр кодтой. 
«Фæдисæттæ!» — базыдта сæ. Фехъуыст æм: «Мæ мадыл мын... 
Æз сымах куы ауадзон!» — бæхты фæрстæ лæдзджытæй 
325 

тъæнджытæгæнгæ баселф кодтой доны. Хуыснæджыты фæдыл 
топпы гæрæхтæ фехъуыст, æмæ сатæг æхсæвы гæрæхты суых- 
суых арвы кæрæттæм ахæлиу, хохы къулыл чыс-зæй æрлæсæгау. 
— Нæ банымæхсдзыстут! Мæ куыдзы мард уын кæнын 
ныртæккæ! — доны фалейæ хъуысыдысты фæдисæтты 
æртхъирæнтæ. Ссырдтой стур давджыты. Хъæуырдыгæй дæр æм 
адæмы хъæртæ, куыйты рæйд æмæ ниуын дзæбæх хъуысыдысты 
æдзæм æхсæвы. Давд æмæ марды рæстæг уыд. Хæсты фæстиу- 
джытæ уымæ æркодтой адæмы. 
Цалдæр минуты фæстæ фæдисæттæ фæстæмæ раздæхтысты, 
давæггаг хъуг сæ разæй, афтæмæй. 
Бæлццон доны был куыд лæууыд, афтæмæй йæ ауыдтой 
фæдисæттæ. Ай дæр хуыснæджыты æмбæлттæй уыдзæн, зæгъгæ, 
йæм æмраст сæ бæхтæ æрбатардтой. 
— Дæ къухтæ хæрдмæ сдар, кæннод дын хъримаг дæ риуыл 
фæкæндзынæн! — схъæртæ йыл кодта фæдисæтты хистæр. 
— Ай дын тæдзынæгæй цыхцырæгмæ, гъе! Хицон дæн! Ма 
ныццæв! — фæтарст. 
— Хицæттæ дзы куы сгадздза вæййынц, йæ бæллæх уæд вæййы! 
Акодтой йæ сæ разæй хъæумæ. Дружинонты хистæр æм æгæр 
тызмæг куы дзырдта, уæд ын бæлццон йæхи амыдта сабыр 
æмбаргæ ныхасæй, фæлæ уый цæхгæр алыг кодта: 
— Дадаты Хæмæтæн иу фырт йедтæмæ нæ уыд æмæ дæлæ 
Сыбыры балæууыд, уæд ма дзы ды та цалæм Данел дæ? 
— Уый æз дæн! — æууæндын æй кодта Данел.— Уæ хъуджы 
давд мæныл ма сæвæрут! 
— Цæугæ кæн уæлæ хъæусоветмæ нæ разæй. Уым, чи кæцон 
уа, уый рабæрæг уыдзæн. 
Хъæусоветы дуармæ æнафоны адæм кæрæдзи хынцфарст код- 
той. Скъорд сты, алкæй дæр фæндыд давд хъуг æмæ давæджы 
фенын. 
— Е-е-й! Рауайут-ма! — фехъуыста Данел, адæмы æхсæн иу 
лæппу куыд хъæр кодта йе ’мбæлттæм. — Давæджы æрцахстой! 
Габейы хъуг фæзынд! 
Данелæн куыддæр фенцондæр: «Габе?.. Æгайтма уый у!» Уый 
йæ рагон зонгæ уыд. Уырыссаг, фæлæ иронæй ирондæр лæг. Хъæу- 
советы сæрдар. Данелы хъæубæстæй адæмььæхсæн исчи зонгæ 
дæр бакодтаид, фæлæ дружинон ахæм карз лæг разынд, æмæ 
йæм хæстæг никæй уагъта. Данел йæ уæлæдарæсæй зынд, алыбон 
дæр уынгты цы мæгуыргуртæ зылдис, уыдоны хуызæн. Нæ йæ 
фæндыд, адæм æй уыцы бызгъуырты федтаиккой, уый. 
326 

«Хъæубæстæ мыл зарæг куы скæндзысты, Дадаты Хæмæты дип- 
ломджын фырт уркæйæ агæпп кодта, зæгъгæ». 
— Маринаг сты, маринаг ацы хуыснæджытæ! — загъта сыл- 
гоймæгтæй иу. 
— Цы ракæс-бакæс æм кæнут, Теби! Иуæхстон ыл ныффæр- 
судз æмæ фæци! Хъуг та ауадз йæ хицаумæ æмæ адæм ахæлиу 
уой сæ хæдзæрттæм,— мæсты фæллад хъæлæсæй æрбадзырдта 
иу лæг. 
Хистæр дружинон уыдис рагъыхъæуккаг лæппулæг Уæтæраты 
Теби — иудзырдон. Бæлвырд ныхас уарзаг, раст лæг. Данелмæ 
хæстæг цæуын никæй уагъта. 
— Цалынмæ хъæуыхицау æрбацæуа, уæдмæ хæстæг мачи цæуæд! 
Æз мæ куысты дæн! — цæхгæр алыг кодта Теби. 
Данелмæ иуæй худын æрцыд дружиноны хъæддых ныхасмæ, 
иннæмæй хъуыды кодта: «Дæ цæрæнбон бирæ! Адæм се ’ппæт 
ахæм зæрдиаг, иудзырдон куы уаиккой. Давджытæй хъуг байста 
æмæ ма «давæгыл» дæр æрхæцыд,— ахъуыды кодта йæхиуыл 
дæр. Хъæлæкк, базонын кодтаид Данел адæмæн йæхи, фæлæ йæ 
сæрмæ нæ хаста, ахæм бызгъуырты йæ феной. «Мæгуыр дæ бон, 
Хæмæты фырт! Цы уавæры та бахаудтай!» — ныккæрзыд Данел. 
Æмæ уыцы хъуыдытæгæнгæйæ ауыдта иу зæронд усы. Фанарыл 
хæцыд галиу къухæй, рахизы лæдзæг, афтæмæй адæмы ’хсæн 
æрлæу-уыд, ракæс-бакæс сæм акодта: «Цы кодтат, цы ’рцыд? 
Цæуыл скъох стут? » — бакаст Тебимæ. 
— Мæнæ афтæтæ дæр рауайынц хабæрттæ, Хуыре. Кæд уыдон 
рувæстæ, уæд æз та — сæ къæдзил!.. Нæ рауад сæ хъуыддаг! — 
сæрыстырæй дзырдта Теби. 
Сылгоймæгтæй чидæр Хуырейы хъусы бадзырдта Данелмæ 
ацамонгæйæ: 
— Теби уæртæ къæрныхы дæр æрцахста. 
— Къæрныхы, зæгъыс! Стæ ма цавæр у? Цæй æдылы къæрных 
у, уæ астæу ахæм уæздан лæуд чи кæны? — бацыди Хуыре Да- 
нелмæ хæстæг. Фанар æм сдардта æмæ йæм ныккаст. 
— Дæ хорзæхæй, кæцон къæрных дæ? — ныккаст Хуыре Да- 
нелмæ.— Æ, дæ ныййарæг дæ быныл аззайа, кæд æндæр кæцæй 
адавай, уый дын нал уыд! — ралгъитын дæр æй хъавыд зæронд 
ус, фæлæ фæджих. Базыдта Данелы. 
— Хуыре, уый æз дæн — Гукъур! Ма мæм сдзур мæ номæй! 
Æфсæрмы кæнын. Давæг æз нæ дæн,— къепкæйы бырынкъ бындæр 
æруагъта ныхыл. 
Хуыре йæ сыхаг Данелы йæхи лæппуйау зыдта. Мады номæй 
327 

йæ уый дæр Гукъур хуыдта. Зыдта, Данелы уый размæ йæ кæртæй 
кæй аластой сау машинæйы. Æндæр номæй схуыдта ныр Данелы 
æмæ йæ Тебийæ исæгау бакодта, ай мæ хойы лæппу у, зæгъгæ. 
— Æз ма дис кодтон, цæй æрæгмæ мæм цæуы. Цæмæй зыдтон, 
æмæ йыл сымах ам хуыснæджы дау æркодтат. Йæ мæгуыр ын 
æгъгъæд нæу?! — рахæцыд Хуыре Данелы цонгыл. 
Теби дæр ницуал сфæрæзта зæронд усмæ дзурын. 
Уæдмæ туацъæйæ уымæл урс мигъы фæлм æрбалæсыд, æмæ 
мæйы рухс фæмынæг. Чидæртæ сæ хæдзæрттæм здæхтысты. Цы- 
мыдис адæмæй ма хъæусоветы хæдзары дуармæ чи лæууыд Те- 
бимæ кæсгæ, уыдон æмбаргæ дæр нæ бакодтой, хъæусоветы сæрдар 
Габе æмæ колхозы правленийы сæрдар Симон сæ астæу куыд 
февзæрдысты. 
— Ацы æнафоны уыл цы ’рцыдис? Цæуылнæ схуыссут уæ 
хæдзæртты? Райсом уæ раджы быдырмæ цæуын нал хъæуы? — 
сабыр гуырысхо фарст акодта Габе адæмы. 
Габе æмæ Симон æнафонмæ быдыры уыдысты. Хуыскъ æрхы 
Æлыгуырдыджы был хъахъхъæдтой: хосы мæкъуылтæй уый размæ 
адавдæуыд. Нæ зыдта Габе йæ хъуджы хабар. Теби йын хабæрттæ 
радзырдта. Куыд базыдтой хъуджы адавд, куыд сæ асырдтой, 
куыд байстой хъуг, доны был куыд æрхæцыдысты иу гуырысхой- 
аг лæгыл. 
— Скодтам æй ардæм. Дæумæ фенхъæлмæ кастыстæм. Уæдмæ 
фæзынд Хуыре, æмæ уыцы лæджы сæхимæ акодта, мæ хойы лæппу, 
дам, у,— æрæвæрдта сын хабæрттæ Теби сæ размæ. — Ай дын дæ 
хъуг, уый та уын нæ ахст лæг. Цæут, дæлæ йæ Хуырейæ агурут,— 
йæ къухæй дæлæсыхырдæм ацамыдта Теби. Йæ хæс сæххæст кодта. 
Фыдæй йын баззад, симды куы бацæуай, уæд симын хъæуы, зæгъгæ. 
Теби йæхи зондæй та хъуыды кодта: «Æрмæст фæздæг чи калы, 
уый арт нæу». Йе ’мбæлттæн дæр нæ барста æхсæнад хъахъ- 
хъæнгæйæ хæлиудзыхæй кæсын. «Гæды, дам, хуртуан кæрчытæй 
хъахъхъæнгæйæ бафынæй, æмæ йын рувас йæхи ахаста»,— дру- 
жинонтæй фынæйуарзджытæн афтæ уайдзæф кодта Теби. Та- 
джыхъæуы цæрджытæ дзы сæ ныфс хастой. «Теби та сын схос 
кæндзæн»,— исты давды хабар айхъусгæйæ афтæ дзырдтой кол- 
хозонтæ. 
Данел уый агъоммæ дæр фехъуыста Тебийы хъæддых, иузæр- 
дион удыконды хабар æмæ ацы æхсæв дæр йæ ныхмæ уымæн 
ницы сдзырдта. Нæ йæ фæндыд адæмы ’хсæн йæхи хуылыдз цъи- 
уæй равдисын. Зынтæй, тухæнтæй-ма ссардта йæ хæдзар, йæ кæрт, 
йæ райгуырæн зæхх Дадаты Хæмæты фырт Данел. 
328 

1939 азы каст фæцис Мæскуыйы педагогон институт. Уыгæр- 
дæны æрзайгæ худгæ дидинæгау райхæлдысты йæ царды бонтæ. 
Зæрдæ йын æвæрдта йæ фидæн стыр лæг суæвынæн. Уымæ стыр 
лæг каст адæмы уарзæг лæг. Адæмы раз æнæсайд, сыгьдæг цæсго- 
мимæ цæрæг, æхсæнады пайдайæн хорздзицæдтæ аразæг. Æмæ 
равзæрста уыцы нысанæн ахуыргæнæджы куыст. Хъæлæкк, акуы- 
ста ахуыргæнæгæй дыууæ азы. Уæдмæ Фыдыбæстæйы Стыр хæст. 
Фронт. Фæлæ хъысмæт Данелæн саккаг кодта цæфтæй уацары 
знаджы къухтæм бахауын. Атадысты уалдзæджы митау йæ 
фæндтæ. Фæцис æнамонд хæст. Æрæфтыд Данел фæстæмæ йæ 
райгуырæн хъæумæ. Фæлæ ма йын цæй райгуырæн уыд! Уацары 
фæуæвæг лæппуты закъон банымадта гадзрахатæй рацæуджы- 
тыл. Данелы дæр ратон-батон кодтой хуылыдз цъиу тонæгау. Йæ 
рагуалдзæджы дидинæгыл уæззау цалх атылд æмæ зæнгсæстытæй 
лæууыд цæлхвæдыл. 
2. 
— Сапонæй мæ ма рахъаст кæн, Гукъур,— Дадаты къæсæртыл 
Хуыре æнафоны бахызт ведрайы дзаг тæвд дон æмæ хисæрфæ- 
нимæ. Æрæхс дæхи, мæ къона! — Хъæрзæгау тыхулæфт кодта 
зæронд ус.— Мах дæр афтæтæй цæрæм, дæ нывонд фæуон! Хуыз- 
дæр ныл цы бон и!.. 
— Бузныг, бузныг, Хуыре! Мæ мад Дыттайы мын мæ зæрдыл 
æрлæууын кодтай. Уый бон дæр мын æндæр ницы бауыдаид,— 
арфæтæ кодта Данел Хуырейæн. 
— Гукъур, дæ нывонд фæуон, мæнæ дыл кæд ссæуой, уæд 
адонæй аив дæ дарæс. Æфсæддонтæй мæм баззадысты,— æвдыс- 
та Хуыре Данелмæ дæрдджын хæлаф æмæ хæдон. 
Уыдон фенгæйæ Данелæн йæ тыхст æмæ сагъæс æмбис фесты. 
Хи цынайыны фæстæ йæ дарæс цæмæй аивтаид, уымæн æм йæ 
кой дæр нæ уыд. Ведрайыдзаг донæй лæгæн йæхи цастæ цынайæн 
ис, фæлæ уæддæр буар фæрогдæр. Хилджытæй фæцух. Сыгъдæг 
дарæсы андзæвдæй Данелы буар худæгау скодта, кæд ыл 
мидæггæгтæ нæ уыд, уæддæр. Æрбадт Данел тъахтиныл. Касти 
стъолы ныхыл æрдæглитр авджы хъуырыл бæмбæг фителыл фæтæ- 
генæй судзгæ цырагъы мынæг рухсмæ. Йæ лыстæг фæздæг хæрдмæ 
ивазгæ лæсыд. Хатт-иу уæлдæфы фезмæлдæй дыууæрдæм ратас- 
батас акодта зивæггæнæгау. Æдзæрæг бæстыхайы къуымæй цъыс- 
цъысаджы æхситт райхъуыст. 
Кæддæр-иу дыууæ рудзынджы астæу къулыл хост зæгæлыл 
32? 

ауыгъд фæтæген цырагъы рухсмæ стъолы фарсмæ йæ уроктæ куыд 
кодта, йæ мад Натка-иу судзгæ пецы æмæ арынджы æхсæн сырх- 
уадулæй куыд архайдта, фыд Хæмæт туас æмæ хуыйæндагæй гæрз 
сæрбос куыд æмпъызта, уыдæттæ йæ цæстытыл ахъазыдысты. Дард 
æцæгæлон бæстæты уæвгæйæ-иу йæ фыны дæр уыцы нывтæ уады- 
сты йæ цæстытыл æмæ йын райгуырæн къæсæртæ адджынæй- 
адджындæр кодтой. Æнхъæлдта, æмæ ма йæ фыды къона афтæ 
хъарм æмæ райдзаст уыдзæн. Ныр бынтон æндæр уавæры ба- 
ды Данел уыцы бæстыхайы къулты астæу. Уыцы цырагъ дæр ын 
Хуыре æрбахаста. 
— Гукъур, мæнæ ацы чæптилкæйы рухсмæ архай! — хъавгæ 
йæм балæвæрдта цырагъ: — Фæтæген ма акæлæд, туджы аргъ у! 
Нынкъард Данел: «Нæ уæлахизæй нæм «чæптилкæтæ» фæздæг 
калынц!» 
Данелмæ цард фæкасти цавæрдæр егъау дыргъау, хæст та цир- 
хъау. Æруадис дыргъыл. Йæ рæгъæд æмбис аззад ивгъуыды. 
Фæсхæст та разынд йе ’мбыд æрдæг æмæ ныр Таджыхъæуы адæм 
цардысты уыцы мæгуыр кæлмхæрдыл. Хуымты хоры гага 
хæрынæнбæзгæ уыд. Мæнæу æмæ хъæбæрхор паддзахадмæ лæвæрд 
цыдысты. Колхозонтæ дзы нæма фæхъæстæ сты. Быдыры кус- 
джытæн сæ къухты æмæ сæ къусты уыд уалæ Бесланы хоры ком- 
бинаты æнтыдæй конд хамбохъ æмæ къæбæр. Алкæмæн дæр йæ 
кæрдзыны хай барст цыд хиконд, фæлæ базман-барæнæй 
бæлвырддæр барæныл. Къæбæрæй æрызгъæлинаг куы уа, уæд æй 
дæ арммæ æрцæгъд æмæ сæ дæ дзыхы бакал. Змисы гагайы йас 
дзы зæхмæ æрхауын бауагътай, уæд уымæй лæг нымад цыд хæ- 
лиудзыхыл, кæнæ æнæхуыцау адæймагыл, æнæбон хъалыл... Да- 
’нел кæд йæ хъæумæ нырма ныр æрбафтыд, уæддæр хæсты фæстиу- 
джытæ хорз зыдта. 
«Æмæ уæдæ уыцы хъугдавджытæн Хуыцау нæ уыд? Æвæц- 
цæгæн, нæ уыд,— скарста Данел.— Уыдон, дыргъы кæлмытау, 
цард æмбийынгæнæг сты! Дыргъы кæлмытæ нæ! Кæфхъуын- 
дæрттæ!» Æхсæвы фæллад адæймагмæ хуыссæг æфсæрмы нæ 
кæны. Данелыл уæндонæй æрхæцыд æмæ тъахтиныл æд гæрстæ 
тарф ныффынæй. 
Райсомæй та хур йæ худгæ цæст дунетыл ахаста. Æнцонтæй 
нæ райхъал Данел. Уæнгтыл пъæззы ныббадæгау, уæззау базмæ- 
лыд. Хъал уыд, фæлæ дæлгоммæ хуысгæйæ æхсызгонæн ныхъ- 
хъуыста хæдзары дæлбазыр зæрватыччыты зарынмæ. Цъыбар- 
цъыбур акæнынц æмæ та — хъыррыст, æхсæр уисæй уæрдæх здух- 
æгау. Кæйдæр бæласы цъуппæй йæм сауцъиуы æхситт дæр фе- 
330 

хъуыст. Гугукк дæр цыма Данелмæ дзырдта, уæлæмæ фест, махмæ 
раджы сыстынц, зæгъгæ, афтæ сыхæгтырдыгæй йæ уасын цыд. 
Дадаты кæрты маргъ абадынмæ бæлас нал уыд. 
Йæ сабибонтæ йын йæ зæрдыл æрлæууын кодтой мæргътæ. 
Афтæ сæм хъуыстаид Данел æхсызгонæн, фæлæ йæм уæдмæ 
фæзынд Хуыре: 
— Гукъур, дæ нывонд фæуон! Нæма рабадтæ? Исты скомдзаг 
кæн! Тæхуды, ай бæсты ныммæл æмæ мацуал æмбар! Дæ бæлццо- 
ны гуыбыны тæригъæдæй ма барæвдау! — хæдзары астæу стъо- 
лыл æрæвæрдта Хуыре æрхуы кърускæйы æхсыр æмæ æмысгонд, 
селайау тымбыл кæрдзын. Чи зоны, цас ыл уыдаид нартхоры ссад? 
Йæ фылдæр Беслæныхъæуы хоры комбинаты æнтыдæй. Адæм 
дзы тынг сфæлтæрдтой. Чи дзы кæрдæгджынтæ фæлвæрдта, чи 
дзы цæххимæ дыдагъгонд кодта. Фæлæ гуыбын нæ асайдзынæ. 
Æнтыд уæддæр æнтыд вæййы. 
— Бузныг, бузныг, Хуыре! Ды дæ мæ райгуырæн хæдзар дæр 
æмæ æнæхъæн бæстæ дæр! 
Хъуыды та кодта: Хуырейы хуызæн мадæлтæ куыд скуынæг 
сты, райгуырæн дæр афтæ скуынæг. Хуыре æнæхъæн сыхæн дæр 
бынаты зæдау баззад. Быдыры куыстытæм нал цыд. Æнæхъæн 
сыхæн хæдзаргæс æмæ уынггæс уыд. Дадаты хæдзары дуарыл 
ауыгъд тъæпæн гуыдыры дæгъæл дæр Хуыремæ уыд. Данелмæ йæ 
радта: 
— Айс, мæ хур, мæнæ ныр дæ дæгъæл. Бацардхуыз кæн дæ 
къона. Æгъгъæд фæуæд дунейы хъиамæттæн! Нырма хъæубæстæй 
ничима зоны, знон дружинæ кæуыл æрхæцыдысты, уый ды кæй 
уыдтæ. Æндæра дæм зыниккой Верæ, Симон, Габе æмæ иннæтæ,— 
хъæлдзæгхуызæй бакаст зæронд ус Данелмæ. Ладинæйы кой йын 
скæнынмæ йæ ныхас фæурæдта Хуыре, кæд ын æй йæ зæрдыл 
æфтауын нал хъæуы, зæгъгæ. 
Уыцы ныхæстæм Данелæн йæхи дæр бафæндыд хъæуы 
хабæрттæ базонын. Хуыре йын уæд радзырдта æппæт дæр: 
— Дæ нывонд фæуон, Гукъур, хабæрттæй мæ кæд фæрсыс, 
уæд дын хорзæй ницы мæ бон у радзурын. Æз афонмæ дæр фе- 
хъусын кодтаин сыхбæстæн дæ хабар, фæлæ, зæгъын, дæ фæллад 
суадзай. Ды дæр сын никæдæмуал фæлидздзынæ. Ныр дын цы 
сусæг кæнон Естъайы æрцахст. Ибон æй сау машинæйы аластой 
æхсæвыгон! — Дарддæр ын Хуыре дзырдта, Габе хъæуыхицау, 
Симон колхозы хицау кæй уыд, фæлæ уыцы ныхæстæ Данелмæ 
нал хъуысыдысты: 
— Чи? Естъайы зæгъыс?! — арвы цæфау фæци Данел. 
331 

— 0, мæ хур, о! Естъайы æрцахстой! — йæ цæстытæ куатæйæ 
асæрфта зыр-зыргæнгæ. 
— Ау цы кодта? Хæстæй цæфæй куы ссыд? — Данелы цæстытæ 
тартæгæнæгау кодтой. Хъустæ та зæлланг æмæ гуыр-гуыр... 
— Цы кодта, куы фæрсай, уæд нæ колхозы ис иу хæлддзаг 
трактор. Естъа йæ йæхæдæг сæмбырд кодта. Фæлæ уайтагъд асæт- 
ты æмæ йыл балæвæрди, знаггады куыст, дам, кæны Естъа. Трак- 
тор, дам, ныссæтты,— æнкъардæй дзырдта Хуыре.— Мæнæ дæу 
цы ’хсæв æрцахстой, уымæй цалдæр боны фæстæ та Естъайы 
æрцахстой.— Цалдæр касты бакодта Хуыре Данелмæ.— Æрцах- 
сты сæр та ууыл уыд, Гукъур, æмæ йыл Надийы фырт Хатъо 
хахуыртæ фæкодта. Хатъо Ладинæйы хæдзармæ йæ гæндзæхтæ 
тоны. Ам, дам, мæ ус, мæ фырт цæрынц. Кæй, дам, цы хъуыддаг 
ис. Ладинæ та уый кой дæр нæ уадзы. Естъа Ладинæйы æфхæрын 
нæ уагъта. Надийы фырт та хъæусоветы писырæй кусы, фылдæр 
дзырдхæссæг æмæ нымудзæгæй. Банымыгъта Габейы дæр. Дам- 
бацайæ, дам, адæммæ æртхъирæн кæны. Уый тыххæй йын йæ ном- 
дарæн дамбаца байстой — зæды хуызæн æхсæнады кусæгæн. Но- 
джы бирæ кæмæдæрты æртхъирæн кæны Хатъо. Афтæтæ хъусын. 
Цы хъусын, уый дын дзурын, мæ хур! — арф ныуулæфыд Хуы- 
ре. 
Данелæн цард хæдмæлы ад скодта. Цыма зæххыл догъыт ауагъ- 
ди æмæ адæм уым лехъа кæнынц, афтæ йæм фæкаст. 
— Гукъур, мæ хур, кæд дæ фæнды, уæд æз фехъусын кæнон 
Габейæн дæр, Симонæн дæр, ды ам кæй дæ, кæй рауæгъд дæ, уый 
тыххæй,— фæрсæджы каст бакодта ус Данелмæ. Бæрæг уыд, 
Хуырейы кæй фæндыд Данелы тыххæй Габеитæн фехъусын кæнын. 
Данел уынгмæ цæмæй рацыдаид, ахæм фадыварц ын нæ уыд, æмæ 
йын кæд Габеитæ исты дарæс радтаиккой. 
— Æмæ уæдæ нымæхст лæгау къуымы кæдмæ баддзынæн, 
Хуыре? Æруайæнт мæм Габе дæр, Симон дæр,— сæр разыйы тылд 
бакодта Данел. 
Царды адæймагæн кæд исты æнцон-æхсызгон минуттæ вæййы, 
уæд ацы æртæ лæгæн сæ кæрæдзийыл сæмбæлд ахæм сахат уыд. 
Габе æмæ Симон фæзындысты Дадаты кæртмæ, хур арвы 
æмбисмæ нæма схæццæ, афтæ. Гукъур лæууыд сæ къæсæрмæ. 
Зæронд къалостæ йæ къæхтыл æнæ цъындатæй. Хуыре йын цы 
æфсæддоны хуымæтæг хæлаф æмæ хæдон радта, уыдон йæ уæлæ, 
бæгъæмсарæй. Цыма йæ бæрæгбоны дарæс къулыл ауыгъд уыды- 
сты æмæ афтæ рауад кæртмæ, уый хуызæн фæкаст Данел Симо- 
нитæм. Куы бамбæрстой, æндæр ын ницы уæлдай дарæс ис, уый, 
332 

уæд ын фæтæригъæд кодтой. Зæрдæджын æмзонд нæлгоймæгты 
сæмбæлд уыд сæ сæмбæлд. 
Симоныл ма йæ æфсæддон дарæс уыд, æмæ Данелмæ бынтон 
æндæр адæймагау фæкаст: пилоткæ, цырыхъхъытæ, æфсæддоны 
хæлаф, хæдон. Йæ цæф къухыл хихуыд сæрак æрмкъух. 
— Ай, нæ дружинæ кæй æрцахстой, уыцы хуыснæг ам куы ис, 
æмæ йæ мах куы нæ зыдтам! — мидбыл худгæ Симон бацыд Да- 
нелмæ. Йæ къух ын райста æмæ йын зæрдæуынгæгæй ныхъхъæ- 
быс кодта.— Æгайтма нæм удæгасæй-дзæбæхæй сæмбæлдтæ 
фæстæмæ! — Иу санчъех фæстæмæ ралæууыд æмæ тæфæр- 
фæсгæнæджы лæуд скодта. 
Габе уæд Данелмæ нымдзаст. Йæ къух æм бадардта æмæ йæм 
фæрсæгау ныллæг хъæлæсæй дзуры: 
— Данел дæ ды, Данел? Кæдæй-уæдæй ма! Дыууæ хохы, дам, 
нæ иу кæнынц æндæр... — нал загъта æмбисонд кæронмæ. 
Кæрæдзийæн арф хъæбыс ныккодтой. Габе йæ рахиз къухы армæй 
Данелы фæсонтæ фæлмæн рæвдауæн æмдзæгъдау æркодта. 
Æрлæууыдысты æртæйæ дæр æмæ кæрæдзимæ дзæвгар ракæс- 
бакæсы фæстæ, æрцæугæ зианты нæмттæ æрæмысыны фæстæ, 
царды хабæрттæм баздæхтысты. Сæ зæрдæтæ дзы ницæуыл хорзæй 
æрхæцыдысты. Мæгуыр, гæвзыкк, æфхæрд царды фæрстæм ракæс- 
бакæс фæкодтой. Цард сæ зæхмæ ныккæсын кодта, арф ныуулæ- 
фыдысты изгарды маст нынныхъуырæгау. 
Данелæн йæ хъæууон ном Гукъур хуынд мады номæй, уый 
Симонæй нæ ферох. 
— Гукъур, дæ къæхтыл акæн нæ дзабыртæ æмæ нæхирдæм 
цом,— Симон Данелы уæхскыл йæ арм æрæвæрдта. 
— Нæ фæлæ махмæ,— загъта Габе.— Марфæ нын не ’фсæртæ 
кæд истæмæй базмæлын кæнид. Цом, рауай,— фæзæрдиагдæр Габе, 
фæлæ Данел йæ бынатæй нæ фезмæлд. Цы скодтаид йæ къæхтыл, 
уый нæ уыд. Цырыхъхъытæ равдисынæн нал бæззыдысты: 
— Нæ сыхæгтæ мæ нæ уадзынц,— сæркъулæй загъта Данел, 
ома, къæхтыл цы скæнон, уый нæй. Æмæ æнæбары бахудт. 
Ирон адæммæ рагæй баззад ацы æмбисонд: «Кæд дæ дæ 
сыхæгтæ уадзынц». Балцы ацæуынмæ стæм адæймаг рæвдз уыд 
дарæсæй. Фырт-иу йæ фыды, кæнæ йæ мады куы фарста, 
чындзхæссæг кæнæ хуындзау ацæуон, зæгъгæ, уæд ын-иу ахæм 
дзуапп уыд: «Кæд дæ дæ сыхæгтæ уадзынц, уæд ацу». Ома, дын 
балцы ацæуынмæ сыхæгтæ кæд уæлæдарæсæй феххуыс кæной... 
Симон æмæ Габейы фæрцы адæмы æхсæнмæ йæ бон рацæуын 
баци Данелæн. Кæмæй дзабыр, кæмæй худ, æмæ Дадаты ахуыр- 
333 

гонд лæппу адæймаджы хуыз райста. Симоны сæрдасæнæй йæхи 
æрдзæбæх кодта. Советон хицауады закъæттæ аргъæуттау систы 
Данелæн. «Уацары цæмæн бахаудтæ?!» — уыцы барджын закъон 
æназым адæймаджы здыйы сæдæ путы бын ныцъцъист кодта. Дæ 
хъару æмæ дæхæдæг, Данел! Фæраз, быхс! Фæтæг дын æндæр 
бартæ нæ дæтты! Дæ райгуырæн кæрты æцæгæлон лæджы лæуд 
кæн! Дæ аууонæй дæр тæрс. Дæ алыварс дзырдхæссæг æвæрд 
лæгтæ — хæрх. 
Фæцис Фыдыбæстæйы Стыр хæст уæлахизимæ. Советон адæм 
сæ туг-се стджытæ æрæвæрдтой фашизмы нæмгуыты ныхмæ. Нæ 
бакуымдтой сæттын. Фæлæ та хæсты фæстæ дæр Рæстдзинадæн 
дыууæ цæстæй кæсыны бар нæ уыд. Йæ иу цæстæй кæцæйдæр 
зыхъхъырæй мæйдары рухсы цъыртт зынæгау зынд. Уыцы рухсы 
цъыртты фæрцы Данел Сыбыры бинаг къæйы амæттаг нæ баци. 
Дуне зæрдæджын лæгæй бынтон нæ фæцух. «Гукъур ам ис! 
Суæгъд!» — айхъуыст Таджыхъæуыл. Иутæн цины къуыбылой 
сæ размæ атылд. Хуры тын сæ зæрдæтыл асæрфæгау кодта Дане- 
лы цинæй. «Æрыздæхт та фæстæмæ Хæмæты фырт!» — дзырд- 
той Таджыхъæуы иннæ цæрджытæ, сæ зæрдæты ихы къæрттытæ 
ныххауæгау. Иу адæймагмæ дыууæрдыгæй дыууæхуызы цæстæй 
кастысты. Уыцы дыууæ цæстæнгасы астæу дзырдамондæй цæрын 
тæссаг уыд. Зæрдæйы фæндон ныхас нæ, фæлæ дын дæ былты 
цъæм-цъæм дæр мачи фехъуса хъуамæ. 
Ныр Данелæн йæхи хъустыл дæр хъæуы хабæрттæ сæхи цав- 
той, æмæ сæ йæ зæрдæйæ карды комыл уадзæгау дыууæ дихы 
кодта. «Естъайы æрцахстой». «Габейы дамбаца байстой». «Га- 
бейы хъуг адавтой». «Хатъо — хъæусоветы писыр», «Дружи- 
нонты хистæр Уæтæраты Тебийы йæ куыстæй систой», «Санаты 
Серо участковый милиционер у». «Даде колхозы завхоз у». 
«Датъе фермæйы хицау у»,— се ’ппæт хабæрттæ дæр Данелы 
зæрдæйы талынг къуыммæ калдысты, æмæ зæрдæ ныууæззау. 
Хабæртты уæззаудæр æмæ æнаддæр — «Хатъо—писыр». Иу 
хъæубæсты райгуыргæ æмæ схъомылгонд адæмæн кæрæдзи æнæ 
зонгæ нæй. Чи цы уыд хæсты размæ æмæ хæсты фæстæ чи цы ми 
кодта, уыдоны хорз базыдта Данел дыууæ бонмæ. Йæ хъустыл 
ахæм хабар æрцыдис. Уыгæрдæнты хос ссивгæйæ чыздлсытæ 
мæкъуылы аууон æрбадтысты сæ фæллад уадзынмæ. Ныхас 
сæм рауадис сæ хъæубæсты хабæрттыл, Габейы хъуджы дав- 
дыл. 
— Уый диссаг нæу, хъæуыхицауы хъугмæ бауæнд æмæ йæ алас!? 
— загъта иу чызг. 
334 

— Æмæ сæ Теби дзæбæх куы ’рцъипп кодта! — фæцырд иннæ 
чызг. 
— Кæй дзы æрцъипп кодта? Уый далæ Хуырейы хойы лæппу- 
йыл сæмбæлдысты æмæ йæ хъæусоветмæ скодтой,— йæ къух сыл 
ауыгъта иннæ чызг. 
— Омæ уæддæр Теби хъуг байста, æви нæ?! 
— Теби хорз хъахъхъæнæг куы уаид, уæд æй йæ куыстæй нæ 
фелвæстаиккой,— бафиппайдта æндæр чызг. 
Уæд, зæгъы, дæлæ постхæссæг Разиаты хойы чызг афтæ ба- 
кодта: 
— Сымах ницы зонут хабæрттæн, афтæмæй дзурут. Хъомтæ 
чи давы æмæ сæ кæдæм давынц, уый дæр зонынц адæм, фæлæ... 
— Ды та æппæт дæр зоныс! 
— Бæгуы зонын. 
— Цы зоныс? 
— Зонын кæм æмæ сæ чи чъепп кæны, уыдоны. 
Чызг, уæдæ мæ гæды ныхасгæнæг куы схоной, зæгъгæ, нал 
баурæдта йæхи æмæ радзырдта: «Не ’рвадæлты ус далæ Таджы 
вагзалы хæрæндоны кусы. Уæ рæмпæджыты, дам, уын æз хорз 
зонын. Рестораны, дам, физонæг мерс кæнынц хъæбæр нозтимæ. 
Хъæбæр нозтимæ ма сын фæлмæн чызджытæ дæр!» 
— Бастъæлай, цытæ дзурыс! — фефсæрмы хъусæг чызджытæй 
иу. Иннæтæ ныххудтысты. 
— Цæй-ма! Мæхæдæг сæ æрхъуыды кодтон? — йæхи рæстытæ 
кодта чызг. 
— Уыцы рæмпæджытæ чи сты уæд? Уый нæ фæзæгъы? — къа- 
хæгау æм баздæхт иннæ. 
— Бæгуы сæ фæзæгъы,— нал бацауæрста чызг.— Хатъо дзы 
вæййы, Серо, Хъуырес, Мæрза... 
Чызджытæй иу фездæхт ныхасгæнæгмæ: 
— Банцай, уый дын Серо! Серо йæхæдæг милицæйы куы кусы! 
Уый мæ мадырвад у. 
— Милицæйы кусæгæн йæ хъуыры физонæг сæдзгæ ныккæн- 
дзæн? — бахудтысты иннæ чызджытæ. — Габейы хъуджы дæр 
ресторанмæ ластаиккой? 
— Уæдæ йын кино уынын кодтой? 
Чи зоны, цы ныхæстæ ма сæм уыдаид. Æвæццæгæн, чызджытæй 
исчитæ сæхимæ радзырдтой ацы хабар, æмæ Данелыл дæр 
сæмбæлди. 
Данел-иу хибарæй аззайгæйæ хъуыдыты аныгъуылд. Дзæвгар- 
иу æнæзмæлгæйæ иуранмæ каст. «Цард доны къус у, æцæг! Хæсты 
335 

размæ мæм цы фæндтæ уыдис! Цы разæнгард уыдтæн, фæсивæды 
хъомылгæнынмæ! Ныр æнæууæнк адæймагæй агæпп кодтон! 
Йæхæдæг æнæууæнк-гуырысхойаг чи уыд, уыдонæй бирæтæ КГБ- 
йы æрбæстон сты. Схъæл бæрзæйтæй кæсынц бынмæ, адæммæ. 
Чи кæмæ мæсты уыд æмæ у, уымæй йæ маст исы!» — уыцы 
хъуыдытæй-иу ныккæрзыдта. Цы райгуырæн уæзæгмæ тырныдта 
æцæгæлон бæстæтæй, уый йын æцæгæлон хъæуы ад скодта. 
Сырдтыл цуангæнæгау цуан кодтой, хæсты рæстæджы немыцмæ 
уацары чи бахауд æмæ чи сыздæхт, уыдоныл. Данел дæр æдас 
нæ уыд ногæй та къæппæджы бахауынæй. 
Голландийы партизанты штаб ын цы æвдисæндартæ радтой, 
уыдонæн цыма сæ дамгъæты ахорæн ссыд, уыйау сæм хицауад 
былысчъилæй ракастысты. Æвдисæндартæ ма йæ ноджы 
тæссагдæр уавæрмæ хастой: «А-а-а! Уæдæ дын фæсарæнты ахæм 
•зонгæтæ уыдис? Уыдонæй дын исты хæслæвæрд уыдаид?» — хъуы- 
лыджы бæрдынау тылдтой Данелы. 
Хуырейы «чæптилкæ» Дадаты хæдзары даргъ стъолы ныхыл 
чысыл рухс кодта. Фылдæр та йæ фæздæг хæрдмæ ныддаргъ, цыма 
цармæ сау тымбыл резинæ ивæзт. Сæрдыгон изæр кæд уазал нæ 
уыд, уæддæр хæдзары дуар æнгом æрбахгæдта Данел. Стъолы 
фарсмæ йемæ бадтысты Симон — колхозы правленийы сæрдар, 
Габе — хъæусоветы сæрдар æмæ Верæ — Естъайы ус. Зæрдæйæ 
æууæндыдысты кæрæдзийыл, фæлæ фæстаг рæстæг уыцы æууæнк 
стæнæг. Сæ зæрдæтæ кæрæдзимæ куыд æддæдæр уазалæй цъу- 
латæ кодтой. Ацы изæр Габейы фæндонмæ гæсгæ æрбамбырд сты. 
Раздæр джихæй абадтысты, стæй Габе райдыдта дзурын. Дзырд- 
та хоры гагатæ ’взарæгау, хъавгæ. 
— Цæй, афтæ бакæнæм, æмæ ацы сахат нæ зæрдæты æргом- 
дзинад кæронмæ равдисæм нæ кæрæдзимæ. Æз сымахыл абоны 
онг æууæндыдтæн мæхи удыл æууæндæгау, фæлæ нæ алкæйы дæр 
цыдæр сусæгдзинад кæй сæвзæрд фæстаг рæстæджы, уый æмбарæм 
не ’ппæт дæр. Кæд æцæг æууæндæм кæрæдзийыл, уæд раргом 
кæнæм уыцы сусæгдзинад,— зæрдиагæй ныллæг хъæлæсæй дзырд- 
та стъолы фæйнæгимæ дзурæгау Габе —никуыма йæ бахъуыд 
адонимæ ахæм ныхас ракъахын. 
— Габе, ныр ды цы загътай, уый мæхи зæрдæйы дæр равзæрд, 
фæлæ йæ дæуау зæгъын æз нæ бафæрзтон,— æфсæрмхуызæй 
загъта Симон. 
— Цы уæддæр? Ныхасы сæр цæуыл у? — зын уыдис Данелæн, 
йæ хорз зонгæты æхсæн ахæм гуырысхотæ кæй сæвзæрд. 
336 

Габе, хистæр æмæ фендджындæр адæймаг, æхсæнады фæлтæрд, 
растзæрдæ кусæг, бакаст Симон æмæ Верæйы цæстытæм: 
— Искæй уæ искæд цъæххудджынтæй исчи истæмæй фарста? 
— Уый тыххæй адæймаг йæ къух æрæвæры,— йæ уæхск баз- 
мæлын кодта Верæ. 
Фæлæ Симон æргом загъта: 
— Мæн цалдæр хатты цъысымы бакодтой, Естъа, дам, колхо- 
зы трактор барæй куы ныссæтты, уæд, дам, æм ды афтæ цæмæн 
кæсыс, кæд дæхæдæг дæр знаггадыл хæст нæ дæ? — Габемæ 
баздæхг. — Дæуæй дæр мæ фарстой, чи, дам, у, кæцæй сæфтыд 
ардæм. Дыууæ мыггаджы, дам, ын цæмæн ис: Волков — Бирæгъ- 
ты? Чи, дам, ын радта бар дамбаца дарынæн? Æз, зæгъын, уыдæттæ 
нæ зонын. Уæртæ, дам, къарцы куы абадай, уæд, дам, бирæ ба- 
зондзынæ. Афтæмæй мæ тæрæгау ракæны йæ кабинетæй Слона- 
ты майор,— тæрсгæйæ раргом кодта Симон сусæг хабар, хæдза- 
ры дуармæ фæстæмæ ракаст. 
— Уæдæ мæн дæр фарста уыцы майор уæ дыууæйы тыххæй 
дæр,— Верæ бакаст Симон æмæ Габемæ.— Ды, дам, хъуамæ уай 
сæрыстыр, раджы æххуырстæй чи куыста, уый чызг ныр советон 
скъолайы директорæй кæй кусы, коммунистон фидæны æхсæнад 
аразæг фæсивæды хъомыл кæныны æууæнк дыл кæй ис. Хъуамæ 
радзурай, уæ хъæуы чи цы куыстгæнæг у, уый. Рох дæ ма уа, дæ 
тæккæ фарсмæ дæр знаггадгæнджытæ кæй ис! Чи зоны æмæ дæхи 
бинонтæй дæр? Ацы фæстаг фарстимæ мын майор мæ цæстытæм 
ныккаст. Цæмæй хæйрæг уыдтæн æмæ мын Евстафийы кой кæй 
кодта! — йæ зæрдæ суынгæг Верæйæн. Армытъæпæнтæй йæ 
цæссыгтæ асæрфта. — Уæ колхозы хицау, дам, куыд лæг у? 
Хъæстытæ, дам, ыл цæуы, колхозы мулк хæлæттаг кæны, зæгъгæ. 
Ницы хæлæттаггæнгæ йæ, зæгъын, уынын. Уæд мæм ныккаст 
майор æмæ мын афтæ, дæхæдæг, дам, дæ бынатæн нæ тæрсыс? 
Цыппарæй дæр стъолы фарсмæ афтæ ныссыпп сты, æмæ цы- 
рагъы судзгæ фителы сыр-сыр хъуыст. Бамбæрстой, кæй сæ ис 
ардауджытæ. Майор йæхæдæг нæ хъуыды кодта уыцы хабæрттæ. 
Естъайы хал кæй ахæрдзысты тагъд рæстæджы, уый сæ уырныд- 
та æмæ агуырдтой судзгæ быдырæй раирвæзæн фæндæгтæ. 
г— Ай дын — гъа уæдæ! — ныккæрзыдта Габе. — Мæн та сы- 
махæй фæфæрсы, дæ фарсмæ, дам, знаггады куыстгæнджытæ, ды 
та, дам, хъæуы астæу хæлиудзыхæй кæсыс. Къласон знаг, дам, 
нырма куырм уырыйау зæххы бынты лæгæрды. Чидæр ныл ар- 
хайы! Махæй знаг ничи у! Знаггадыл хæст чи у, уый хъыгдарæм 
æмæ йæ базонын хъæуы,— зæрдиагæй йæ хъуыдытæ фæд-фæдыл 
22 Лалинæ 
337 

стъолыл æвæрæгау кодта Габе.— Куырис куы судзы, уæд дзы 
бæттæнæн дæр ирвæзæн нæй! Судзын кæй байдыдта, уый та уынæм, 
Естъа уал дзы бахауд. Махмæ дæр æй хъæуы. Естъайы размæ 
дæр дзы чидæртæ басыгъд. Рагъыхъæуæй, дам, иуы куы баййард- 
той, троцкисттæй кæимæ куыстай, зæгъгæ, уæд, дам, сын афтæ: 
тракторист нæ уыдтæн — прицепчикæй куыстон. 
Уæззау бахудтысты цыппарæй дæр — мæсты худт. 
— Æнгуыр кæсаджы хъуыры куы фæсæдза, уæд ма кæсагæн 
цы гæнæн вæййы, йæхи тилынæй дарддæр. Фæлæ йын уый ницуал 
æххуыс вæййы. Хъысмæт æй цæхæрыл тынгдæр стæстытæ кæны. 
Уыцы ныхæстæ æмæ сагъæстæн сæ къæдзил нæ балхынцъ, 
афтæмæй сыстадысты æмæ рацыдысты Габетæм æхсæвæрæн исты 
бахæрыны охыл. Верæ сæхимæ ацыд. Габейы æфсин Марфæйæн 
йæ къух цæмæй амыдта, уымæй нæ бацауæрста йæ уазджыты 
фæхынцыныл: кæрдзын æмæ цыхт. Раздæр сын футæджы цæхæра 
фæйнæ дурынкъусы æркодта. Данелæн йæ мад Натка йæ зæрдыл 
æрлæууыд: «Дыдта дæр дæсны уыд кæрдæджытæй хуыпгæнинæгтæ 
кæнынмæ». 
Симон хæрд куы фæци, уæд армытъæпæн рихитыл дыууæрдæм 
ахафта. Худ цæуынæввонг сæрыл æркодта æмæ æфсинæн раарфæ 
кодта: 
— Уæллæй, нæртон уынд нæ фæкодтай, Марфæ! Дæ минас 
бирæ уæд! Хъæздыгдзинад уыл ичъийау ныххæцæд! 
Габе бахудт æмæ хъазгæ загъта: 
— Ичъи цæхæрайы коммæ нæ кæсы, Симон! Физонæджы коммæ 
бæргæ бакæсид, фæлæ нæм иу хъуг уыдис æмæ нын уый дæр 
фæцæйдавтой. Тебийы цæрæнбон бирæ уæд! 
— Бирæ куыд уыдзæн йæ цæрæнбон, йæ куыстæй йæ куы феп- 
пæрстой, зæгъынц? — гуырысхо ныхасæй загъта Симон. 
Габе фæджих: 
— Чи загъта уый? Æз куы ницы зонын! 
— Нæ участковый Серо, дам, æй атардта. Афтæ фехъуыстон 
абон,— æнкъард дзуапп радта Симон. 
— Уый дын гъа!.. — джихæй аззад Габе.— Тебийы хуызæн 
зæрдиаг кусджыты кæд сæ куыстæй тæрын хъæуы, уæд кусгæ та 
ма чи кæндзæн? Ам æндæр цыдæр ис,— йæ сæр сагъæсы змæлд 
бакодта Габе. 
Адæймаг исты ног хабар, исты хорз хъуыддаг саразыныл куыд 
хъуыды кæна, афтæ хъуыды æмæ сагъæсы бæттæныл баст уыд 
лæг æхсæвæй-бонæй, куыд, кæмæй хъахъхъæнон мæхи, зæгъгæ. 
Симон æмæ Габе дæр уыцы хатдзæгыл æрæнцадысты. Данел та 
338 

хатдзæгтæ нывыл кæрдæгау скарста йæ миддунейы: «Естъайы 
æрцахст, Тебийы йæ куыстæй аиуварс кæнын, Габейы дамбацайы 
байст, йæ хъуджы адавд, Таджы вагзалы рестораны минасгæн- 
джыты хабар, Æдасдзинады оргæнтæм иугай лæгтæм расид-ба- 
сид...» Уыцы хабæрттæ хъæубæсты адæмæй кæйдæр маргджын 
æвзагæй арæзт кæй цыдысты, ууыл Данел гуырысхо нал кодта. 
Уыцы цъысымты авзæрста йæхæдæг дæр. Хорз æмбæрста, тæссаг 
рæстæджы уæззау зонд æдасдæр кæй у. Датъе æмæ Дадемæ ни- 
куыма фæсидтысты. Хъуырес, Хатъо, Мæрза — хъæуы цыма цæргæ 
дæр нæ кодтой, афтæ сæ стæм хатт фенæн уыдис адæмы ’хсæн. 
Симон æмæ Данел хæрзæхсæв загътой Габе æмæ Марфæйæн. 
Габе кулдуармæ сæ фæдыл рацыд. Уыдон дæлæрдæм сæ хæдзæрт- 
тæм аивгъуыдтой. 
Мæйдар æхсæв Симон æмæ Данел уынгты сабыр цыдысты, 
къæхты бын развæндаг хъахъхъæнгæ. Хъæубæстæ хуыссыд куыст- 
вæлладæй. Сыбыртт никæцæй хъуыст. Æрмæст уынджы был 
кæйдæр скъæтæй райхъуыст сынæрдзæгъдæг фыс æви сæгъы 
дæндæгты хъыррысъ Æмæ уый Данелæн æнцон уыд: «Хъæууон 
цард»! Æхсæвы æдзæмдзинад, саумæр æмæ цъæх халсары уымæл 
тæф удмæ æхцонад хастой, фæлæ Данелы зонды улæфæнтæ та 
сæхимæ æндæр хæс улæфыдысты: «Æз уæлдæр скъола фæдæн. 
Ахуырдзинадæй уæлдæр лæууын хъæубæсты адæмæй. Ахуыргæнæг 
дæн мæ дæсныйадмæ гæсгæ æмæ мыл фылдæр хæстæ ис. Царды 
æууæлтæ хатдзæг кæнынмæ æз хъуамæ дæсныдæр уон. Адæмы 
раст зондыл аразон, кæд мæхæдæг адæмимæ æмбар нæ дæн, 
уæддæр», — сфæнд кодта Данел хъæубæсты цард тъайлагмæ чи 
тæры, адæмы фæллой æдзæсгомæй чи ныхъуыры, уыдоны сау 
митæ адæмы цæстыты размæ ракалын. 
Данелы тынгдæр Естъайы хабар домдта: «Ау, кæцон знаджы 
куыст кодта Естъа? Æз æй нæ зонын, цавæр лæг у, уый? Нæ, 
кæйдæр цæмæйдæр хъыгдардта. Кæмæндæр йæ калмы ’взаг æмæ 
чъизи дзæмбытæ цыргъагæй къуырдта!» 
Данел æмæ Симон цæхгæрмæ уынджы кæрæдзийæн хæрзæхсæв 
загътой. Данел дæлæсыхырдæм ацыд сæхимæ. Симон фалæсы- 
хырдæм аздæхт, фæлæ сæ хæдзармæ нæ бацыд. Æрлæууыд. Цъус 
ахъуыды кодта æмæ араст хъомты фермæмæ. Дæвдтытæ дзы цыд 
æмæ йæ зæрдæ æхсайдта уырдæм. Хъуырес дзы æхсæвгæс вæййы 
æмæ йыл Симоны зæрдæ гуырысхо кодта. Фермæйы хицау Сана- 
ты Датъе уымæй æууæнкджындæр нæ уыд. 
Симонмæ йæ зæрдæ дзырдта, цыма фермæ æнæ бабæрæггæнгæ 
æхсæвы йæ хъарм хуыссæны æнцад нæ ныффынæй уыдаид. Цы- 
33? 

дис сабыр, хъусгæ. Бæстыл цъысцъысæгты æхситт æмæ хæфсыты 
уасынæй æддæмæ йæм никæцæй ницы хъуыст. Хъæугæрон хæсты 
рæстæгæй фæстæмæ цы акъоппыты дзыхъхъытæ баззад, уыдонæй 
иуы былыл æрбадт Симон. Ныхъхъуыста фермæмæ, змæлын дзы 
цæуы æви нæ. Æхсæвгæсмæ фермæйы хорз куыйтæ уыдис. Чы- 
.сыл сыбыртмæ дæр-иу æйтт-уыйтт систой. 
Тамакодымæг схуыфаг у æмæ Симоны хуыфынмæ фæкъæртт 
сты куыйтæ. Бæстæ сæ сæрыл систой фермæйы кæрты. Фæцыд 
æхситт кæртæй, стæй та хъæр: 
— Гъей! Чи дæ? Кæцы дæ? 
Симон уырдыг сыстад æмæ йын дзуапп радта: 
— Хицон! Ма ныццæв! 
— Дзæгъæл хицæттæ, йедтæ дзы нæй! Хæстæг мачи цæуæд! — 
радзырдæуыд кæртæй, фæлæ Симонмæ уый хъалагъур Хъуыресы 
хъæлæс нæ фæкаст. Фермæйы хицау Датъейы фæсусгомау хъæлæс 
ын зын базонæн нæ уыд. Датъе та Симоны хъæлæс бæлвырддæр 
базыдта. Фехста уæлдæфмæ фондзæхстон топпæй æмæ æдзæм 
æхсæвы тары йæ нæрыны сыххуытт кæмдæр æлыгджын къарди- 
уыл йæхи ныппырх кодта. 
— Æз дæн, Хъуырес, æз! Симон! Ма тæрс! — хъæрдæрæй сдзыр- 
дта Симон. Датъе Хъуыресы бæсты цæмæн æхсæвгæс уыдис, уый 
Симоны гуырысхоты бафтыдта: «Цыдæр бæллæх та ис ам». 
Фæцыдис вагзалырдыгæй дæр топпы гæрах, фæлæ цæмæй 
хæйрæг уыд Симон, цæй нысанæн. Симон йæхи хуызæн æнæхин 
æнхъæлдта адæмæн дæр. Уый уыдис æмæ хæсты размæ Дадаты 
Хæмæт, Нодараты Асæго æмæ бирæ æндæр хорз лæгтимæ са- 
хуыр сабырæй, рæстæй цæрын. Уæдæ хæсты быдыры дæр касти 
йе ’мбæлттæм, æмæ æфсæддон æгъдаумæ гæсгæ алчи тырныдта 
йæ хæстæ æххæст кæнынмæ. 
Симоны хуызæн ирд зæрдæ адæймагмæ æрæгмæ бахъары æмæ 
йæ æрæгмæ бауырны, адæмы æхсæн бирæгътæ дæр кæй вæййынц. 
Айдагъ бирæгъы хуызæттæ нæ, фæлæ сырдтæ цал хуызы сты, уал 
хуызы.' Ацы æхсæв дæр уыдæттыл нæма хъуыды кодта. Йæ раст 
зæрдæ йæ йæ хъарм хуыссæнмæ нæ бауагъта. Нæ йын загъта: мæ- 
гуыр фæллад зæхкусæг, абондæргъы цоппай кæныс, ацу дæ хæдзармæ, 
дæ уд ма дæ кæд хъæуьг, кæд дæхи нал хъæуы дæ уд, уæддæр дæ 
бинонты хъæуы, Таджыхъæуы раст адæмты хъæуы. Хъысмæт цы 
скæрды, уымæн зонæн нæй æмæ дзы ирвæзæн дæр нæй. 
Уырдыг куы слæууыд Симон, топпы гæрæхтæ куы фехъуыста, 
хъæугæрон куыйтæ кæйдæр удтыл куы систой, уыцы змæлд 
фермæмæ хæстæгæй-хæстæгдæр куы кодта, уæддæр Симоны фæсо- 
340 

нырхæджы дæр нæма уыдис, цы бæллæх æм каст уыцы æхсæв. 
Цæмæй æмбæрста, фæстаг хатт кæй лæууыд фермæйы цур? Фæстаг 
æхсæв кæй улæфыд сæрдыгон сатæг æхсæвы уæлдæф? Фæстаг 
хатт кæй хъуыста йæ райгуырæн зæххыл хъарм æхсæвы цъыр- 
цъырæгты æхситт, фермæйæ куыйты рæйд? 
Арвыл стъалытæ сыгъдысты æви худтысты? Симонмæ цæст 
ныкъуылдтой æви йæ рагфæдзæхст кодтой бирæгълæгтæй йæхи 
хъахъхъæнынмæ? 
Фæлæ цы? Стъалы стъалы у. Бирæгъ бирæгъ у. Лæг æппæт 
бирæгътæй дæр бирæгъдæр у! Вагзалырдыгæй цы змæлд цыд, уый 
хъомты фермæмæ схæццæ. Чъылдымырдыгæй дуарыл цалдæр 
лæджы фермæйы кæртмæ кæй бацыдысты, уый Симон бамбæр- 
ста, стæй йæм сусæг ныхас райхъуыст: «Саг фæрæтмæ æрцыд!» 
— æмæ ма цыдæр ныхæстæ. Уый Датъейы хъæлæс уыд. Уый уыд 
ардауæг. Топпæй æмбарынгæнæн гæрах фæкодта фермæйы кæрты. 
Базыдта Симоны æмæ нысан лæвæрдта йе ’мбæлттæм ресторанмæ, 
цæмæй тагъд фæзындаиккой. 
Фермæйы дуар фегом. Уыцы уысм уырдæм, стъалыйы бæсты, 
арвæй адæймаг куы ’ркастаид, уæд йæ цæстытыл ахъазыдаид, 
хæлуарæг йæ тыны бахаугæ амæттагмæ куыд рахилы, йæхи йыл 
куыд андзары, ахæм æнад ныв. 
Мæнæ Симонмæ æрбацæуы дыууæкъахыг «хæлуарæг»: 
— Кæцы дæ ацафон? — æууæнкæй сабыр афарста. 
— Хицон дæн! Симон!.. Мæнæ ацырдыгæй уыдтæн æмæ, зæгъын, 
фермæмæ бакæсон. 
— А-а-а, Симон куы дæ! — хæстæг æм бацыд æмæ Симоны 
фындзыл хъæбæр нозты æнуд смаг сæмбæлд. Дзурæджы æвзаг, 
кæлæхыл бырæгау, рæстмæ нæ куыста. Симонæнцы базонын 
хъуыд, æхсæвгæс сохъхъыр Хъуыресы. Уый фæдыл дыккаг дæр 
сæ разы февзæрд, фæлæ йæ Симон нал базыдта. Сæхи йыл дыу- 
уæйæ ныццавтой. Йæ хæстон пилоткæ йын йæ сæрæй фелвæстой. 
Йæ дзыхы йын æй æнгом ныннадтой, дзаг тæгæнайы зыхъхъыр 
къæрмæгæй æндадзæгау. 
— Сабыр дæ хос, нæ буц сæрдар! — Симоны иу къабазыл 
æрхæцыд Хъуырес æмæ йе ’мбалæн бæрнон бардзырд радта: — 
Хатъо, йæ фæндаг Сыджыткъахæнмæ! 
Симон ма йæхи бæргæ сцагъта. Архайдта йæхи суæгъд кæны- 
ныл. Гуым-гуым кодта æхгæд дзыхæй, фæлæ фыдгæнджытыл 
дыууæ бафтыд æмæ йæ уæззау хъæд хæссæгау ахастой, уæртæ 
фермæйы æдде, адæм сæрдынæн сыджыт кæцæй ластой, уыцы 
дзыхъхъытæм. 
341 

Зæхмæ сын-иу æрхауд: цæвыныл сæ нæ ауæрста Симон, фæлæ 
иуæн дыууæ — æфсад. Нозтджын цыппар лæджы йæ сæ фæдыл 
сыфцæй сыджыткъахæнмæ ахæр-хæр кодтой. Фесхуыстой йæ, æмæ 
Симон тымбылтæй къуырф дзыхъхъы ныххауд. Хъуыст ма дзыхъ- 
хъы былыл йæ марæг расыг лæгты дыгъал-дыгъул, Хатъойы 
сæтæйдзаг æртхъирæнтæ: «Æри-ма, Серо, дæ фарсыл уыцы 
«хуыйы агъд» (дамбаца). Ай саг фæрæтмæ æцæг куы ’рцыдис! 
Естъайы æрдхордæн, Ладинæйы кæнгæ фыдæн фæстаджы кад 
скæнæм!» — цуттытæгæнгæ кæрæдзи тонæгау сæ ныхас. Куыйтæ 
куы схъомпал уой хылгæнгæ, уый хуызæн сæ дзырдтæ кæрæдзийыл 
нал бадтысты. Чи сæ зарæгау гуым-гуым кодта, чи сæрыстыр 
ныхас, цыма стыр лæгдзинад равдыстой. Фаджыс калæгау уырыс- 
саг æлгъыстытæ, æнæгъдау дзырдтæ калдтой Симоныл бынмæ — 
дзыхъмæ. 
Ныццуды Хатъо дамбацаимæ. Серо йын æй сифтыгъта. Фæцыд 
иу гæрах, æмæ нæмыг дзыхъхъы къулыл суад. Уæд æрлæууыд йæ 
уæрджытыл Хатъо. Ныггуыбыр кодта æмæ рахиз къух, доны тъыс- 
сæгау, дзыхъмæ ныттынг кæнгæйæ, дамбацайы нæмгуытæ 
иууылдæр Симоныл ауагъта. Чысыл джихæй аззадысты цыппарæй 
дæр. Дамбацайы гæрæхтæ сæ куыддæр æрыхъусын кодтой сæхимæ. 
Стæй схъиуæгау акодтой лидзынмæ. Кæйдæр ныхас ма сæ рай- 
хъуыст: «Мæ худ ахауд!» 
Гæрæхтæ дзыхъхъæй дардмæ нæ айхъуыстысты. Лæгмартæ сæхи 
айстой. Хъуырес йæ посты баззад фермæйы. Датъе дæр айста 
йæхи йæ хæдзармæ. Ныссабыр хъæугæрон сæрдыгон æхсæв, æмæ 
та райхъуыстысты хæфсыты, цъысцъысæгты æмæ быдираг алы- 
хуызон саскъты хъæлæстæ. 
Симоны бинонтæ та, æвæццæгæн, æнхъæлмæ кастысты сæ 
хæдзары хицаумæ. Йе ’фсин Лези пецы къæйыл хъармæй дардта- 
ид æхсæвæр йæ мойы æрбацыдмæ. Бадтаид табуреткæйыл 
æнхъæлмæгæсгæ, фæлæ цæмæй зыдта, фашисттимæ тохы чи нæ 
фæмард, уыцы домбай, сыгъдæгзæрдæ Симон нæмыгдзæфтæй 
сыджыткъахæны дзыхъхъы йæ. туджы кæй фæмæцыд, йæ дунейы 
рухсæй кæй ахицæн. 
3. 
Бонвæрнон скæсæны тар егъау рудзынджы æмбæрзæнтыл ног 
чындзау фæйнæрдæм ахæцыд, æмæ арвы цъæх къултæ æрзынды- 
сты. Арс фæскъулæй йæ сæр куы сдара, лыстæг сырдтæ дзы 
фæйнæрдæм куы фæлидзой, стъалытæ дæр афтæ фæлыгъдысты 
342 

хуры былы сзындæй. Авд хойы бæрзонд кæмдæр аныгъуылдысты 
æнæбын тыгъдады, æмæ арв ссыгъдæг йæ лыстæг цæхæртæй. Сæ 
бæсты йæ куыстмæ сцæйцыд дунедарæг Хур. Йæ размæ йын цыма 
исчи сырх даритæ айтыдта, арвы къултæ афтæ сырх хъуырмыз 
адардтой. Фæлæ æрдз цæуылдæр фæтæргай. Зæхх хурыскастыл 
нæ бацин кодта. Мин-милуан сылгоймаджы цыма арвы кæрæтты 
фæтдзæгъдæнтæй цъæх къуымбилтæ цагътой, афтæ фæзындыс- 
ты мигъы тымбылтæ. Таджыхъæуы сæрмæ арв скæуынæввонг 
æрбаци. Тар асæст æрбадт. 
Симоны бинонтæ æхсæв-бонмæ нæ бафынæй сты. Йæ биной- 
наг Лези райсомæй раджы хъæргæнæджы хост бакодта Габейы 
кæртыдуар. Æфсæрмы сæ бæргæ кодта, фæлæ йын хуыздæр цы 
гæнæн уыд. Кæуындзаст, тарстхуызæй æнхъæлмæ каст бинонтæй 
искæй ракастмæ. Зыдта, йæ мой дысон Данелимæ Габетæм кæй 
бадтысты. Кусгæ рæстæг-иу Симон стæм хатт æнафонмæ дæр 
аззад быдыры. Суанг ма-иу æхсæвæддæ дæр станы бахуыссыды- 
сты. Фæлæ ацы райсом Лезийы зæрдæ цыдæр æнамонд хабар 
хатыдта, Джихтæ, ракæс-бакæс кодта зондцух адæймагау. 
— Уый Лези куы дæ! — кулдуармæ йæм рауад Габейы æфсин 
Марфæ. Банкъардта сылгоймаджы цæсгомыл сагъæсхуыз. — Æгас 
цу! Исты æвзæр хабар? 
— Нæ лæг дысон нæ хæдзары нæ уыд, æмæ йæ, зæгъын, Габе 
кæд зоны! — кæуындзастæй кауы сæрты бадзырдта Марфæмæ. 
Ахæм хабæрттæ арæх цыдис. Кæй ахстой, уыдоны — æхсæвы... 
Уымæй йын тарст Лези. 
— Фæлæуу, нæ лæджы афæрсон,— фæзылд Марфæ мидæмæ. 
Габе æмæ Марфæ уырыссæгтæ уыдысты, фæлæ сæ иронæй ничи 
раиртæстаид. Æрмæст ма Марфæйы ныхас цъус уырыссаг здæхт 
амыдта. Рауад Габе дуармæ йæ хæдоны ’гънæджытæ æвæргæ дис- 
хуызæй: 
— Æгас цу, Лези. Симон нæхимæ нæ уыдис, зæгъыс? Дысон 
ам махмæ фæбадтыстæм. Цал сахатмæ, уый нæ зонын, фæлæ ар- 
дыгæй Данелимæ дзæбæхæй ацыдысты. Æмæ, цымæ Данел сæхимæ 
нæй? Уый афæрсын хъæуы! — нал баздæхт Габе мидæмæ. — Цом, 
афæрсæм! 
Уæззау рæстæджы куыд æнкъард вæййынц, афтæ мадзура æмæ 
æдзæмæй адæм се стурты хизынмæ тардтой быдырмæ. Сæумæ- 
цъæхыл уынджы сарæх сты, йæ фос быдырмæ тæргæйæ цæвæг 
кæнæ сагой йе уæхскыл кæмæн уыд, ахæм лæгтæ: уыциу цыд 
куыстмæ акæндзысты. Кæрæдзимæ дæр-иу бакастысты фæрсæгау: 
«Цы ’рцыдис, кæдæм тындзынц Габе æмæ Лези?» Фæлæ иу инн- 
343 

æйы бон æмæ уавæрыл нæ хъуыды кодта. Алчи дæр йæ бинонты 
уавæрмæ каст, йæ армытъæпæнмæ кæсæгау. Алчи дæр уыд йе 
рагъыл фондз путы голлаг хæссæгау; чи цыди быдырмæ кусынмæ, 
чи та-иу йе стуры фæстæ хъæугæрон йæ къæцæл аппæрста æмæ 
здæхт йæ хæдзармæ. Хъуамæ алчи дæр йе стур ратардтаид хъæу- 
гæронмæ — æмбырдгæнæн бынатмæ. Уырдыгæй сыл-иу хъомгæс 
Ахмæт ахъæр кодта хизæнтæм. 
Габе къулеры фервыста Данелмæ Симоны тыххæй бафæрсынмæ. 
Данел къулеры ныхæстæм кæронмæ хъусгæ дæр нал бакодта. 
Симон дысон сæхимæ не ’рбацыд, зæгъгæ, куы фехъуыста, уæд 
йæ хæдзары дуар æхгæнынмæ дæр нал баздæхт. Згъорæгау акод- 
та хъæусоветы бæстыхаймæ. Радзырдта Габе æмæ Лезийæн, ды- 
сон куыд æмæ кæм фæхицæн сты Симонимæ, æндæр кæй ницы 
зоны. 
— Ау, цы уа, кæм уа Симон? — сагъæсы бахаудтой æртæйæ 
дæр. Уыцы егъау фарст хъæусоветы сæрдары кусæн уаты зæлланг 
кодта æмæ сын электрон токау, сæ зонд æмæ зæрдæтæ рæхуыс- 
та. 
Стур туджы тæф æнкъары. Ахмæт сыхы хъом хизæнты ауагъ- 
та, æмæ райсомы сатæджы æнцад ахызтысты. Уалынмæ сыджыт- 
къахæнтырдыгæй хъомты богъ-богъ ссыд. Ахмæт фенхъæлдта, 
æмæ та Гæбæцийы богъ у змæнтæг. Нард, рæсугъд сырх богъ 
уыд. Фырхъалæй-иу сыкъа абухæн кодта. 
— Гъей-й! Гæбæцийы хистæн бахъуыдтæ, цы богъ дæ! Цы дын 
нæ фаг кæны!? Дæ сæрыл та нæ куы систай! 
Фæлæ æнæхъæн хъом дæр æмму куы скодтой-дзыхъхъыты алы- 
варс, уæд Ахмæт бамбæрста, Гæбæцийы дзæгъæлы кæй ралгъыс- 
та. Уæвгæ-та йæ æлгъитын дæр хъуыдис. Мæсты йæм уыд Ахмæт. 
Богъ иу æмæ дыууæ хатты нæ адзæгъæл хъуыццыты фæдыл, æмæ 
та-иу æй Ахмæт æртардта йæ хицаумæ. Гæбæци уый тыххæй 
Ахмæтæн иу агуывзæ никуы баназын кодта. Бузныг дæр ын ни- 
куы загъта. Уый нæ, фæлæ ма-иу Ахæтмæ хъæддых дæр сдзырд- 
та: «Йæ сыкъатæ йын ма цæв!» Йæ хъомгæсы мызд дæр ын 
гæппæлгай, мæрддзæстæй фыста. 
Хъом сæ сæртæ зæхмæ ныттынг кодтой. Æмму систой иу дзыхъ- 
хъы алыварс. Ахмæтæн уырдæм æнæбацæугæ цы уыдис. Лæдзæгæй 
сæм æвзыста, æддæдæр сæ здæхта, фæлæ... 
Тагъддзураг лæг уыд Ахмæт. Йæ хæринæгты дзæкъул дæр уым 
фæуагъта. Хъæумæ фæдисы згъордта хъæрггæнгæ: «Дзыхъхъы 
лæджы мард». Хатт ын-иу зыгъуыммæ дæр рауад: «Лæджы дзыхъ- 
хъы мард!» Идæдз уыд, иунæг. Уæлæдарæсæй æфснайд нæ цыд 
344 

æмæ хъæубæсты куыддæр дзырдæппарæн сси, æфсæйнагыл згæ 
фæхæцæгау. «Ахмæты фадыварц» — фидисæн истой, Ахмæт 
удыконд æмæ зæрдæйæ кæд бирæтæй уæлдæр лæууыд, уæддæр. 
Искæуыл худын, фидис кæнын ирон адæмы сахъаттæй иу у. Чи 
’мбæлыд Ахмæтыл, уыдонæй иутæ былысчъилæй дзырдтой 
фæрсæгау: 
— Цы кодта, кæдæм ныййарц? 
— Цыдæр æй ферох сæхимæ. 
— 0, цæвиттон, йæ рæсугьд усæн ахъæбыс кæнын дзы ферох 
æмæ уырдæм тагъд кæны! 
— Дæлæ йæ хъом куы схъомпал сты! Уый бæсты уыдон куы 
аздахид,— æнæрхъуыды уайдзæфтæ æппæрстой Ахмæты фæдыл. 
Хъæусоветы кæртыдуарæй лæф-лæфгæнгæ бацыд Ахмæт: 
— Габе! Габе! Дзыхъхъы лæджы мард! Дзыхъхъы лæджы мард! 
— нал арæхс;т дзурынмæ. Фæмидæг Габейы кусæнуаты. Йæ улæфт 
хурхыуадындзты хъыгдæрдта. Ныккаст Габейы цæстытæм. — Габе! 
Габе! Дзыхъхъы лæджы мард! Лæджы дзыхъхъы мард! 
— Цы кодтай, Ахмæт! Цы хабар у? — афарста Габе. 
«Мард» айхъусгæйæ Габейы зæрдæ бамбæрста æнамонддзи- 
над. Данел ныджджих. Касти Ахмæтмæ. Бамбæрста уый дæр, 
Ахмæт хынджылæг кæй нæ кæны. Лези кæуын дæр нал сфæрæзта. 
Кæй æмæ цæй мард у, уымæн дæр ницыма зыдта, афтæмæй бауа- 
дзыг æмæ табуреткæйыл йæхи æруагъта. . 
— Сайгæ нæ кæныс, Ахмæт? — афарста ма Габе. 
— Нæ сайын! Уæд мæ Гæбæцийы богъ йæ сыкъатыл сисæд, 
кæд дзыхъхъы лæджы мард нæй, уæртæ сыджыткъахæнты! 
Хæхты фахсæй егъау дур куы рахауа, лыстæг чыс-дуры зæй 
йæ фæдыл куы фезмæла, уыйау Габе æмæ Данелы фæстæ ныф- 
фæдис сты адæм быдырмæ æлыг-сыджыткъахæнмæ. Габе æмæ 
Данел Симоны куы ауыдтой мардæй, дзыхъхъы тымбылтæй, йæ 
æфсæддон пилоткæ йæ дзыхы къæрмæгтъыстæй, уæд цыма арв 
сау авджы сæстытау зæхмæ тæгæлтæй згъæлд сæ бæгъæмсар 
сæртыл, афтæ сæ масты судзинтæ хуынчъытæ байдыдтой. 
Систой марды. Æрæвæрдтой йæ нæууыл уæлгоммæ. Пилоткæ 
йын йæ ныхыл æрæвæрдтой. Габе адæмæй хæстæг никæй æрба- 
уагъта зианы цурмæ. Дружиноны фервыста милицæмæ фехъусын 
кæнынмæ. 
— Уыдон цы сты дæлæ — дзыхъхъы? Блокнот? Милиционеры 
картуз? — ауыдта сæ Данел. Ныххызт сæм сындæггай. Систа сæ 
аивæй. Картуз æрæвæрдта зæххыл. Рафæлдæхта, æркæстытæ кодта 
блокноты сыфтæм. Ницы сдзырдта, цыма ницы ахæм у, афтæ йæ 
345 

адæмæй нымæхсæгау йæ дзыппы авæрдта аивæй, кæд ыл æлгъ 
кодта, уæддæр. Фæлæ милиционеры картуз!.. 
Адæм цæлхæмбырд æристы æмæ æддозæй кастысты Симоны 
мардмæ, картузмæ. 
Се ’хсæн Хъуырес ницызонæгау йæ иу цæст ныззынг кодта 
æмæ мардмæ уый бæрц нæ каст, картузмæ сарæзта йæ бухайраг 
цæст. Афтæ йæ хуыдтой адæм. Бухары уыд хæсты размæ, æмæ 
йын уым йæ иу цæст скъахтой, ды, дам, давæг æмбалæн дæр нæ 
бæззыс. Таджыхъæу ын йæ дзæбæх цæст «бухайраг» хуыдтой, 
ома, дам, дзы дыууæ цæсты хардз дæр уыны. 
Скатай Хъуырес картузмæ кæсгæйæ. «Уый Серойы картуз куы 
у!» —тæссæй цы акодтаид, уый нал зыдта. Йæ бухайраг цæст 
дæр-иу фæцъынд кодта. Хинымæр скатай: «Бабын стæм! Базон- 
дзысты нæ!» Дысон-бонмæ фермæйы кæртæй йæ хъус дардта, 
Симонæн ахæм фыдми кæм бакодтой, уырдæм. Ныр фæсмоны 
зыр-зыр скæны картузмæ кæсгæйæ. Цæмæй зыдта, расыгæй 
хабæрттæ афтæ рауайдзысты — сæ участкови милиционеры кар- 
туз дзолгъогæнгæйæ сæрæй ахаудзæн æмæ дзыхъмæ ныттулдзæн? 
Картуз дæр цъæх нæууыл лæууыд марды цур. 
— Æмæ Симоныл ахæм картуз куы никуы уыд! — фæрсыр- 
дыгæй чидæр кæуынхъæлæсæй сдзырдта. 
— Йæ пилоткæ дæр йæ уæлæ куы ис! Дыууæ худы дардта? 
Айхъуыст æнамонд хабар æппæт хъæубæстыл: «Дысон Симо- 
ны чидæр амардта!» 
Быдырмæ чи цыд кусынмæ æмæ чи ацыд, уыдон дæр æд сагой, 
æд цæвæг здæхтысты сыджыткъахæнмæ. Адæмы æхсæнæй Хъуы- 
рес схъиуæгау ракодта æд фондзæхстон. Йæхи ныццавта марды 
цур картузыл. Хъавыдис æй аскъæфынмæ: «Комдзог сыл ра- 
цæудзæн... Серойы картуз!» 
— Гъей! Цы кусыс? Ма ’внал уырдæм! — фæхъæр ыл кодта 
Габе. 
Хъуыресы къухы æхсæвгæсы фондзæхстон. Йæхи фæхæбæц 
кодта. Топп ныддардта Габемæ: 
— Сымах знæгтæ стут! Иуварс ацæут ацы зианæй. Симон мæнæн 
мæ хицау уыд æмæ йын йæ мардæй хынджылæг кæнын нæ бау- 
адздзынæн! Зæххыл æй кæдмæ дардзыстæм! Кæд уæ бон нæу йæ 
бафснайын, уæд æй мæ бар уадзут! — ныйирд кодта йæ цæст. 
Габе кæд афтæ бæлвырд нæ бамбæрста Хъуыресы, уæд æй 
Данел бæстон рахатыдта, Симон кæй къухæй мард æрцыд, уый. 
Хъуыресы марды мæт нæ уыд, фæлæ сæ фæд æмбæрзыны мæт. 
Хъуырес Данелмæ дæр фæдардта топп: 
346 

— Дæу та ам ницы низ тилы æмæ адде у! Уæйгæнæг! Дæхицæн 
зон! Фашист! — фæтæрсын кæнынмæ хъавыд Данелы. 
Уыцы фидистæ Данелы нæмыгау иннæрдæм ахызтысты. Цард 
ын мæнгард, æдзæсгом адæймагау фестад. Йæхи дыууæ капеччы 
аргъ нал схуыдта. Фæлæбурдта Хъуыресмæ. Йæ къухтæй йын 
акъахта топп. Йæ цæгатæй Хъуыресы бæрзæй æрцæйцавта, фæлæ 
сæры зонд къухтæй фæхистæр. Ассыдта Хъуыресы, æмæ уый йæ 
фазыл абырыд. 
Фæзындис уæдмæ Датъе дæр. Цыма хабарæн ницы ’мбæрста, 
уыйау: 
— Цы у? Гъе — уæу-уæй, Симон! — ныйилæлæй кодта. 
— Уæртæ! Уæртæ! — къухæй ацамыдта Хъуырес Данелмæ. 
Кæсгæ та кодта Датъемæ. — Уый уыд, уый! Уый митæ сты! 
Мæхæдæг æй федтон! Ай фашист у! Немыцаг фашист! 
Рагæпп кодта Датъе дæр Хъуыресы сæрыл. Фехъуыста 
кæмæйдæр, дысон Симон Данелимæ æнафоны кæй рацыдысты 
Габетæй. 
— Адон иууылдæр мæнæ уый митæ сты,— амыдта Датъе Да- 
нелмæ.— Немыцы шпион у! Амардта уал нын мæнæ нæ сæрдары! 
— йæхи хæстæгдæр ласта мардмæ. Систа зæххæй картуз.— Кæм 
ын уыдис ахæм худ та? Æууæнкæн æй дардта?! — фехста Датъе 
картуз Хъуыресырдæм. 
Хъуырес æй ацахста æмæ йæхи айста уырдыгæй. «Ныр фер- 
вæзтыстæм»,— загътой сæхинымæр. Картуз Серойы кæй уыд, 
ууыл скатай сты. Лæгмардæн цыма ницы зыдтой, ныр афтæ æвдис- 
дзысты сæхи. 
Габе дæр сæнæууæнк æмæ джихæй каст куы Данелмæ, куы 
адæммæ. «Дысон æцæг иумæ рацыдысты Симонимæ мæ хæдзарæй. 
Ау, Гукъур афтæ бакæна?» — хъуыдыты ацыд Габе. 
Данел дзæвгар джихæй лæууыд, Хъуыресы фондзæхстон йæ 
къухы, афтæмæй. Астъæлфыд йæ бынатæй. Асырдта Хъуыресы 
æмæ йын йæ къухтæй лæгдыхæй байста картуз. 
Лези фехъуыста æнамонд хабар. Йæ къухтæ йын иргъæвын 
нал фæрæзтой устытæ. Лæбурдта сæрыхъуынтæм, рустæм. Тым- 
был къухæй хоста уæрджытæ, риу. 
Фæзындысты мидхъуыддæгты æмæ æдасдзинады къанторы 
кусджытæ. Æркастысты, фæфарстой æмæ ныффыстой Симоны 
амарды фæдыл сæ гæххæттытæ. Уæддæр нæма фæзынд участко- 
ви милиционер Серо. 
Зиан æвæрд нæма æрцыд, афтæ æхсæвы æрцахстой Данелы. 
Дыккаг бон хъæу сызмæлыд. Цыдысты Саккаты кæртмæ Симонæн 
347 

фæстаг фæндараст зæгъынмæ æмæ йæ бавæрдтой æгъдауыл. Рухсаг 
ын загътой бæрæзейæ конд арахъхъæй, нартхоры кæрдзынæй. 
Хоры хуымтыл ставд их æрцæуæгау фæцис Таджыхъæу. 
Адæмæн сæ зæрдæ кусынмæ нал радис. Æххормагæн фæрæзтой. 
Хуыскъæл æмæ Беслæныхъæуы заводы æнтыды змæстæй кæрдзы- 
нау чъисса сын сæ удыл хæцыд, фæлæ сын тарст æмæ маст сæ 
игæртæ ’вдæрзтой. Кусынхъом нæлгоймæгтæй ма хæстæй чи 
сирвæзт, уыдоны та цавæрдæр æнамонд закъоны къæппæг ахста. 
Фæлтæрд, æхсæнады зондджын æмæ раст кусæг Бирæгъты Габе 
æфхæрд баййæфта рæстæй. Хахуыртæ йыл бацыд, цыма Уæрæ- 
сейæ хæстæй тæрсгæйæ слыгъд æмæ бамбæхст Ирыстоны. 
Хъуыддаг афтæ разылдтой, цыма сусæгæй дардта дамбаца, цыма 
дзы адæммæ дæр æвзыста. Габейыл чидæртæ афтæ сбалц сты 
æмæ йыл райкоммæ дæр æппæрстой гæххæттытæ партийы уæнг 
нæу æмæ, дам, ын хъæусоветы сæрдарæй уæвын не ’мбæлы. 
Ныр та Данелы æрцахст баппæрста адæмы уæззау хъуыдыты 
æмæ сагъæсты. Цардæн кæддæриддæр дыууæ фарсы вæййы: хур- 
варс æмæ талынгварс. Царды талынгварсы маргджын æвзæгтæ 
сусæг цъыллинг байдыдтой скъолайы директор Верæмæ дæр. 
Цалдæр хатты йæм районы бæрнонтæ сидгæ дæр фæкодтой, йæ 
хъусы йын бацагътой, фидæны коммунистон æхсæнад аразæг 
фæлтæр, дам, цы скъолайы ахуыр кæной, уыцы скъолайæн раза- 
монæгæй хъуамæ ма куса адæмы знаджы ус. 
Хъæубæсты партчыры секретарь Нодараты Ладинæйы партийы 
райком йæ куыстæй сисыны къæсæрыл уыдысты, фæлæ йæ кæмæй 
фæивтаиккой, ахæм адæймаг хъæубæсты нал баззад. Фæйнæрдæм 
айстой сæхи: искуы куысты ныллæу, дæ мызд, дæ къæбæры хаймæ 
дын бар ничи дары. Колхозонты цард заууатмæ æрцыд. 
Ладинæйы азымджын кодтой, адæмы знаг Естъа, дам, дæ хæдза- 
ры цæмæн цард. Уыцы хахуыртæ хицауадмæ чи хаста, уыдон зын 
раргом кæнæн уыдысты. Талынгварс хурмæ чи фæзылдтаид, ахæм 
æмбаргæ уæндон адæймæгтæй фæцух хъæубæстæ. 
— Дæлæмæ ’рхауа хъысмæт, кæд уый дæр былмæ мæгуыры 
схойы, æндæра Дадаты Хæмæты фырт Данел йæ фыссæны бы- 
рынкъæй бæргæ ныххафид нæ хъæуы згæтæ,— хъæуы цæрджытæ- 
иу сæ хъынцъым кæрæдзийæн сусæгæй афтæ амыдтой. Хорз зыд- 
той, уымæй ахуыргонддæр дзы кæй ничи уыд, фæлæ йæхæдæг 
дæр царды цъысымты бахауд. 
— Уæдæ, мæ хур, уæдæ! Лæг нæм куы фæкæла, уæд ын уæлæмæ 
сыстынмæ ничи аххуыс кæндзæн! — йæ сæр æдых тылд бакодта 
Хуырейы сыхаг зæронд ус. 
348 

— Сыгъд ссæуа, кæд пъартиннæйтыл базыртæ æмæ фæндзгай 
сæртæ нæй! Ахæм чиныг дæм куы нæ уа, уæд дуармæ лæуу!..— 
афтæ алыг кодта Хуыре, стæй ма бафтыдта йæ ныхасмæ.— Уæлæ, 
дам, Рагъыхъæуæй иу лæг ахæм зонды ныхас æрхъуыды кодта, 
пъартиннæйы билет дæм куы уа, уæд уæладзыджы фæлмæн бан- 
дон дæу. Пъартиннæйы билет дæм куы нæ уа, уæд дуармæ лæуу, 
куыд гуымыдза цæу, ничи ’рхъуыды кæндзæн дæу. 
— Кæс-ма!.. Куыд раст у! — бадис кодта зæронд ус. 
— Раст у, фæлæ пъартиннæйтæм дæр се ’ппæтмæ нæ хауы 
уыцы фæлмæн бандон,— цыма æхсæнады кусджытимæ вæййы 
Хуыре æмæ царды хабæрттæм дæсныдæр у, афтæ йæ хъуыдытæ 
уырнын кодта иннæ усæн. 
’ — Нæ, æндæр цыдæр ма дзы ис, Хуыре,— ныхлæууæгау фæкод- 
та ус æмæ йе ’взаджы кæроныл амонæн æнгуылдз авæрдта,— 
мæнæ уымæй куы нæ арæхсай, уæд дæ пъартиннæй дæр ницы 
æмæ дæ билет дæр. 
— Хъæлæкк у афтæ дæр, фæлæ ма кæс, дæ хорзæхæй! — Хуы- 
ре йæ дзых усмæ хæстæгдæр бакодта.— Датъе дæр æмæ Даде 
дæр цытæ уыдысты хæсты размæ, уый нал зонæм? Къæрныхтæ, 
мæ мæрдтыстæн! — ныссомы кодта.— Цъæх бирæгътæ уыдысты 
не ’хсæн. Гукъур сын уæддæр хорз фæци! Ныр пъартиннæйтæй 
агæпп кодтой, Гукъур та ахæстоны стæлфыд! — Ус Хуыремæ йæ 
сæр хæстæг бакодта, дыууæрдæм ма йæ цæст ахаста æмæ сусæгæй 
афарста: — Дæ мæрдтыстæн! Уæд мæ де ’дзард æфсымæры къæхты 
бын Хуыцау фæсæйын кæнæд, кæд æз Гукъурмæ æвзæр зæрдæ 
дарын! Æцæг бакодтаид ахæм куыст? Симонмæ йæ къух цы мастæн 
афтæ батасыдаид? Фыдæлтæй нырмæ дæр кæрæдзимæ тызмæг 
куы нæ хастой? — Ус Хуырейы дзыхмæ ныккаст æмæ йын цæстæй 
ахста йæ зæрдæ, куыд æм фæкæсдзæн ацы фарст, цы сдзурдзæн 
йæ дзыхæй, зæгъгæ. 
— Дæ мæрдтæ дæр æмæ мæ мæрдтæ дæр кæм сты, уым дзæнæты 
бадæнт, фæлæ Симонмæ Гукъуры къух кæй нæ бахæццæ, ууыл 
æз мæхæдæг дæр мæрдтæм бацæуыны онг басомы кæндзынæн,— 
æнæгæды æмæ æнæгуырысхойæ загъта Хуыре.— Ам æндæр чидæр 
нымæхст у. Гукъурмæ ахсынмæ куы ’рцыдысты, уæд мæхæдæг 
уыдонмæ бадтæн, æмæ мын бафæдзæхста, уæртæ, дам, мæ сын- 
тæджы ныхмæ картуз, йæ хуылфы цыдæр æмæ, дам, сæ æнæ мæн 
макæмæ равдис. Ахæсс сæ уæхимæ æмæ сæ бахъахъхъæн! 
Фæстæмæ дæр ма мæм фæдзырдта, Хуыре, мæ хъысмæт, дам, 
уыдоныл баст у. Æндæр дын ницы зæгъдзынæн! — йæ раздарæны 
бын йæ къухтæ акодта Хуыре æмæ усæй иннæрдæм азылд. 
34? 

Хуыре Данелы фæдзæхстмæ гæсгæ сæхимæ ахаста худ æмæ 
блокнот. Худ Серойы картуз кæй уыд, ууыл Хуыре гуырысхо нæ 
кодта. Данелмæ кæцæй æмæ куыд æрбахауд, уый нæ зыдта Хуы- 
ре æмæ сæ блокнотимæ хæдзары къуымы арф бамбæхста. 
4. 
Сæрды фæстаг мæй цалынмæ æмбис фæвæййы, уæдмæ Ирыс- 
тоны зæххæй хур йæхи уæлæмæ нал фæисы. Атулы зæххыл, 
фæзæгъынц. Зайæг цъæх халыл йæ тынтæ æрæнцайынц. Сыфтæртæ 
сæ уæзæй æрлæмæгъ вæййынц. Æрдзы цъæх хуыз зына-нæзына 
бурбынмæ здæхы. Æхсæв фæсатæг вæййы æмæ хуры сзындмæ 
афтæ ахæссы. Бындз нæма ратæхы. Кæрчытæ се ’фтуанхъæдтыл 
базмæлынц. Сæ сахъатты улæфт бæрæг вæййы сæ фæсус хæр- 
хæрæй. Ладинæ-иу афтæмæй базыдта йæ кæрчыты æмæ хъазты 
дæр. Райсомæй-иу раджы сыстаг уыд. Кæртмæ-иу рацыд рог 
уæлдæф сулæфынмæ. Кауы сæрты-иу уынгмæ дæр акаст. Цæнгтыл- 
иу рог уæлдæф сæмбæлд æмæ та-иу фæстæмæ баздæхт мидæмæ. 
Ацы райсом дæр афтæ раджы сыстад, фæлæ уыд æнкъард, 
æдзæм. Рацыд кæртмæ, æмæ йыл кæд цæссыгтæ нæ зынд, уæддæр 
йæ цæсгом уыд мæрдонхуыз тар. Ницы йæм зынди, ницы йæм. 
хъуыст иннæ хæттытау. Нæ бацыд кæркдоны дуармæ, кæд 
кæрчытæй иутæ къæхты хъæрмæ базмæлыдысты, уæддæр. Сауба- 
зыр, сырхкъоппаджын уасæг йæ базыртæ сцагъта æфтуанхъæ- 
дыл æмæ хъæрæй фехъусын кодта боны ралæуд. Æрмæст иу хъуг 
сæм уыдис. Уалдзæджы ныззад. Райсомæй-иу адæймаджы къæхты 
змæлдмæ уырдыг сыстад. Дуцын æнхъæлæй ацы райсом дæр йæхи 
бацæттæ кодта, фæлæ Ладинæйы къухты ведра нæ базмæлд. 
Æндæр мæт æмæ фæнд ын æрхæцыдис йæ къухтыл. Сарайы къу- 
лы рæбын æм уисой цыма йæхæдæг сдзырдта, афтæ йæм бацыд 
Ладинæ. Систа йæ æмæ байдыдта мæрзын раздæр сара, стæй кæрт. 
Кауы рæбын цы иугай кæрдæджы хæлттæ уыдис, уыдон дæр 
къухæй стыдта æмæ кулдуары æдде уынг байдыдта мæрзын. Уын- 
джы чидæр бæхуæрдоны æрцæйуадис. 
— Дæ райсом хорз, Ладинæ,— æрбадзырдта йæм. Фæлæ йæм 
Ладинæ йæ сæр хæрдмæ дæр не сдардта. Цæуæгмæ уый диссаг 
æмæ хардзау дæр æркаст. Уæрдонæй ма йæм ракаст æмæ йæ 
хъуыр-хъуыр ссыд: «Æз та дын цы кодтон?» — ома, æз куы 
никуы дæ кой ракæнын иннæ дзырддзуан лæгты хуызæн. 
Раст цыма Нодараты кæртмæ уыцы бон чындзхонтæ æрцæуи- 
наг уыдысты, кæнæ кæхцы хуынхæсджытæ, афтæ сæууон сатæ- 
350 

джы кæртæй, уынгæй нымарзта-бафснайдта Ладинæ. Бацыд са- 
рамæ. Раздæр цы хуыскъ хъуг ауæй кодтой Верæимæ, Естъайæн 
ахæстонмæ истытæ æлхæнынмæ, уыцы хъуджы гæрзын сæрбос 
райста. Цæнгты ивæзнæй сæрбосыл фæйнæрдæм ахæцыд. Акасти 
иннæрдæм Ладинæ æмæ кауы михыл бастæй цæст æрхæцыд, йæ 
фыд Асæго раджы кæддæр цы хъисбæндæн сбыдта, хос, хъæллæгъ- 
иу цæмæй æрæлвæста уæрдоны, уыцы бæндæнæй скъуыддзаг. 
Райхæлдта йæ. Фæйнæрдæм ыл ахæцыд. Бафтыдта йæ гæрзын 
босмæ æлхынцъæй. 
Арф ныуулæфыд Ладинæ. Сарайы хъайваны уæлæты фехста 
бæндæны иу кæрон. Аласта йæ иннæ кæроны хуынчъы. Æривæз- 
та йæ. Йæ кæрон ын æрвæдзæг бабаста. Афтæ-иу баста хъæдæй 
талатæ сыфцæй ласгæйæ талайы къубал. Хорз арæхст уыцы 
куыстмæ хæсты азты. Йæ иунæг мады суг хъуаг никуы ныууагъ- 
та. Уæдæмæ лæгтæй бирæтæ уый хуызæн арæхсгæ дæр нæ код- 
той. Ныр бахъуыд бæндæнимæ уыцы арæхст Ладинæйы. Тымбыл 
чыргъæд дæлгоммæ æрæвæрдта. Слæууыд ыл. Æркодта йæ хур- 
хыл бæндæны æрвæдзæг. Йæ ронæй систа тетрады цъар. Куа- 
тæйы бæттæн — комдæлы йæ æртъыста æмæ къахæй асхуыста 
чыргъæд! Йæ хъустæ ма фæстаг уысм ацахстой Ладинæйæн, цыма 
йæм йæ фыд Асæго кæцæйдæр ныхъхъæр кодта: «Гъе, уæу-уæй! 
Мæ иунæг! Цы кусыс?! Мæ кæрты бындур мын бынты зылд куы 
кæныс!» Фæлæ Ладинæ кæронмæ нал фехъуыста йæ фыды 
уайдзæф. Æмыр хъæрзт — æмæ бæндæныл дзедзыройæ аззад 
домбай, зондджын, фæлæ хъысмæтæй æнамонд Ладинæ! 
Уæдмæ бон дæр йæ куыст кодта. Рæстæг коммæ никæмæн кæсы. 
Фæлæ йын Ладинæ раджы сфæнд кодта. «Абонæй фæстæмæ ды 
— дæхицæн, æз — мæхицæн» зæгъын. 
Кæрчытæ дæр цыма бæллæх бамбæрстой, ратахтысты æфту- 
анхъæдтæй æмæ уайдзæфгæнæгау хъуыдатт-хъуыдатт систой: 
«Гъе, уæу-уæй, Таджыхъæуы адæм! Цы кусут, кæм стут? Уæу- 
уæй, бæрзæндты тæхæг æмæ ныллæгмæ хауæг компйрти, дæ 
цæджындзтæй иу рафæлдæхт! Кæлæнджынтæ дæ сæ уидæгтæ арф 
ауагътой, растæн дзы бынат нал баззад!» 
Хъугмæ дæр зынæг куынæ уыдис афоныл, уæд бауасыд. 
Адæм кæрæдзи фæрцы цæрынц, фæлæ кæрæдзи аххосæй сæфгæ 
дæр кæнынц. 
Верæ дæр райсомæй раджы сыстаг уыд. Ладинæимæ кæрæдзи 
æмбæрстой æмæ-иу уый сывæллæттæм кæсынтыл фæци. Æртæ 
сывæллоны фылдæр Верæйы бæрны уыдысты. Сæрæби æмæ Ту- 
зар скъоладзаутæ. Ирæ та нырма рæвдауæндонмæ цыд. Фæлæ 
351 

сæрды уæгъд рæстæг Верæ дæр æмæ сывæллæттæ дæр тагъд 
никæдæм кодтой æмæ ма сæ хуыссæнуæтты сæ цæстытæ æууæр- 
стой. 
Хъуг хъæрæй куы ныууасыд дуцын афон, Ладинæ мидæмæ 
зынæг куынæ уыд, уæд Верæ рауад кæртмæ. Ракæс-бакæс акодта: 
«Ладинæ, кæм дæ?!» — дзуры йæм. Кæд хæдзары фæскъулмæ 
халсартæм ауад, зæгъгæ, куы акаст æмæ, сарайы ахæм æвирхъау 
хабар куы ауыдта Верæ, уæд æй цыма исчи згæ хъамайæ тых- 
рæхуыст бакодта, ахæм уыд йæ цъæхахст. 
Сыхæгтæ æрбафæдис сты кæртмæ. Фылдæр сылгоймæгтæ. Хъа- 
руджын æрыгон нæлгоймæгтæй дзы ничи уыди æмæ сара сылгой- 
маджы хъæр æмæ цъæхахстæй сызмæлыд. Марды алыварс дыу- 
уæрдæм кæугæ катай систой. Фæндыди сæ, Ладинæ йæхæдæг куы 
’рхызтаид зæхмæ, фæлæ сæм уый йæ цæстытæ бынмæ ныдздзагъ- 
ыр кодта, цыма сæм æрдзурынмæ хъавыд: «Цы æдылытæ стут, 
цы бæллæх уæ суры, æз уæм æнцад куы кæсын!» 
Æристой, бахастой Ладинæйы йæ уатмæ. Йæ хуыссæнты 
фæлыст нырма нæма æруазал райсомæй нырмæ, æмæ сыл ныр 
Ладинæйы уазал буар æрæнцад. Ницуал æмбæрста, ницуал хъуы- 
ста. Куы ма хатыдтаид исты, уæд цин дæр ма кодтаид, кæй 
фæхицæн уæлæуыл зындонæй. 
Таджыхъæуы цæрджытæй иутыл хур скаст, иннæтыл аны- 
гуылд æмæ зæрдæфæлдæхт кодтой Ладинæйы зианыл. Верæ цы 
кодтаид, уый нал зыдта. Сæры зонд дæр æй фæливын байдыдта 
æмæ-иу хатт зарынхъус дæр раци. Габемæ каст. Марфæмæ уад. 
Лезийыл-иу йæхи ныттыхта. Фæлæ уыдæттæй Ладинæ нал рай- 
гас. Нал ракаст, Хатъойæ йын æнæбары чи райгуырд, фæлæ йæхи 
халæскъуыддзаг цы лæппу хъомыл кодта, уыцы Тузармæ дæр. 
Нал федта, суинаг-лæггаг фырт ын кæй уыдис, æмæ ныр йæ мард 
мады уæлхъус цæссыг тыччийы гагатау куыд згъæлдта. Кæцæй 
ма федтаид, Естъайы фырт Сæрæби дæр Тузары фарсмæ йæ 
цæссыгтæй йæхи кæй æхсадта. Данелы чызг, æхсæзаздзыд Ирæ, 
мард цы у æмæ æгас цы у, уымæн дæр цастæ æмбæрста. Каст 
Тузар æмæ Сæрæбимæ. Сывæллоны тарст цъæхахстæй уаты 
къултæ хуынчъытæ кодтой. Кæуæг сылгоймæгты зæрдæты здыйы 
тымбылтæ тылдысты сæ кæуынмæ. 
Дæргъæй уæлгоммæ лæууыд Ладинæ. Йæ цæстытæ дзагъырæй 
баззадысты æмæ йын сыл Лези йе ’нгуылдзты уырзтæй мидæмæ 
хæцыд. Цæстыты тъыфалтæ кæрæдзимæ æнгом кодта. Афтæ 
вæййы. Мард цæмæй дзагъырæй ма баззайа, уый тыххæй йын йæ 
цæстытæ æрбахгæнын фæхъæуы, цалынмæ не ’руазал уа, уæдмæ. 
352 

Ладинæ та бæндæныл дзæвгар фæци. Æруазал. Цæстыты туг 
фæбадт. Цæстыты тъыфалтæ кæрæдзийæ тæрсæгау нал цыдысты 
хæстæг. Гагуыты та ма, цыма рухсмæ куы кастаиккой, уый сæ 
фæндыд, барæй дзагъыр уыдысты, афтæ зындысты устытæм, æмæ 
сын сæ зæрдæтæм уæлдай уынгæг æнкъарæнтæ хастой. Куыдтой 
сылгоймæгтæ. Хъарæг кодтой. Хуыре дæсныдæр хъарæг кодта. 
Йæ ныхæсты цыма Ладинæйы цардыуаг дзырдта, афтæ кæрæдзи 
фæдыл йæ дзырдтæ æнгом бадтысты, æмæ кæуæг сылгоймæгтæ 
марой кодтой. Хъарæггæнæг-иу куы дзырдта, уæд-иу устытæ 
фæурæдтой сæ куыд. Хъуыды-иу загъд куы фæци, уæд та-иу æм- 
хуызонæй ныххæкъуырцц кодтой, цыма сын дирижерау исчи йæ 
къухæй амыдта. «0 Нени, мæрдты зындоны цъæх арты куыд нæ 
басудзыс!? Мæнæ дæ иунæгыл йæ рухс бон куы батар! — хъарæг 
кодта Хуыре, Ладинæйы мад Ненимæ мæрдтæм сидгæ.— О дом- 
бай, куыстуарзон Аго! Ды растдæр бакодтай! Раздæр айстай дæхи 
де ’цæджы бæстæм, цæмæй ма федтаис дæ иунæджы æфхæрдтытæ 
æмæ зынтæ». 
Ладинæйы фыды ном куы загъта Хуыре, уæд йæ мидбынаты 
йæхи базмæлын кодта нæлгоймагæн сыстæгау. 
Хуырейæн йæ цæстытыл ахъазыд Асæго — Агойы сурæт. Хорз 
æй зыдта Хуыре, суанг хъазты лæппу куы уыдис, уæдæй фæстæмæ 
— хъæубæсты фæсивæды кад æмæ фидыцы. 
Верæ Ладинæйы сарайы афтæмæй куы ауыдта, уæд Ладинæйы 
комдæлы тъыст гæххæтмæ нал сарæхстис райсынмæ. Марды куы 
’ристой, уæддæр æм сылгоймæгтæй йæ ныфс ничи бахаста. 
Æмбæрстой, гæххæтты Ладинæ цыдæртæ кæй ныффыста. 
Сынтæгыл куы ’рæвæрдтой марды, уæд Хуыре бавнæлдта 
гæххæтмæ. Райста æмæ ныхъхъарæг кодта, гæххæтт Лезимæ 
дæтгæйæ: «Уæ мæ фæрстæ дын фехæлой, Ладинæ! Чиныджы дын 
мæлæты ахуыргонд куынæ стæм. Дæ зæгъинæгтæ — дæ зæрдæйы 
мæстытæ нын афтæ загътаис! Цæмæн бакодтай ацы хабар? Йæ 
къух йæхимæ чи сисы, уыцы марды Барастыр мæрдты бæстæм нæ 
уадзы куы фæзæгъынц! Уæд ды кæм зындоны фæсдуар лæу- 
дзынæ? » 
Лези райста гæххæтт Хуырейæ, фæлæ йæ гом нæ ракодта. Иуæй 
дзы бакæсын ничи зыдта, Верæйы йедтæмæ, иннæмæй алчи дæр 
тарст адæймаджы фæстаг тæригъæддаг ныхæстæм байхъусы- 
нæй. 
Уæд Хуыре йæ хъарæджы Верæмæ фæсидт: «Рауай, райс-ма, 
Верæ, ацы сау гæххæт! Сау ингæны мæ сæр фæуинаг! Цымæ нын 
дзы цы сагъæстæ æмæ зæрдæйы тугтæ рауылæн кæндзысты Ла- 
23 Лалинæ 
353 

динæйы тæригъæдæй!» — ноджы уынгæгдæр хъæлæсæй ныхъ- 
хъарæг кодта Хуыре. Ноджы зæрдæхалæндæр хæкъуырц куыд 
ныккодтой сылгоймæгтæ. 
Хуры арвы къуырфмæ бирæ нал хъуыд. Хъæубæстæй кусынмæ 
ничиуал ацыди. Нодараты кæрты базмæлæнтæ нал уыд. Устыты 
дзыназын, лæгты богъ-богъæй дыууæ адæймаджы кæрæдзи ны- 
хас нал хъуыстой. Хъæусоветы сæрдар Габе тынг фæкуыдта. Йæ 
сæр куыддæр разилæгау кодта, цæстытæ атартæ сты... Рацыд 
кæртмæ. Кауы михтыл ныххæцыд æмæ йæ цæссыгтæй каухалæнтæ 
суымæл сты. 
Йе ’фсин Марфæ лæууыд Ладинæйы уæлхъус æмæ Хуырейы 
хъарджытæм зæрдæфæлдæхт кодта. Ладинæйы йæхи хойы бæрц 
уарзта. Нæ бакуымдта Марфæ дæр гæххæтт райгом кæнын æмæ 
дзы бакæсын Ладинæйы къухæй фыстытæ. Цыма Ладинæ дыккаг 
мард акодтаид, афтæ зын æм каст. Адæймаг æрдзæй рахæсгæ 
хорз зондимæ ма чиныджы зонд дæр куы баулæфы йæ мидду- 
немæ, уæд йæ зонд дыууæ хатты фæдомбайдæр вæййы. Æна- 
хуыргонд хохрæбынмæ, ахуыргонд та йын йæ цъупмæ дæр 
схиздзæн. Ладинæйы зианмæ чи æрцыд, уыдон дæр афтæ дыууæ 
дихы кодтой. Талынг — æнахуыргæндтæн сæ хъуыды, сæ зонды 
уыдис, цыма Ладинæ, куыд идæдз сылгоймаг, фæрæдыд кæимæдæр, 
цыма йын нал уыдис гæнæн адæмы ’фсæрмæй æмæ йæ къух йæхимæ 
уымæн систа. Сылгоймæгтæй иутæ кæлмæрзæнты къабæзты бынæй 
хъус-хъус кодтой. 
— Цы у? Цы йыл æрцыд? — афарстаид иу. 
— Нæ зоныс идæдз сылгоймаджы æнамонд хъысмæт? — дзу- 
апп ын авæрдтаид иннæ. 
— Цымæ йын чи уыд? 
— Чи уыд, куы фæрсай, уæд пъартион сылгоймаг уымæй 
хъуаг нæу. 
— Дæ-дæ-дæй! Хуыцау, де уазæг! Ныртæккæ та идæдз усæй 
фылдæр цы ис?! Афтæтæм куы бавналæм, уæд?.. — йæ фарстæн 
дзуапп нал ссардта йæхимæ æмæ йе ’мдзых сылгоймагæй дзу- 
апмæ æнхъæлмæ каст. 
Лæгтырдыгæй дæр фехъусæн уыд: 
— Ацы мæгуыр идæдзæн тых чи бакодта, уый базон! Бæндæны 
æрвæдзæг уый хурхыл бавæр! 
— Æмæ цы мæнг зæгъыс! 
— Куы нæ дæ фæнда, уæд дын ничи батых кæндзæн. 
— Йæ цæгæвæрæн дæр уым ис, æмæ йæ æрфæнды! 
— Æрфæнды сæ æмæ мæнæ кæсыс йæ пайдамæ?! — ахæм æмæ 
354 

бирæ алыхуызон ныхæстæ фехъусæн уыдис Нодараты кæрты 
мæрддзыгойы дзыллæты ’хсæн. 
Марфæ уыдонмæ дард лæууыд йæ хъуыдытæй зианы фæдыл. 
Ладинæйы хорз зыдта. Иутæ чердæм хæцыдысты сæ ныхæстæй, 
Марфæ уыцырдæм нæ арæзта йæ домæнтæ. Бæлвырдæй зыдта, 
Ладинæ ахæм хабæртты кæй нæ цыд, фæлæ ам æндæр цыдæр 
зæрдиагдæр æфсон кæй ис. Гæххæтт æм здыйау уæззау æмæ ихы 
къæрттау уазал фæкаст. Сабыргай йæхи райста устыты ’хсæнæй. 
Рацыд кæртмæ æмæ гæххæтт йæ мой Габемæ радта: 
— Бакæс æй, фæлæ йæ макæмæ равдис нырма! Чи зоны, исты 
стыр зæрдиаг ныхæстæ фыст дзы ис... Адæмыл сæ нæма хъæуы 
хæлиу кæнын. Хицауад сæ равзардзысты. Мæнæ уал зианы баф- 
снайæм. 
Марфæ Верæйæн дæр уыцы уынаффæ бакодта. Зианы бавæрæн 
рæстæг снысан кодтой райсоммæ. 
5. 
Ирон адæммæ фыдæлтæй баззайгæ хорз æгъдæуттæ бирæ ис. 
Зиан цы бинонтыл æрцæуы, уыдонмæ сыхæгтæ хæстæг æрбалæу- 
уынц. Зиан бафснайын сæхимæ райсынц. Кæрт иу бæрноны æвджид 
бакæнынц, æмæ уый амоны алкæмæн дæр, цы фезмæлыны хæстæ 
йыл ис, уыдон. 
Сыхаг чызджытæн амонын нæ хъуыд. Райсомæй раджы ным- 
марзтой кæрт æмæ уынгтæ. Хус рæстæг уыд, æмæ ногмарзт зæххыл 
сæ къахвæдтæ зындысты. Куыдфæстæмæ уыцы къахвæдтæ 
мæрддзыгойы къахвæдты бын фесты — нал зындысты. 
Симоны амарды фæстæ колхозы правленийæн сæрдар нæма 
уыд æмæ ныр хистæн колхозы фосæй стур æрбакæныны тыххæй 
баздæхтысты Дзабыраты Дадемæ. Йæхимæ дынджыр лæг æркаст, 
уымæй раздæр ацы фарст кæй никæмæ хаудис, уый тыххæй. Кæрты 
дуармæ лæууыд нымæтхуды, æфсæддон хæдон хæлафы мидæг 
тъыст, цырыхъхъытæ. Гæрзын роны мидæг синты сæрмæ дыууæ 
стыр æнгуылдзы тъыст, афтæмæй дзуапп радта: «Цæуылнæ 
æмбæлы? Ладинæйы зианы бон колхозы хардзæй кæд уымæн не 
’мбæлы, уæд ма кæмæн? Хъуыды та кодта: «Уæхи ауындзут. Кол- 
хозы кусæрттæгтæ — бирæ». 
Райсомæй суанг изæрмæ зианджыны кулдуарæй нæ ацыдысты 
Даде æмæ фермæйы хицау Датъе. Лæууыдысты. Мæрддзыгойы 
адæммæ ракæс-бакæс кодтой æрфгуыты бынæй. Сæ хъус дард- 
той адæмы ныхæстæм: чи цы дзуры, чи цы зæгъы зианы фæдыл. 
355 

Хъуырес æмæ Мæрза каумæ æнгом кæрæдзи фарсмæ сæхи 
æнкъард, тыхстхуыз дардтой. Æдас дæр нæ уыдысты. 
Серо Симоны амарды фæстæ ацы бон фæзынд æрмæст. Дзыхъ- 
хъынног картузы лæууыд акъаци бæласы бын лæппутимæ æнкъард, 
мадзурайæ, цыма зианыл тынг фæрыст. 
Фыдæлтæй баззад: зæрдæйæ-зæрдæмæ ныккæсæн куы уаид, 
уæд адæймаджы æдде бакаст ницы ахадид адæмы ’хсæн. Чи цы у, 
уый зынид. Фæлæ æрдз уый нæ радта. Зын базонæн уыд, Лади- 
цæйы зианмæ æцæг хъыггæнынмæ чи æрцыд æмæ хист хæрынмæ 
чи æрцыд, уый. 
Лдæм кæрæдзи арæх афæрс-афæрс кодтой Хатъойæ: 
— Кæм и, кæм? 
— Æмæ гъа... 
— Йæ бон дзы базыдта, æмæ ма йын ныр йæ мардæй цы кæны... 
— Цæуылнæ? Ирон æгъдау афтæ амоны. Лæг усимæ куынæуал 
цæра, уæддæр сæ кæрæдзийы зианмæ фæзынынц. 
— Æмбæлы Хатъойæн Ладинæйы зианы бон ам уæвын. Кæд 
нæ цардысты, уæддæр се ’хсæн фырт баззад,— загъта иу зæронд 
лæг. 
— Тузар Хатъойæ гуырд у, фæлæ йын цæй фырт у? Йæ фырты 
искуы йæ хъæбысмæ систа, мыййаг? 
Ахæм ныхæстæй уæлдай адæмæн та цы хъауджыдæр уыд? 
Хæдзары фæскъул фæздæгмæ йæ цæст чи дардта уынгæй, ахæмтæ 
дæр бирæ... 
Даде æмæ Датъе кæй цур лæууыдысты, уыцы лæгтæй иу йæ 
цæст фæцъынд кодта æмæ иу цæстæй Нодараты хæдзары сæрмæ 
скаст: 
— Хæдзар æнæ хицауæй баззад...— сæр цыма тæфсæгæй зыр- 
зыр кодта, афтæ базмæлыд. 
— Цæмæн баззад æдзæрæгæй? Верæ дзы нæ цæрдзæн? Тузары 
уый нæ хъахъхъæны? — фæрæвдз æм иннæ. 
— Верæйæн ам ницы ис. Тузар Хатъойы фырт у æмæ дзы Хатъо 
йæ фыртимæ цæрдзæн,— алыг кодта æртыккаг. 
Даде сæм хæстæгдæр балæууыд æмæ сын сæ ныхасмæ, дур 
лехъайы баппарæгау, баппæрста: 
— Хатъойы куы хъæуа, уæд уæлæ йæ фыды кæрт æгас — нæ 
хъæуыхицау кæм цæры, уый. 
— Хатъомæ уыцы кæртæй ницуал хауы,— зæрдиагæй йæ 
хъуыды загъта зæронд Бибо.— Хæсты рæстæг æм Хатъойы мад 
колхозы мулк фæдавта. Баныгæдта сæ. Нади йæхæдæг дæр уым 
— ныккæнды бадт. Немыцаг бомбæ сыл æрхауд æмæ сæ фæхаста 
356 

усæй, хæдзарæй, давæггагæй. Сисы къул ма дзы уыд, æмæ дзы 
Габе цыдæр къуымтæ бацъапп кодта йæхæдæг. Ныр уыдон куыд 
Хатъомæ хауынц? — дзурджытæм йæ роцъо хæстæг бахаста 
æртхъирæнгæнæгау. 
Уæд Датъё йæ къухтæ йæ дзыппыты нытътъыста, йæ иу уæхс- 
кыл хæрдмæ схæцæгау кодта æмæ, цыма фæрсырдæм быруйы 
нарæг зыхъхъыры бырыдис, афтæ Бйбомæ йæхи хæстæгдæр ба- 
кодта, йæ иу цæст æрныкъулæгау: 
— Габе йæхæдæг дæр цъапгæнинаг у! — загъта æмæ куыддæр 
фæфæсмон йæ ныхасыл, æгæр уæгъдæй кæй сирвæзт йæ дзыхæй, 
ууыл. 
Хъусæг лæгтæ ницы бамбæрстой, стæй цы бамбæрстаиккой, 
Габе йæхæдæг дæр цæмæн «цъапгæнинаг», уыд, уымæн. Датъе 
сын сæ цæсгæмттæм ныккаст æмæ æрæнцад йæ фæсмонæй. Ничи 
ницы бамбæрста йæ дæлгом ныхасæн. Фæлæ Датъе кæддæр 
йæхæдæг фæсмонæй йæ рустæ хæрдмæ хафдзæн, йæ былтæ 
йæхæдæг тымбыл къухæй мидæмæ хойдзæн, уый æмбæрста. 
Хур арвы къуырфæй ныгуылæнырдæм зына-нæзына сойæ 
сæрстау фæбырыд. Габе кулдуары къæсæрæй фæсидт мæрддзы- 
гойы адæммæ: 
— Зианмæ æрцæуæг адæм! Курæм, хæстæгдæр рацæут кæртмæ 
æмæ зианæн йæ царды фæстаг бон фæндараст зæгъæм йе ’нусон 
бынатмæ! 
Кæрты астæу дыууæ табуреткæйыл лæууыд дæргъмæ Лади- 
нæйы чырын, къæхтæ кулдуарырдæм. Сылгоймæгтæ дыккаг бон 
бафæлладысты Ладинæйыл судзгæ цæссыгтæ калынæй. Чырыны 
дыууæ фарсмæ хæстæг бадтысты хъæубæсты хистæр сылгоймæгтæ: 
Хуыре, Лези, Разиат, Верæ, Датъейы ус Дыбылды, Леза — Да- 
дейы ус. 
Хуыре ма фæсус хъæлæсæй хъарæджы хуызæн цыдæртæ дзырд- 
та кæугæйæ, æмæ сæ сылгоймæгтæ, кæд не ’мбæрстой — бæлвырд 
сæм нæ хъуыстысты ныхæстæ, уæддæр сахуыр сты æмкуыд кæны- 
ныл. 
Ныссыпп сты кæрты дзыллæтæ. Цымыдисæй æнхъæлмæ кас- 
тысты, уæдæ ныртæккæ фехъусдзыстæм, Таджыхъæуы партчыры 
секретарь цæй æфсон йæхимæ йæ къух систа, уыдæттæ. Фæлæ 
ничи ницы ахæмæй загъта. Ничи ницы базыдта гæххæтты хабарæн 
Габе æмæ Верæйы фæндмæ гæсгæ. Гæххæтт ныууагъта Ладинæ, 
уый дæр стæм сылгоймæгтæ федтой. Æнахуыргонд сылгоймæгтæ 
йæм сæ хъус даргæ дæр не ’ркодтой. 
Марды чырыны уæлхъус ныхасы бар радтой раздæр сыхбæсты 
357 

— хъæубæсты номæй зæгъынмæ фермæйы хицау Датъейæн: 
— Мæнæ дзæбæх адæм! Ед... Хуыцаустæн! Афтæ зын мын у 
ацы бон, æмæ мæ бон дзурын дæр нæу! Хуыцаустæн!.. — тагъд 
дзураг лæг уыд, мæнгард, æнæууæнк Датъе. Дыдзæсгом æмæ цъам- 
мар лæгмартимæ æмдзæхдон.— Ладинæ уыдис махæн, хуыцаустæн, 
нæ дарæг, нæ зондамонæг, нæ Сатана!..— ахæм æмæ цыдæр 
цъæмæлтæ фехсæста Датъе зианы уæлхъус. Цъаммар ном лæгыл 
уымæн сбады, æмæ æфсæрмы нæ зоны. Датъе дæр цыма Симоны 
мардæн ницы æмбæрста... Æндæр адæймагæн ацы зианы уæлхъус 
Датъейы бынаты адæмы размæ рацæуын йæ цæсгом нæ бахъæцы- 
даид. Мæрддзыгойы адæмæй кæмæйдæр ирвæзгæ дæр скодта Датъ- 
ейы ныхæстæм: 
— Гæды дзурыс! Дæ рихи даст у дæуæн дæр! 
Радзырдта Габе дæр. Адæм æм æрыхъуыстой. Йæ зондджын 
æмæ зæрдиаг ныхæстæм кæуæг сылгоймæгтæ дæр ныхъхъус сты. 
Йæ ныхæсты æртхъирæнхуызæй ницы загъта, хъуыддæгтæ сæхи 
æвдисдзысты, зæгъгæ. Ладинæйы царды фæндагыл дзургæйæ, Габе 
куы бавнæлдта, хæсты рæстæджы Ладинæ хъæубæсты адæмæн 
цы лæггæдтæ фæкодта, уыдонмæ, уæд азымджын лæгтæ æмæ ус- 
тытæ дæр джихæй ныккастысты дзурæгмæ. Зылынджын рæстдзи- 
надæй стъæлфаг у. Æмбæрста уый Габе æмæ, зианы чырыны 
уæлхъус дзургæйæ, аивæй йæ цæст зылдта кæртыдзаг мæрддзы- 
гойы лæгтыл. 
Йæ цæст æрдардта Даде æмæ Датъемæ. Уыдон адæмы ’хсæн 
кæрæдзимæ æнгом лæууыдысты. Бындзарæхæй дыууæ бæхы сæ 
сæртæ кæрæдзимæ куыд бакæнынц, афтæ сæ сæртæ бакъул код- 
той æмæ-иу иу иннæйы хъусы цыдæр баулæфыд. Уыцы минут 
зындис афтæ, цыма Таджыхъæу иу стыр адæймаг уыд. Хуыссыд 
рынчынты операцигæнæн стъолыл, æмæ йын Габе цæстытæй æмæ 
зондæй æвзæрста йæ низты хатт: «Таджыхъæуыл уæззау низау 
æрбадт фыдгæнджыты уæз. Дæлгоммæ похци ныл æрфæлдæхт!» 
Габе уыцы «похци» сфæлдахыныл куыста рагæй дæр. Ныр ын 
ныууадзæн нал уыд, цалынмæ йæхиуыл æмæ ма кæуылдæрты не 
’рфæлдæхт. Таджыхъæуыл дуг афтæ гадзрахатæй разылд, æмæ 
хæсты размæ хъæу кæй руаджы хъæу уыдис, уыдонæй иутæ 
хæстæй нал сыздæхтысты, чи та сæ рынчын-цæфтæй куыст- 
хъом нал уыд. Хæсты размæ лыгъд нымæхст лæгтæ сæ удтæ 
бахъахъхъæдтой. Хæсты фæстæ систы хъæубæстæн рувас- 
æлдæрттау. Æнтыст сын сæ мæстытæ исын суанг активонты 
марыны онг. 
358 

6. 
Ахицæн йæ рухс дунейæ Нодараты Асæгойы бындары чызг 
Ладинæ. Знон æй бавæрдтой йæ зæххы хайыл. Нал, никуал 
раздæхдзæн рухс дунемæ. Нал æй фендзæн йæ лæппу Тузар. Зноны 
хисты къæбæртæй ма сылгоймаг æфсинтæм цыдæртæ аззад æмæ 
дзы сывæллæтты къухтæм хæйттæ радтой. 
Мæнæн стырдæр хай у, зæгъгæ, сæ къæбæртæ кæрæдзимæ ’вдыс- 
той Тузар æмæ Сæрæби. Ирæ дæр сæм-иу хæстæг балæууыд. 
Февдыста-иу йæ хай æмæ-иу æй амбæхста. Сывæллон цы ’мбары? 
Тузар знон йæ мады мардыл кæуынæй бафæллад. Абон та йын 
йæ хисты къæбæртæй адджынæн хæры. Сæрæбийæн йæ хъуы- 
дыйы дæр нал ис йæ фыд Естъа. Ирæ та йæ мад Зæликкæйы 
сурæт хъуыды дæр нæ кæны. 
— Верæ, дæ бонæй у ныр. Ацы æртæ сабийы бынтон де ’ккой 
баззадысты! Сагъæсхуызæй загъта Габе Верæйæн. Дзæвгар фæка- 
стысты æртæ сывæллонмæ. Æнæ дзургæйæ аныгъуылдысты сæ 
хъуыдыты, сæ фидæны. 
Хæхбæсты тыхджын къæвда куы ’рцæуы, бæрзонд хохы къул- 
тыл дуртæ куы рахауынц, сæ разæй куы рассæндынц чысдурты, 
зæй куы фезмæлы, йæ улæны нæрын бæстыл куы арауы, раст 
ахæм зæй-лæсæнау гыбар-гыбур кодта Верæйы фæллад, тарст, 
æфхæрд миддуне. Адæймаг æрдзæй зынтæн конд у — фæразон. 
Ныффæразы низæн, топдзæфæн, æххормагæн. Дæ зæрдæ дæхимæ 
куы ницæмæй æхсайа рæдыдæй, æхсæнадмæ рæстæй дæ фæллойы 
хай куы хæссай, афтæмæй æнæ азымæй æфхæрд куы цæуай, уæд 
уымæн лæг нæ фæразы. Верæ дæр уымæн афтæ арф æвæрд уыд 
масты хъоргъы. 
Таджыхъæуы хæствæллад, æрдæгæххормаг адæмы ’хсæн, буа- 
рыл чъизи сынкъ фæзынæгау сгуппар сты фыдгæнджытæ. Рын- 
чын фæстинонæй дзедзыройгæнæгау адæм сæ зынтæй нæма фæир- 
тæстысты. Сæ къухтæм æмхасæнтæ кодтой. Колхозы быдыртæй 
æхсæв сæ хæдзæрттæм бирæтæ цæугæ дæр нал кодтой. Сталин 
фæсидтис нæ бæстæйы адæмтæм хæсты фæстæ адæмон хæдзарад 
фæстæмæ йæ уавæры сæвæрынмæ. Уыцы сидтыл дыккаг зæгъæн 
нæ уыд, уымæн æмæ уæд ахæмæн йæ бынат æндæр ранмæ цыд. 
Габе йæ рæстæгæн раст хатдзæг скодта: «Таджыхъæуы цы лæвар- 
хорты къорд сгуппар, тутайы кæлмытау æмвæтæнæгæй колхо- 
зонты мæгуыр фæллой чи дзæррæст кæны, уыдонæн сæ ныхмæ 
æрлæууæг нал ис. Хъæубæсты нывыл лæгтæ нал баззад. Хин æмæ 
кæлæндоны удæст лæгтæ дзы фæфылдæр сты. Раст адæймæгтыл 
35? 

пырх кæнынц «догъыты тъыст цъылынæй». Æфтауынц ма йæм 
«политикон хъацæнтæ» æмæ раст лæгтæй аразынц къласон 
знæгтæ». 
Таджыхъæуы иу ахæм къорды сæр уыдис Хетъеты Хатъо. Уый 
Верæ хорз æмбæрста. Хъæусоветы къанцылары Хатъо писырæй 
бадт. Районы бæрнон кусджытимæ уыдис æмдзых. Иутимæ нозт 
æмæ физонæджы фæрцы, иннæтимæ та гæды-фæлывд æвзаджы 
арæхстæй слымæн. Уый ныр Габе дæр бæлвырд бамбæрста. Рай- 
гом кодта Ладинæйы фыст гæххæтт. Знонæй нырмæ йæ цалдæр 
хатты бакастысты Верæимæ. Цалдæр хатты ма йæ цæссыджы суа- 
дæтты ауæзтытæ фегом сты Верæйæн гæххæтмæ кæсгæйæ. Ла- 
динæ йæ зæрдæйы мæстытæ фаг кæй нæ равдыста, бынтон цыбыр 
кæй фæкодта йæ хъæстытæ, уый Верæйы зæрдæ уæлдай цыргъæй 
схуыста: «Хæрзбон, Верæ! Мæ хуызæн æнамондтæ ацы рухс ду- 
нейыл куы нæ уой, уæд хуыздæр у. Хетъеты цъаммар мæ йæ 
куыст скодта, фæлæ æз уымæ сразыйы бæсты равзæрстон мæлæт. 
Естъа æмæ Гукъур мæн кæй хъахъхъæдтой, уый тыххæй сыл уыцы 
удхор афтæ сархайдта йæ къордимæ. Симонмæ дæр уыдоны къух 
фæхæццæ мæн тыххæй... Уæхи сæ хъахъхъæнут! 
Мæ гыццыл хъæбул Тузик, ныххатыр мын кæн! Верæ дын мæ 
бæсты мадæн. 
Хæрзбон, рухс дуне! Хæрзбон, Верæ!» 
Верæ æгъдаумæ гæсгæ Ладинæйæн йæ марды кæндтытæ фæкод- 
та. Къуыритæ рацыдис. Йæхи мадзура цас дардта, уыйбæрц 
тынгæй-тынгдæр æмбырд кодта маст йæ хуылфы. Уыйбæрц 
тынгдæр цæттæ кодта фидæныл фæнд йæ зонды. Таджыхъæуы 
хабæрттыл цытæ ныффысдзæн, хицауады размæ куыд æмæ цы 
бæлвырд хабæрттæ бавдисдзæн, æнаххосæй бафхæрд лæгты куыд 
срастгæнæн ис, уыцы хъуыдытæ йæм ирдæй-ирддæр æвдыстой 
сæхи. 
Верæйæн æртæ чысыл сабийы хæдзары иунæгæй уадзæн нæ 
уыд. Йæ хъуыдытæ растдæр скæрдынмæ йæ хъуыд Габеимæ 
æмбæлын. Уый Габе дæр æмбæрста æмæ Верæтæм уæгъд рæстæ- 
джы йæхæдæг цыд. Хъуыддагыл иумæ хъуыдыты ныгъуылдысты, 
цæмæй ма фæрæдиой æмæ сæхæдæг дæр ма сбадой зылынджыны 
бынаты. 
Естъайы куы ’рцахстой, уæдæй фæстæмæ дзы Верæ иунæг писмо 
райста. Уый фæстæ кæм ахæстоны, цы бæсты уыдис уый хабар 
дзы нал райхъуыст. 
Политикон хабæртты фæдыл ахстытæ арф нымæхст уыдысты. 
Лæгмарды тыххæй ахстæн æндæр уыд йæ бынат. Уыдои фæрсæг 
360 

уыд. Сæ хабæрттыл сын протоколтæ арæзтой. Данел горæты 
ахæстоны бадт. Бирæуæладзыг, уынджы фидауц рæсугъд галуа- 
ны бын ныккæнды. Фæлæ ныр йæ уавæр раздæры хуызæн зын нæ 
уыд, кæд-иу æй къуыммæ батардтой, зæгъ, лæг марынмæ дын 
дамбаца кæм уыд, зæгъгæ, уæддæр. 
Политикон ахстытæм хъалагъуртæ хуынчъытæй кастысты. 
Уæлдай змæлд, сдзурæн сын нæ уыд. Данел æндæр ныккæнды 
бадт. Хицæуттæ йыл фæрсынмæ цалдæр фæлтæры скодтой: 
«Басæтт, лæг кæй амардтай, ууыл!» Иуæн-иу куы ницы дзуапп 
радта, уæд та-иу æм æндæр æрбацыд йæ гæххæттыты папкæимæ. 
Æрæвæрдта сæ-иу табуреткæйыл. Фæфыстаид, фæфыстаид, стæй- 
иу Данелмæ кърандас бадардтаид, гъа, ныр дæ къух æрфысс, 
зæгъгæ. Данелæн се ’ппæтимæ дæр йæ дзуапп уыд: «Нæ зонын». 
«Никæй амардтон». Иу бон та йæ Верæ ахæстонмæ бабæрæг кодта. 
Хæринаг ын схаста. Цæссыг калгæ йын фехъусын кодта Лади- 
нæйы хабар. Данел æмæ Верæйы æхсæн — æфсæйнаг хызæй быру. 
Хуынчъытæй кæрæдзи цы уыдтой, æндæр сын хæстæг лæууыны 
бар нæ уыд. Верæ бамбæрста уæддæр, Данел цы хуызæн æрбаци, 
Ладинæйы зиан фехъусгæйæ, уый. Дзæвгар дзыхæй нал сдзырд- 
та. Лæугæйæ баззад. 
Ладинæ цы гæххæтт ныууагъта, уый тыххæй Верæйæ куы фехъ- 
уыста Данел, уæд ын ныффæдзæхста, гæххæтты кой Габейæ 
фæстæмæ куыд никæмæн дзура. Радзырдта æфсæн хызы хуынкъ- 
æй: 
— Хуыре куыд у? Дзæбæх у? 
— Дзæбæх у,— дисгæнæгау фæци Верæ, иннæтæй хъауджыдæр 
Хуырейы цæмæн фæрсы, зæгъгæ. 
— Байхъус-ма уæдæ! — фæсидт Верæмæ. 
— Хъусын дæм, Гукъур! — рахиз хъус бацæттæ кодта Верæ 
фæйнæгæй быруйы сæрты. 
— Хуыремæ ныццу æмæ дзы райс, æз æм кæй радтон, уыдон. 
— Цытæ? 
— Æз æм радтон картуз æмæ блокнот. 
— Цавæр картуз? 
— Уый фæстæ йæ базондзынæ. Райс сæ Хуырейæ æмæ сæ 
макæмæ равдисут Габеимæ. Уый дæр сæ зоны йæхæдæг. 
Данелæн хабæрттæ фæбæлвырддæр сты. Слестгæнæгæн ныр 
æндæр дзуаппытæ дæтдзæн. Йæ зæрдæ фæфидардæр Данелæн. 
Йæ ныхæстыл бауырнынгæнынæн бавдисинаг æрмæг фаг уыд. Ба- 
фæдзæхста Верæйæн ноджы, хос ссивæнты мæкъуылы аууон цы 
чызг радзырдта Таджы вагзалы хæрæндоны хабæртты тыххæй, 
361 

уый бацагурын. Уыцы чызг зæгъдзæн, сæ хæстæг сылгоймаг, ре- 
стораны кусæг, Таджыхъæуы «рæмпæджыты» куыдæй фены ре- 
стораны, чи сты, уыдæттæ. 
Хæсты быдыры æфсæддон хай пырх куы ’рцæуы знаджы хъа- 
рутæй, командир бæрæг дзы куы нæуал вæййы, уæд салдат 
зæрдæдзæф кæны, йæ ныфс сæтты. Таджыхъæуы адæмыл дæр 
ахæм уавæр скодта. Раст æмæ дзы зылын бæрæг нал уыд. Царда- 
разджытæ æмæ цардхалджытæ кæрæдзи æддæгмидæг ауадысты. 
Колхозонтæ гуырысхоты хызы стыхстысты. Сусæг^æргом кæрæдзи 
фарстой: 
— Кæд Естъа знаг разынд, уæд дзы йæ усмæ дæр ис...— иу 
райсом хъомтæ хъæугæронмæ атæргæйæ къорд усы кæрæдзийæн 
сусæгздæхтæй дзырдтой. 
Иннæ ус хъынцъым хъæлæсæй ноджы бæрæгдæр хъуыды рав- 
дыста: 
— Нæ зонын... Симоны амарды фæстæ нæ лæгæн æдзух йæ 
хъусты уый дзурын — æнафонмæ макуы лæуу. Бæрæг нал у, знаг 
æмæ хион чи у. 
— Габе дæр чи у... æмæ гъа! — кæлмæрзæны къабазæй йæ 
дзых æрæхгæдта иннæ. 
— Чи у, чи у кæнæм. Чи хъуамæ уа? Ахсæвы фыдæх мæ уæд, 
кæд Габе хуымæтæг лæгтæй хуымыдзаг нæу! Уæдæ Даде æмæ 
Датъейау хордоны уыры у? — устытæм æвзидæгау йæ ныхас бап- 
пæрста постхæссæг Разиат. Уый æргомдзырд уыд. Хатъоты æмæ 
Хъуыресты мурмæ дæр нæ дардта. Разиат сæ йæхæдæг дæр арæх 
уыдта вагзалы «бындзхæстæй». Иухатт, зæгъы, Разиат вагзалы 
рацæйцыд йæ писмотæ хæссæн хызынимæ. Йæ размæ дзедзы- 
ройгæнгæ фесты Хатъо, Мæрза æмæ чидæртæ. Хатъо, зæгъы, æру- 
рæдта Разиаты æмæ йæм армæй æвналын байдыдта: 
— Гъей, нæ постхæссæг! Уæллæй ды нырма чызгæй дзæбæхдæр 
дæ! 
Разиат, хъæуæй вагзалы ’хсæн постхæссæг, æдзух дзæлв 
лæдзæгимæ цыд. Уыцы лæдзæгæй Хатъойы рагъыл æрцыд. Къух- 
тыл дæр æруад цæфтæ: «Дзæгъæлзады хъыбыл! Дæ мады хуызæн 
мæ хоныс! Кæмæй къах — кæмæй къухæй гуырд! Кæй стурæй та 
скодтат физонджытæ?! Æви зонын æнхъæл не стут уæхицæн!» — 
ныртхъирæнтæ ма сæм кодта æмæ хъæумæ араст. 
Уæдæй фæстæмæ Разиатæй стъæлфын байдыдтой хъæубæсты 
хамасхортæ, кæд ма сæ милиционер Серойæ ныфс уыдис, уæддæр. 
Серо йæхæдæг дæр æдас нал уыд йæ картузы фесæфты фæстæ. 
Агуырдта йæ, фæлæ нал... 
362 

Хъæубæсты цæрджыты гуырысхотæ, хуыскъ къæссайы хуыртæ 
уигъæгау, гæр-гæр кодтой алырдæм. Бæлвырд иу хъуыдыйыл 
æрлæууын сæ нæ уагъта хъæубæстыл æрцæугæ цауты æбæлвырд- 
дзинад. 
— Ладинæ дæр знаггады куыст кодта,— дзырдтой афтæ дæр.— 
Куы старстис, уæд йæхæдæг йæхицæн схос кодта афоныл. 
— Данел немыцы шпион у. Кæм ын æмбæлы, уым сбадт,— 
æргом сусæгæй айхъуысын кодта Хатъо. 
— Хæйрæг базонæд, чи уыд Симонæн батыхгæнæг! — аразгæ 
къахæн ныхас кодта Серо хи фæливынæн.— Цы куыстой фер- 
мæйы Данелимæ? Стуртæ хуыснæджыты къухтæм адæттынмæ хъа- 
выдысты, æвæццæгæн, æви дзы дæтгæ дæр ракодтой... Æхцайыл 
не сфидыдтой... Ахæм исты уыдаид... 
Хъæубæсты цæрджытæ ахæм æбæрæгдзинады фæскъауы стых- 
стысты. Фæлæ адæмы гуырысхотæ фæскъауæй сыгъдæг ранмæ 
рахсæдын, хус къæссайæ сæ зæхмæ æркалыны куыстыл та Дада- 
ты Данелы сæр ифтыгъд уыд. Ахæстоны къултæ бæзджын æмæ 
фидар сты. Данел æддæмæ не ’ххæссыд хъæубæсты хабæрттæм. 
Уырдæм æм сæ хæццæ кодта Верæ. 
Дуне иудадзыг цардхалджытæй арæзт нæу. Низы фæзындæн 
фæзыны хос. Ивылд доны ныццæвæнæн — могортæ. Хоры хуым- 
ты хæмпæлгæрдæгæн — цыргъ рувæн. Хъæбæр æрчъиагæн — нæрв 
æмæ чъима. Зынвадæн хъæдæн — уæзфæрæт æмæ цурк... 
Рæстдзинад ратас-батас нæ кæны. Йæ бырынкъ цыргъ у. 
Æмрæст дзы цæвын куы зонай, уæд йæ размæ зылыны ныссæдзы. 
Верæ æмæ Габемæ хур æркаст. Сæ зæрдæты их дзæвгар атад ног 
хабар фехъусгæйæ: «Таматы Геор æфсадæй суæгъд æмæ сыздæхт 
хъæмæ». Стæм лæппутæ ма здæхтысты фæсхæст хæдзармæ. Уæл- 
дайдæр Георы хуызæн фæскомцæдисы схъомылгонд æхсæнады 
зæрдиаг архайæг. 
Сыхбæстæ æмбырдтæ кодтой Таматы хæстоныл. Чи йæ цæссыг- 
тимæ йæ хъæбысы кодта, чи йын æнкъардæй йæ къух иста. Фæлæ 
Верæ дардæй хъæрæй кæугæ бацыд кæртмæ. Дард æрлæууыд Ге- 
ормæ. Цасдæр афтæ фæкуыдта, стæй бацыд æмæ Георы риуыл 
йæ сæр бакъул кодта цæссыгтимæ. Уыдон Зæликкæйы æрæмысы- 
ны цæссыгтæ уыдысты. Зæликкæ... Георы хистæр хо — Данелы 
цардæмбал... Хæсты бонты знаджы хæдтæхджыты нæмгуытæй 
фæмард колхозы нартхортонæнты. 
Дард бæлццон куы ’рыздæхы йæ хъæумæ, уæд йæ сыхбæсты 
афæрсы хабæрттæй. Геор дæр уайтагъд хъæубæсты хабæрттæ 
фехъуыста. Йæ зæрдæ сæ нæ барад, дард бæстæй цæугæйæ куыд 
363 

æнхъæл уыд, афтæ. Ноджы фыдæлты æмбисонд нæ рох кодта: 
«Хæсты быдырмæ дыууæйæ ацæуынц, здæхгæ та дзы иу ракæ- 
ны». Æмбæрста, хъæубæсты цард фæсхæст раздæрау йæ уагыл 
сæвæрынмæ лæгтæ фаг кæй нæ уыдзæн, æмæ æнкъардæй- 
æнкъарддæр кодта. Æнæуи дæр йæ зæрдæ цæмæй барухс уыда- 
ид, йæ хæдзары ахæмæй ницы федта. 
Верæ æмæ сыхæгты чызджытæй чидæртæ Таматы æдзæрæг 
къуымтæ æфснайынмæ фесты. Ахæм усгур лæппу фæзынд сæ 
сыхмæ! Чызджытæ цæхæр фестадысты хæстон лæппуйы цæстмæ. 
Бæхджын æфсады капитан куыд нæ фидыдтаид йæ дарæсы! Цы- 
рыхъхъыты зæвæттыл чъирифыссæнты хуызæн гыццыл тымбыл 
æндон цæлхыты дзæгъ-дзæгъ, риуыл алыхуызон орденты æрттывд 
чызджыты цæстытыл айдæны зынæгау цæхæртæ калдтой. Фæлæ 
чызджытæ сæхæдæг Георы цæстыты нæма фæзындысты. Йæ мæт 
æндæр цæуылдæрты уыдис. Йæ сиахс Данелы æрцахсты хабар æй 
йæхимæ æрыхъусын кодта. Кæд æй бауырныдтаид, æмæ Данелы 
хуызæн сæрæн, ахуыргонд лæппуйыл хъысмæт афтæ тызмæгæй 
æрæнцайа? Æхсæвы иунæгæй куы баззад йæ бæстыхæйтты Геор, 
уæд Данелы цардвæндагыл цæст ахаста суанг сабибонтæй 
фæстæмæ. Æмгæрттæ уыдысты. Скъоламæ иу рæстæджы цыдыс- 
ты. Сæрæн, кафаг, домбай лæппу. Ахуыры — фыццæгтимæ. 
Афтæмæй йæ бахъуыды кодта Геор. Æвдæм къласы ахуыргæнгæйæ 
иухатт хъæубæсты адæмæн æвдыстой Брытъиаты Елбыздхъойы 
пьесæ «Худинаджы бæсты мæлæт». Данел дзы хъазыд Газаччы 
ролы, Геор та бæхгæсы. 
Абырæг Газакк куы баста бæхгæсы къухтæ, уæд æм Георы хо 
Зæликкæ сценæмæ базгъордта кæугæ: «Суадз мын ме ’фсымæры 
дын зæгъын!» Зæликкæ æмæ Георæн сæ фыдымад дæр уым уыд 
æмæ лæдзæгимæ балæбурдта. Сценæйы цур æрлæууыд æмæ Га- 
закмæ бавзыста лæдзæгæй: «Суадз мын мæ сидзæр иунæджы! 
Афтæ дæр цъус æнамонд куынæ у!» Уæд æм Геор дзуры: «Нана, 
æцæгæй мæ нæ мары! Пьесæ у, пьесæ!» 
Сценæмæ кæсджытæн ма худынмæ уымæй диссагдæр цы уыда- 
ид. «Урра-а!» — хъæр кодтой алырдыгæй. Къæхтæ пъолыл хос- 
той фырхудæгæй. Лæппутæ æхситт кодтой. 
Æрлæууыд Георы зæрдыл Ладинæ дæр. «Данелимæ хъуамæ 
къайады бацыдаиккой. Фæлæ Хатъойы скъæфт фæци. Лæппу сын... 
Данел Зæликкæйы ракуырдта. Зæликкæ фæмард. Данел уацары 
бахауд, фервæзт... Æрцахстой йæ. Симоны марæг, дам, уыд. Ла- 
динæ йæхи сауыгъта. Æмæ Естъайы хабар та? Къласон знаг у?» 
Æппæт уыдæттæ Георы цæстытыл куы ахъазыдысты кинонывау, 
364 

уæд та хъуыдытæгæнгæ рахызт хъæубæсты фыдгæнджытырдæм: 
«Хатъо, Хъуырес, Датъе, Серо, Даде». Уыцы нæмттæ æрæмысгæйæ 
æнад хæкъуырцц скодта Геор. Æмæ бафынæй фæллад бæлццон 
йæ райгуырæн хæдзары фыццаг хатт хæсты райдайæнæй нырмæ. 
7. 
Æххормаг æмæ бæгънæг адæймагыл рæстæг пъæззыйау бады. 
Йæ иу сахат дæр къуырийы бæрц ныйивæзы æмæ цардæфхæрд 
адæймагыл танчы рæхыстыл тулæгау уæззау тулы. Зæрдæйыл фы- 
дымур нал вæййы. Бахус вæййынц йæ тугдадзинтæ. Æндахы ха- 
лау слыстæг вæййынц йæ нуæрттæ. Цин æмæ йæм хуры рухс нал 
фæхъарынц. Цæсгомы цъар райсы æрдæгцæттæ насы цъары хуыз 
— цъæхбын. Цæстытæ сæ къуырфыты суæгъд вæййынц æмæ уазал 
авгæй тымбылтау уæгъдызмæлд кæнынц. 
Хæсты кæрон уымæ æрцыдысты Таджыхъæуы цæрджытæн сæ 
фылдæр. Нæлгоймаг фезмæлæг цы бинонтæм нæ уыд, уым иу 
ныййарæг мад цы бакодтаид йæ сабитæн салд хуыскъæлтæй? 
«Уæлахиз» сын сæ хуыскъæлтæ уæлибæхтæй нæ фæивта. Хъарм 
дарæс сыл нæ баппæрста. Сæ зæбул пысулты æрвыстой уæззау 
бонтæ. Иу азыл уал дзы къахæй тыххæст акодтой хæсты фæстæ. 
Дыккаг аз сыл æмбисмæ æрбатылд... Ноджыдæр ма мæй, дыууæ 
мæйы, æмæ сæм сæ цæхæрадæтты нартхоры æфсирæй хоры сыз- 
гъæрин гагатæ бахудтысты. Верæйæн Хуыре бацамыдта айфыц- 
цаг: 
— Ратонæм уал иу-цасдæр нæ нартхæрттæй. Хуртуанмæ дзы 
ахус кæнæм. Хоры гага куыройы фыдты ’хсæн чъиу куынæ кæна, 
къæрц-саст куы кæна, уæд ссадæн бæззы. 
Афтæ бакодта Верæ. Къусбары хъæдын кæхцы дзаг ын рауад 
ссад æмæ абон кæрдзынтæ райста пецæй. Æртæ сабийæн дзы 
æхсыримæ се стонг суагъта, æмæ сывæллæттæ кæрты хъазыныл 
фесты. Йæ лæппу Сæрæби йæм уатмæ æрбазгъордта худгæ æмæ 
йæм дзуры: 
— Ма! Ма! 
— Цы кæныс, мæ зæрдæдарæн, цы у? — бахудт æм мад. 
— Куы бафсæдын, уæд мæм худын фæцæуы! 
— 0, мæ къона, о! Цу æмæ хъазут! — сывæллоны ныхасмæ 
Верæйы цæсгомыл худæнхуыз фæзынд, стæй рустыл цæссыгтæ 
æртылдысты сабиты тæригъæдæй. Габейы æфсин дæр уыцы бон 
ахæм ссадæй кæрдзынтæ скодта. Сывæллæттæн иу кæрдзын æрха- 
ста цыхты къæрттимæ: 
365 

— Верæ, дæуæн фылдæр хæссинæгтæ ис. Ацы хæйттæ дæр сын 
бавæр,— барæвдыдта Марфæ Верæйы сабиты. 
Зыдта Верæ, Георæн дæр йæ хæдзары къæбæргæнæг кæй нæй 
æмæ йæм сабиты фервыста аходæн бахæрынмæ. 
— Хорз райсомтæ уыл кæнæд æмæ уæм фарн бацæуæд, Верæ! 
— бахызти къæсæртыл Геор, кæрт æмæ хæдзары къуымтæм ракæс- 
бакæсгæнгæ. «Нодараты домбай Асæгойы къухтæй арæзт 
бæстыхæйттæ!..» — йæхимидæг æрымысыд Асæгойы сурæт 
Геор. 
— Мидæмæ нæм рахиз, Геор! Цы лæгтыдзуар дын баххуыс 
кодта, дзæбæхæй дæ чи суагъта не ’хсæнмæ, уыцы Хуыцауæн 
кувдзыстæм! — бацин кодта Верæ Георыл. Фервыста Габемæ дæр, 
Георимæ иумæ абадут, зæгъгæ, æмæ сæм фæзынд Габе дæр. 
Цæхх, кæрдзынæй сæ хррз суазæг кæндзынæн, зæгъгæ, уый 
тыххæй сæм нæ фæсидт сæйрагдæр. Верæйы зонды зындæр хъуы- 
дытæ уыдис. Данел ын ахæстоны цы фæдзæхстытæ бахæс кодта, 
уыдон уыдысты йæ бонты хæстæ. 
Адæймаг адæймаджы зæрдæйæ-зæрдæмæ куы нæма фæзоны, 
уæд æй раздæр фæфæлтæры йæхи хъуыдыйы. Йæ ныхас, йæ 
фезмæлд ын хъуыды фæдары. Габе æмæ Геор ахæм æнæзонгæтæ 
уыдысты. Кæрæдзи кой цы хъуыстой адæмы руаджы, æндæр афтæ 
хæстæг никуы сæмбæлдысты. Нæ хъæуыхицау ахæм æмæ ахæм 
лæг у, зæгъгæ-иу, исчи йæ писмойы афтыдтаид Геормæ æфсадмæ 
фысгæйæ. 
Габе дæр Таджыхъæумæ куы сæфтыд, уæдæй фæстæмæ æрмæст 
хъæуы уæвджыты нæ, фæлæ ма сæ, чи кæм ис, чи сæ цавæр лæг у, 
уыдæттæ дæр базыдта. Æмæ ныр кæд фыццаг хатт сæмбæлдысты 
Габе æмæ Геор иу фынджы уæлхъус, уæддæр кæрæдзимæ уыды- 
сты æргомзæрдæ, æргом ныхас, цыма рагæй дæр иу сыхы царды- 
сты. «Фылдæр фенæг фылдæр зоны». Ацы дыууæ лæджы дæр 
гыццыл нæ федтой æмæ нæ бавзæрстой сæ царды бонты. 
Геормæ æппæтæй диссагдæр кастис, Габе æмæ Марфæ, 
уырыссæгтæ, иронау афтæ сыгъдæг кæй дзырдтой. Габе йын цы- 
быртæй ратаурæгъ кодта йæ хабæрттæ. Садонгомы райгуырдыс- 
ты, цардысты. Волков Казбек — Бирæгътæй Габе йæхи хоны иро- 
нау. Георы бæлвырддæр бауырныдта, зæххыцъарыл адæмты сæ 
кæрæдзийæ æрмæст æвзаг кæй дих кæны. Æмæ æниу Верæ Кри- 
воносова нæ уыд? Æмæ ма йæ ныр исчи ирон сыгъдæг æвзаг æмæ 
æгъдæуттæй амбылдтаид?! 
Хæсты хабæрттыл дæр иуцасдæр аныхæстæ кодтой, стæй Верæ 
ныхасы фæтк сындæггай раздæхта хъæубæсты хабæрттæм. Кусæг 
366 

адæймаг йæ фæллад суадзынмæ æрбады, уый фæстæ йæ куыстмæ 
зæрдиагæй бавналы уæнгдыхæй. Габеитæ дæр афтæ зындысты. 
Цæхх-кæрдзыны руаджы кæрæдзи арæвдыдтой. Аныхæстæ код- 
той. Зæрдæйæ фергомдæр æмæ фенгомдæр сты. Ныр уæззаудæр 
хабæрттæм раздæхтой се ’ргом. 
— Хæст нын нæ цардыл цъутта сæвæрдта æмæ цы бакæнæм? 
— сагъæсгæнгæ лæгты цурæй фынджы къæбæртæ иста æмæ сæ 
уæлвæйнæгыл æфснайдта Верæ. 
— Иудадзыг хæсты аххос бæргæ нæу,— бафиппайдта Габе.— 
Адæмы ’хсæн царды ’гъдæуттæ рæстмæ æвæрд куынæ вæййынц, 
уæд нын уый нæ иутыл цъутта ’вæры. Цъутта æвæрд кæуыл 
æрцæуа, уымæн йæ бæрзæйыл æфсондз дæр æвæрд цæуы,— 
хъыгзæрдæйæ арф ныуулæфыд. 
Уыцы ныхæстæм Геор зæхмæ нымдзаст. Габейы ныхæстæ тых- 
та йæ зæрдæйыл уымæл гæрзау æмæ йæ риуы банкъардта, раздæр 
дзы цы нæ уыд, ахæм уæз. Фæгуырысхо Габейыл, кæд мын къахæн 
ныхæстæ кæны, зæгъгæ. Уымæн æмæ «нæ былтыл цъутта, нæ 
бæрзæйтыл — æфсондз» зæгъынæй лæгмæ Сыбыры бинаг къæй 
йæ уæрæх кулдуæрттæ бæгъгъæттæй дардта. Дыууæ адæймаджы 
æхсæн ахæм æргом ныхас табу дзырд уыдис. Геор уый хорз зыд- 
та. Æфсады дæр афтæ уыд. Сæ астæу дзырдхæсджытæ уыд. 
Æрмæст, Сталины номæн кувынæй æддæмæ Хуыцауы ном дзурæн 
дæр нæ уыд. Геормæ диссаг уый фæкаст, æмæ Габейы хуызæн 
лæгæн, партионæн, хъæууон советы сæрдарæн, рæстæджы поли- 
тикон уавæр уыдис æцæгæлон. «Ау, дæхæдæг партион куы дæ, 
уæд ма кæмæй агурыс царды рæстдзинад? » — ныхъхъуыды код- 
та Геор. Фæлæ æфсады дæр афтæ уыд. Командирæн, салдатæн 
рæстдзинадыл æргом дзурæн нæ уыд æфсæддонты царды 
хъæнтыл. Алы æфсæддон хайы дæр «Сæрмагонд хайады» 
сæрмагонд лæгтæ бадтис цъæх картузты. Уыдонæн та 
æфсæддонты æхсæн дзырдхæсджытæ. Æмæ Георæн ныр йæ 
хъуыды йæхимидæг æрсаст: «Сæрмагонд хайад» партийæ 
уæлдæр æвæрд у. КГБ у нæ «удылхæцæг», «нæ дарæг», «нæ 
уромæг»... Уыдонмæ бахаудтæ, уæд хæрзбон зæгъ дæ райгу- 
ырæн къонайæн!» — бауырныдта йæ æмæ йæхимæ куыддæр 
уайдзæфгæнæгау хæцыд Геор. Фæлæ сраст кодта йæхи: 
«Æфсæддон уыдæттыл нæ хъуыды кæны. Бардзырд райстай, 
уæд фæстæмæ дæр мауал фæкæс. Æххæст æй кæн. Раст у æмæ 
нæу, уый уæллаг зоны. Ома, Хуыцау — нæ хицау!» 
Габе æмæ Георы æхсæн ахæм ныхæстæ æмæ хъуыдытæ куы 
гуырыдысты, уæд сæ къæхты цур зæххыл хæфсау йæ тъæпп фæцыд 
367 

иу чъизи блокнотæн. Верæ йæ æрæппæрста зæхмæ. Къухæй йыл 
хæцынмæ æлгъ кодта. Уый фæстæ та картуз раппæрста Верæ 
зæхмæ æмæ сасирау батылд Георы цурмæ. 
— Æркæсут ацы бон ацы чъизи æвдисæндартæм, кæннод сæ 
пецы басхойдзынæн! — йæхимæ æгад æркаст Верæ, кæй ницыма 
сарæзта йæ мой Естъайы рауæгъд кæнынæн, Данелы æмæ Симо- 
ны хабар сбæлвырдæн, уымæй. 
Систа Габе зæххæй блокнот æмæ картуз. Радзырдта хабæрттæ 
Георæн, кæм æмæ сæ куыдæй ссардтой сыджыткъахæны, уыдæттæ. 
Данел хуыцауыдзæгъæлы кæй бадт ахæстоны Симоны марды 
фæдыл. Йæ амарджытæ та уыцы блокноты хицау Хатъо æмæ 
картузы хицау — милиционер Серо уыдысты. Геор картузмæ 
ракæс-бакæс фæкодта æмæ йын йæ мидæггаг хъуымацыл дыууæ 
дамгъæйы хими кърандасæй фыст равзæрста «С.С.— (Санаты 
Серо)». 
Картуз цæмæй ма фæивддзаг уа, уый тыххæй-иу лæппутæ сæ 
къепкæтыл дæр мидæгæй нысан кодтой. Блокнот Хатъойы кæй 
уыд, уый йын йæ мидæг фыстытæ сæхæдæг дзырдтой. 
Геор арф хъуыдыты аныгъуылд æмæ уый дæр æнцонæй ба- 
уырныдта, Симоны марджытæ Серо æмæ Хатъо кæй уыдысты. 
Дамбаца та милиционер Серойы кæй уыд. Георы блокноты 
цъæрттæ фæлдæхта. Лæмбынæг сæм фæкаст. Лдæймаг чиныджы 
цъæрттæ фæлдахгæйæ йе ’нгуылдз æвзагыл куыд ауымæл кæны, 
Геор дæр æнæнхъæлæджы афтæ йе ’нгуылдз æвзагыл авæрдта, 
фæлæ йæ фæстæмæ скъæфæгау ракодта. Чъизи блокнотæй зæрдæ 
схаста æмæ æнад ту акодта иуварс. Блокноты цъæрттыл нæмттæ 
æмæ мыггæгтæ фыст. Сæ акомкоммæ цыдæр нысæнттæ — бонтæ, 
мæйтæ фыст. Стæй та Ладинæйы гæххæттыл ныууадзгæ фыстытæ... 
Бирæ сæм фæкастис Геор. Батыхта сæ. Æрæвæрдта сæ стъолы 
ныхыл. 
Габе йæ сæр бауыгъта æнæбары. Йæ цонг æрриуыгъта бынмæ, 
бакаст Геормæ: 
— Базæронд дæн... Хъару нал ис... Къæхтæ мæ дардмæ нал 
фæразынц æмæ мæ ныфс нал хæссын, æндæр æз æрзилин ацы 
хабæрттыл!.. — йæ худ ныккодта æмæ дуарырдæм аздæхт. 
— Адон уал мæнмæ уадзут,— систа Геор картуз æмæ йæ цыдæр 
гæххæттæй атыхта. Блокнот æмæ Ладинæйы писмо нывæрдта йæ 
дзыппы, ахъуыды сыл хъæуы. Габе æмæ Геор куы рацæйцыдыс- 
ты, уæд ма сæ Верæ фæурæдта æмæ сын радзырдта, Рагъыхъæук- 
каг сылгоймаг Гаситы Дудæ кæй кусы вагзалы хæрæндоны хæри- 
наггæнæгæй. Уый дæр арæх фены уым минасгæнгæ Серойы, Хатъ- 
368 

ойы, Мæрзайы... Сылгоймæгтимæ дæр ма... Ууыл ахицæн сæ ны- 
хас æмæ ацыдысты сæ хæдзæрттæм. 
Æнкъардæй бахызт Габе йæ уаты къæсæрыл. Йæ цæстыты 
бынтæ уыдысты уымæл. Йе ’фсин Марфæ йæм куы бакаст, уæд 
фæджих æмæ йæ тарстхуызæй афарста: «Цы хабар у, дæ цæссыг? 
Исты æвзæр уац?» 
Габе йæ къух ауыгъта, стæй йæ Марфæйы уæхскыл æрæвæрдта, 
мацæмæ æрдара цæссыгтæ, зæгъгæ: 
— Æрцыдис, не ’фсин, æрцыдис! Базæронд дæн æмæ ма уымæй 
фыддæр цы ’рцæуа лæгыл. Зæронды цæстытæ дон кæнынц!.. — 
нæ равдыста йæ зæрдæйы тыхст æмæ маст. 
Ныхас хъазынырдæм фæивта Габе. Æцæгæй та цæссыгтæ уыды- 
сты масты цæссыгтæ. Йæ маст та уыдис, хъæубæсты знаггады 
цауты фæдыл йæ бон кæй ницуал уыд, хъару кæй асаст, ууыл. 
Уый æхсызгон уыд кæмæндæрты. Æмбæрста йæ Габе йæхæдæг 
дæр. Фæсаууонмæ йæхæдæг фехъуыста йæхи хъустæй: «Зæронд 
тъ... Куы ныммæлид! Хъæугæ дæр æй бирæ нал кæны, фæлæ!» 
Уый Габейы йæхимæ тынг æрыхъусын кодта. «Цæй зын у уæдæ 
ацы рухс дунейыл цæрын. Фæллой-фыдæбоны тыххæй нæ, фæлæ 
лæгæн йæ хорздзинæдтæ бæсты куы нæ цæуынц. Адæмыл 
рæстзæрдæйæ дæ арм дарыс, фæлæ дын дæ арм цыргъагæй куы 
рæхуыстæуа...— куыдфæстæмæ йæм ахæм зонд æвзæрыд. — Уæвæн 
ис, æмæ дын дæ рæстдзинад зондзæн комкоммæ, уæддæр дæ фыд- 
гойгæнæгмæ тынгдæр байхъусдзæн. Исты фыд дыл æрцыдис, иæ 
дыл фæрисдзæн. Æвæццæгæн, уый адæймаджы æрдзы конд у, 
кæнæ нæ рæстæг, нæ цардыуаджы аххос!..» 
Æндæр уыд Георы хъару. Йæ тæккæ лæппулæгæй. Æфсæддон- 
афицер. Коммунистон партийы уæнг. Æфсады æгъдауимæ 
абаргæйæ Таджыхъæуы хабæрттæ бынтон æндæр фæкастысты 
Геормæ. Цыма æндæр паддзахады, æндæр адæмы ’хсæнмæ æрбаф- 
тыд. Нæ хатыр кодта йæхицæн ахæм æвирхъау хабæртты сæрты 
хизын кæйдæртау, хъæуæй горæтмæ лидзджытау. 
Геор дæр æрыздæхт йæ хæдзармæ уыцы бон уæнгмард æмæ 
æнкъардæй. Изæрмилтæ кодта. Бонтæ фæззæджырдæм ссæстой, 
æмæ уæлдæф сатæг кæнын байдыдта. Æрлæууыд Геор йæ 
къæсæрыл. Чысыл-ма бахъæуа, йæ цæссыгтæ ма ’ркæлой. Йæ 
цæстытыл ахъазыдысты йæ хо Зæликкæ æмæ сæ фыдымад — се 
схæссæг Софи. Мæлын сæ нæ бауагъта. Йæ комы комдзæгтæй сæ 
бахъомыл кодта, йæхæдæг айста йæхи йе ’нусон бæстæм. 
Георы сæры уыйбæрц маст æмæ хъуыдытæ уыдис, æмæ дуа- 
рыл мидæмæ куыд бахæцыд, куыд бацыд уатмæ, йæ хæстон гæрзын 
24 Ладинæ 
36? 

фæтæн рон куыд райхæлдта йæ астæуæй, уый хъуыды дæр не 
’ркодта. Картуз æрæппæрста зæхмæ. Къахæй йыл стъолы бынмæ 
бахæцыд. Цырыхъхъытæ раласта къæхтæй æмæ афтæмæй æрху- 
ыссыд сынтæгыл. Цырагъ дæр нал ссыгъта фæтæгены кадаварæй. 
Уайтагъд афынæй. 
Хæсты рæстæджы æдзæрæг хæдзæртты пъолты бын бынаты- 
хицæуттау уыдысты алыхуызон хилджытæ — цъысцъысæгтæ. 
Хъулон нæ бадардтой Георы бæстыхай дæр. Кæцæйдæр — къуы- 
мæй ссыди хъыдзыгæнаджы æхситт, сурылдзæрæг хæфсы хъи- 
апп. 
Колхозы хордоны уæрæх дуары зыхъхъырæй мæйдары æддæмæ 
цырагъы рухс гæзæмæ хъарыд. Дуары мидæгæй дæр тынг рухс 
нæ кодта къулыл ауыгъд къухыхæсгæ фанар. Дыууæйæ мæнæу 
голджыты æвгæдтой, æмæ рыгæй рухс дзæбæх нæ зынд. Иу гол- 
лагыл хæцыд, иннæ зест къæртайæ мæнæу калдта голлагмæ. Ар- 
хайд афтæ тагъд цыдис, æмæ мæнæуы рыг сæ сæрыл сбадт. 
Къæртаджын бæгъæмсар, ронбæгъдæй хорз арæхст йæ куыстмæ. 
Йæ цæсгомы хид фындзыхъæлæй мызт бынмæ — мæнæуы рагъмæ. 
— Хорз у! — æмæ та дзаг голлагыл хæрдмæ схæцы 
æрæфсæрынæн. Синагæй йын йæ ком æрбабæтты. Иннæ голла- 
гыл æй банцой кæны. Афтид голладжы ком бадары... 
Цал голладжы сæвгæдтой, уый уæллаг зоны. Тынг мигъ æхсæв 
уыдис, æмæ уæллагмæ дæр кæцæй зындаиккой. Кæй фæсонæрхæ- 
джы æрцыдаид Таджыхъæуы цæрджытæй, уæртæ хъæугæрон 
колхозы хордоны чидæр голджыты мæнæу æвгæны. Цы бæллæх 
сыл скодта æмбисæхсæв æнафоны. Боны сæ чи нæ уадзы, кæд 
куыроймæ ласынц, уæд? Куыроймæ нæ ластой. Колхозонтæ 
мæнæуы ссадæй дзул сæ цæстæй дæр нæ уыдтой. Нæ сæм æвдæлд. 
Паддзахадмæ радтой мæнæу. Мæнæ ма дзы фæззыгæндæн тауи- 
наг ацы кæри... Фæлæ уæртæ Астраханы горæты хор сыгъзæрины 
мæуæз кодта. Колхозы завхоз Дзабыраты Дадейы цæстытæ 
мæнæуы кæримæ кæсынæй рагæй тадысты. Астраханы базар йæ 
цæстыты раз дзолгъо-молгъо кодта. Цæмæй йæ цæстытæ тартæ 
мауал кодтаиккой, кæнæ дзагъырæй ма фæсахъат уыдаиккой, уый 
тыххæй ацы æхсæв алыг сæ фæнд шофыр Мæрзаимæ. 
Дыууæ — æртæ голладжы тыххæй машинæ ахæм дард фæнда- 
гыл куыд фæтардтаиккой. Дзаг голджытæ тагъд-тагъд æппæрстой 
машинæмæ, кæрæдзийыл хъентæ-ментæ бадтысты æмæ голджы- 
370 

ты нымæц сæ æвгæнджытæй дæр ферох. Фенкъуысыд машинæ 
æмæ мигъ æхсæвы аныгъуылд — афардæг. 
Уыцы рæстæджы милицæ дæр лæууыдысты фæндæгтыл, фæлæ 
цы? Милиционер дæр лæг у. Былтæ айсæрдынмæ та? Фыццаг хатт 
сын уыд? Арæхсынц Даде æмæ Мæрза. Сабаты æхсæвæй хъуамæ 
бахæццæ уой. Хуыцаубоны базары сæ уæйгæнинаг. Машинæ афо- 
ныл фæстæмæ йæ бынаты куы уа, уæд сæ хъул сах абадт. 
«Æфсæст бирæгъ йе рагъы нуæрттыл ратул-батул кæны», — зæгъы 
æмбисонд, фæлæ уыцы тулгæйæ йе рагъы цыргъаг бауайæн дæр ис. 
Хуыцаубоны изæрæй хъæусоветы къулер Куыдзæг йæ цым 
даргъ лæдзæгимæ катайгæнæгау даргъ санчъехтæй уынгтæ бар- 
ста. Хъæусоветы уаты телефон йæ дзæгъ-дзæгъæй нал æнцад. 
Хуыцаубоны дзы, къулеры йедтæмæ, ничи вæййы. Телефоны хæтæл 
сисы. Ныхъхъусы йæм. Чидæр дзы хъæрæй цыдæр дзырдта, фæлæ 
дзæбæх нæ хъуысыдысты ныхæстæ. Фæстагмæ дзы Куыдзæг 
бамбæрста, милицæйы хайадæй кæй дзырдтой, фæлæ цы, уымæн 
бæлвырд бамбарынмæ ныхас хорз нæ хъуыст: «Цы? Милицæ- 
йæ дзурын, зæгъыс? Æмæ цы зæгъыс, цы? Кæй? Мæрзын? Цы 
мæр-зын? А-а-а!.. Бамбæрстон! Мæрза? Кæй? Хетъеты? Цы кодта 
Хетъеты Мæрза? — хæтæл йæ хъусмæ нылхъывта Куыдзæг. Дзых 
зыхъхъырæй ныззылын. Иу цæст ныцъцъынд, рухс фындзмæ 
сынцъылдта, цыма хъыримагæй халæттæм хъавыд. — 0! Мах 
хъæуккаг у! Шофырæй кусы! Цы кодта? Афæл- 
дæхтысты? Кæм? Астъраханы зæгъыс? Йæ бæрзæй дзы ныссæттæд! 
Цы хъиамæты къæхтæ йæ ахастой уырдæм? Знон дæр ма ам куы 
уыдис?!. 0, хъусын дæм! Уый афтæ мæхимидæг... Бамбæрстон! 
Ныртæккæ!..» — хæтæлы цæг телефоны къæндзыйыл æркодта, 
цыма сæ хæдзары къулыл канчыри зæгæлыл ацауыгъта. Февнæл- 
дта йæ лæдзæгмæ æмæ ратахт уынгмæ. Дыууæрдæм ракæс-бакæс 
акодта, кæмæн фехъусын кæнон, зæгъгæ. «Цæй, колхозæн сæрдар 
нæма ис... Даде завхоз у. Уый сæрдар дæр у. Цæмæй зыдта Куы- 
дзæг, Даде дæр Мæрзаимæ «балцы» кæй уыд. Сæ дуар сын бахо- 
ста æмæ кæртæй мидæмæ хъæрæй дзургæ бараст: «Даде, кæм дæ? 
Ды хицау дæ. Дæуæй раздæр æй кæмæн фехъусын кæнон? Мæрзайы 
машинæ Астъраханы ныффæлдæхт!» — сарайы æнхъæлмæ бакаст 
къулер. Æрæджиау æм тыргътæй рахызт Датъе. Æнæрвæссон хуыз 
— хъал ныхасæй. Куыдзæгыл хъæргæнæгау скодта: 
— Уынг дæ сæрыл цы систай, цæй! Цавæр Астраханы кой 
кæныс? Цы у? 
— Датъе, байхъус мæм. Даде кæм и? Уымæй раздæр æй кæмæн 
зæгъон? — хæстæг балæууыд Куыдзæг Датъемæ. — Районæй 
371 

æрдзырдтой, Мæрзайы машинæ, дам, Астъраханы ныффæлдæхт 
æмæ, дам, æм ацæут! 
Датъейы цæстыты тъыфылтæ æртыбар-тыбур кодтой. Исдуг 
нæ зыдта, цы акæна. Афарста зæрдиагдæрæй: 
— Чи дын загъта? Чи дын бафæдзæхста ахæм хабар? 
Районæй æрдзырдтой афтæ. Æз та йæ Дадейæн фехъусын 
кæнон. Ды та-иу æй æндæр искæмæн! — ауыгъта йæ къух Ку- 
ыдзæг æмæ хæдзармæ мидæмæ фæраст: — Дадейæн мæхæдæг 
зæгъон! Даде, кæм дæ?! 
Уаты уыдис æрмæст Дадейы ус Гыгъы. Сынтæджы хуыссæн- 
тимæ архайдта. 1Дыма ницы фехъуыста Куыдзæгæй, афтæ йæм 
уæззау разылд. Йæ цæсгом сырх булкъау, æфсæрмхуыз: 
— Æгас цу, Куыдзæг, æгас! Чи дæ хъæуы? 
— Даде мæ хъæуы,— уаты къуымты ахъахъхъæдта. 
— Æмæ дзы афтæ зæрдиагæй цы кæныс? 
— Ма сай, Гыгъы. Даде ам амбæхст барæй, æндæр уæдæ Датъе 
кæимæ уыд ам? — Куыдзæг фæгуырысхо. Раздæр дæр ма йæ хъу- 
стыл æрцыди, Датъе, дам, Гыгъыимæ æмзæрдæ у. 
Ус фæджих Куыдзæджы ныхæстæм: «Нæ лæг дæр Мæрзаимæ 
куы ис!» Ницуал сдзырдта Куыдзæг. Рацыд уатæй æмæ тыргътæй 
ату кодта зæхмæ. Иу каст ма бакодта уатмæ: 
— Даде-иу нæ фехъуыстон ма зæгъæд. Æз ын хъусын кæнын, 
Мæрза колхозы машинæйы кæй ныффæлдæхт уæртæ Астъраха- 
ны! Гъе ныр кæмфæнды нымæхсæд! — рацыд, йæ сæр дистæгæнгæ 
тилгæ. Датъе йæм нал фæлæууыд, рафардæг. 
Даде æмæ Датъе дыууæйæ дæр Хетъеты сиæхстæ уыдысты. 
Куыдзæг ныр йæхи цæстытæй федта. Гуырысхо нал кодта Датъе 
æмæ Гыгъыйыл... 
Куыдзæгæн йæ къах сахъат уыд. Хæстмæ йæ нæ акодтой æмæ 
къулерæй кусгæ баззад. Хæсты размæ дæр къорд азы фæкуыста. 
Хуымæтæджы раст адæймаг. Хъазæн ми, хъазæн ныхас дæр скæнаг 
уыд, æмæ йæ уый хорз ранмæ нæ басайдта. Хæсты размæ уыдис 
уыцы хабар. Таджыхъæуы цæрджытæй хъалон чи нæма бафыста, 
уыдоныл финагентмæ номхыгъд уыдис. Уæрдæттæ æмæ бричкæтæ 
сифтыгътой æмæ хъалондарджытыл уынгты зилгæ ацыдысты. 
Куыдзæг дæр уыд семæ. Хъалонæн æхца кæмæ нæ уыд, уымæй та 
истой цъынды. Ауæйгæнæн кæмæн уыд, исты ахæм дзаума-иу уæ- 
рдоны бавæрдтой. Мæгуыр лæг уыд Исахъ. Йæ хъалон бафи- 
дын йæ бон нæ уыд. Уынджы йæ кулдуармæ куы ’рлæууыдысты 
хъалонисджытæ, уæд сæм фæдзырдта: 
— Ныртæккæ! — йæ хæдзары фæмидæг. 
372 

Хъалонисджытæ загътой, уæдæ ныртæккæ æхца радавдзæн æмæ 
йæ хъалон бафиддзæн. 
Уалынмæ Исахъ фæстæмæ рацыд кæртмæ фæрæтимæ æмæ сæм 
Д’зуры: 
— Мæнмæ, ацы фæрæтæй æддæмæ, ницы ис. Бацæут æмæ дзы 
цы ссарат, уый уæхи! фæрæт уын нæ ратдзынæн! 
Фæзылдысты, фæкастысты, хæдзары дæр, кæрты дæр æмæ дзы 
цъынды цы рахастаиккой, уый нæ уыд. Уæд Куыдзæг фæком- 
коммæ фæрæт цыргъгæнæн сигæцмæ. Систа сигæц æмæ йæ брич- 
кæйы сæвæрдта. Фæстæмæ хъæусоветы кæртмæ куы ’рыздæхтыс- 
ты æмæ цъынды кæмæй цы æрластой, уыдонмæ куы ’ркастысты, 
уæд хъæуыхицау афарста: 
— Ацьг дур та уæзыхосæн ралас-балас кодтат? 
— Уый Исахъæй рахастам цъынды. Æндæр æм ницы ссард- 
там,— Куыдзæг бакаст сæрдармæ. 
Чидæр бахудт. Чидæртæ фæхъус сты, джихæй аззадысты. Ра- 
зындис дзы политикон къæрцхъус дæр. Дыккаг бон Куыдзæгмæ 
фæсидтысты. Ды, дам, советон хицауады худинаг кæныс? Афтæ 
мæгуыр, дам, цæрæм? Хорз ма раирвæзт Куыдзæг. 
Изæры æрхæццæ сæ хæдзармæ хуылыдз гæдыйы лæппынау. 
Куыдзæг уыйразмæ акуыста колхозы хордæттæ хъахъхъæнæгæй 
дæр. Уырытæ хордонмæ сагъуыдысты. Фæйнæг къул фæхуын- 
чъытæ кодтой. Мæнæумæ бырыдысты. 
Иу изæр правленийы уæнгтæн æмбырд уыд. Куыдзæг фехъу- 
сын кодта уырыты хабар: «Уырытæ бырынц, хæрынц мæнæу. Исты 
марг сын самал хъæуы. Кæнæ мæнæу иууылдæр бапырх хъæуы 
маргæй. Æмбис æй фæкодтой». 
Парторг Пуцыр æм бакаст æмæ йын афтæ: 
— Не может быть! 
Куыдзæг йæ амонæн æнгуылдз батылдта дыууæрдæм æмæ загъ- 
та: 
— Цалынмæ сымах бытт-бытт кæнат, уæдмæ æмбал уыры чи у, 
æмбал уыры, уый мæнæу ныффутт ласдзæн! — æрриуыгъта къух 
æмæ æмбырдæй рацыд. 
Пуцыр дыккаг бон Куыдзæгмæ фæсидт æмæ йын йæ хъуын 
ацагъта: 
— Мах, советон адæм, кæрæдзийæн æмбæлттæ стæм. Дæуæн 
та уыры у æмбал? 
Цæмæй зыдта Куыдзæг, æмæ мæнæумæ дыкъахыг уырытæ ны- 
хылдтой. Цыппæркъахыг уырыты хуынчъытæ та сын æфсонæн 
хъуыдысты. 
373 

Дзырдамонд дæн, зæгъгæ, афтæтæ дзурын нал уæндыд Куы- 
дзæг. Ныр дæр Дадеты кæрты бæлвырддæр истытæ базыдтаид, 
ракъахтаид Гыгъыйы, уæдæ ам Датъеимæ цы куыстат дыууæйæ, 
зæгъгæ, фæлæ нал... Цъус дзырдамонд куынæ дæн æнæуи дæр, 
зæгъгæ, йæ хъæлдзæг ныхас æмæ мийыл фæстæмæ фæхæцы. 
Хъæуы астæу куы куса лæг, уæд цы нæ æвзары. Куыдзæгыл ма 
уый размæ дæр уыдис ахæм цаутæ. Хъуын æмæ æйчытæ 
æмбырдгæнæг сылгоймаг уыд. Куыдзæгæн та уæрдон сифтын- 
дзын кодтой æмæ сылгоймагимæ ацыд, хъуыны хæс чи нæма ба- 
фыста, уыдонмæ. Чи-иу армыдзаг къуымбил рахаста, чи— фылдæр, 
чи — къаддæр. Базман-барæнæй-иу сæ уынджы абарстой. Номхыгъ- 
ды-иу снысан кодтой, дары ма уыйбæрц, зæгъгæ, æмæ та дарддæр... 
Зæронд лæг кулдуармæ къодахыл бадт. Куыдзæг бæх æрурæдта 
зæронд лæджы цур. Дæ бон хорз ын загъта, стæй йæм дзуры: 
— Нæ йæ зоныс, цæй тыххæй дæм æрцыдыстæм? 
— Æвæццæгæн та мын æрластат, æмæ сæ уæд æххæст кæртмæ 
баласут, уæ хорз хорз у æмæ... — хъуыр-хъуыргæнгæ загъта лæг. 
Хъалонтæ æмбырдгæнæг усæн зæронд лæджы ныхас фæхъыг æмæ 
йæм хъæддых сдзырдта: 
— Уæ хорзæхæй, паддзахадæй кæдмæ хынджылæг кæндзыс- 
тут?! Хъуыны хæс нæма радтат, уый уæ рох у?! 
— Арæбын, нæ мæм фыс и, нæ сæгъ, нæ теуа. Цæй хъуын 
сæлвынон? Уæртæ мæм иу гæбæр хъуг ис æмæ дасты хуызæн у,— 
мæгуыры къултæ бакодта зæронд лæг. 
— Уыдæттæн æз ницы зонын. Хъуын дарыс æмæ ратт дæ 
хъуын! — хъæддыхдæрæй йæм сдзырдта сылгоймаг. 
— Дæ хуымы кæрон мæ ссардтай, æви мыл цы бустæ кæныс?! 
Дæуæн зын у демæ сæрдасæн хæссын? Не ’рдасис мæнæ хъуын! 
— кæрцын хæлаф, æнæ мидæггагæй, уæрджытæм æрæппæрста 
зæронд лæг. 
— Ай, дæ дарæджы мадыл!.. — фæзылдта бæх Куыдзæг, 
ныггæрæхтæ йæ кодта æмæ— хъæусоветмæ. Сылгоймаг дæр ни- 
цуал сдзырдта. Ныссырх йæ цæсгом æмæ цæссыгтæ фæзындысты 
йæ рустыл. 
Цалдæр боны фæстæ айхъуыст районы хъæутыл, дæлæ, дам, 
Таджыхъæуы æстайаздзыд зæронд лæджы æрцахстой йæ анти- 
коммунистон ныхæсты тыххæй. 
«Арс дæр ма куы ахуыр кæны, уæд мын бамбарын афон нæу? 
— йæхицæн-иу бауайдзæф кодта Куыдзæг ахæм хабæртты фæстæ. 
— Хъæуа, нæ хъæуа алкæмæн зæрдæйы фæнд ма дзур «о» кæнæ 
«нагъ»-æй фæстæмæ. «Нæ федтон, нæ зонын»,— ахæм зондыл 
374 

сарæзта рæстæг Куыдзæджы. Ноджы æнаддæр та йын уыдис, КГБ- 
йы кусæг-иу æй къахынтæ-фæрсынтæ куы байдыдта. Арæх зын- 
дысты хъæусоветмæ æхсæвыгæтты. Куыдзæджы æрвыстой куы 
иумæ, куы иннæмæ. Ацу, ссар ахæм æмæ ахæм лæджы. Æркодта- 
иу æй хъæусоветы уатмæ. Дуар-иу æнгом сæхгæдтой. Цæуылты 
уыдысты сæ ныхæстæ, Хуыцау сæ зонæг. «Уæ хæдзæрттыл ма 
сæмбæлут, уæ иу дæр æмæ уæ иннæ дæр! Ацы цъыфты мын уынгтæ 
куы нæ нæмын кæнат, цыма уын къулер...» Дæн, зæгъгæ, нал 
загъта — басастис ыл. Ныхасæн баззад: къулер дæ, æви уынгтæ 
цы нæмыс? 
«Цон, Габейæн фехъусын кæнон, æндæр иннæтæ...» — араст 
уырдæм. Кулдуар бахоста, æмæ йæм Габе ронбæгъдæй мидбыл 
худгæ радзырдта: 
— Куыдзæг, мидæмæ дæ хонын цæмæн хъæуы? Алы бон дæр 
иу уаты куы фæбадæм хъæусоветы. 
Радзырдта Куыдзæг Габейæн, районæй йæм телефонæй цы 
фехъусын кодтой, уыдæттæ. 
Габе зæхмæ ныккаст. Цæгатаг уазал мигъау сæры хъуыдытæ 
стымбылтæ сты: «Ау, Мæрза Астраханы цы куыста? — кæд ахæм 
фарст радта Куыдзæгмæ, уæддæр æмбæрста хабар. Уыцы азты 
уым хор хъазар уыд æмæ «сæрæн» лæгтæ колхозы хор уырдæм 
сарæзтой, æхца та сæ дзыпмæ. Габейæн хуыцаубоны кæд кусгæ 
бон нæ уыд, уæддæр ратагъд кодта йæ кусæн бынатмæ. Теле- 
фонæй адзырдта районы мидхъуыддæгты хайадмæ. Уыдон ын 
бæлвырд бамбарын кодтой, Астраханырдыгæй сæм автофæндæг- 
ты инспекци кæй фехъусын кодта, таджыхъæуккаг Хетъеты 
Мæрза, уæзласæн машинæйы шофыр, кæй афæлдæхта машинæ, 
нозтджынæй. Йемæ ма иу æмбал ис. Чи у, уый нæ загътой. Сæйраг 
сын шофыры зонын вæййы. Дыууæйæ дæр уæззау цæфтæй рын- 
чындонмæ лæвæрд æрцыдысты. 
Уыцы хабæрттæ базонгæйæ, Габемæ Таджыхъæу фæкаст 
æнæпълан, æнæджелбетт бинонтау. Кæрæдзи куы нæ фембарынц, 
кæстæр хистæр бæрæг дзы куы нæуал вæййы, иу кусы, иннæ хæры, 
иу мæстæй хæлы, иннæ та царды дзæбæхы царвы ленкгæнæгау 
фæйлауы, раст ахæм бинонты цардау уыд Таджыхъæуы цард. 
Габейы зæрдыл ахæм хабар æрбалæууыд. Уæлæ, дам, рагъы- 
хъæуккаг бинонтæ уыдысты. Иу лæгæн уыдис авд фырты. Амæй 
ай ставддæр-богалдæр хуыз. Хъæбæр нозт амæ йай нуазагдæр 
æмæ тамакойыл сæ мæрдтыхъис калагдæр. Фæллой кæнынмæ та 
амæй ай магусадæр. Æхсæв афоныл хæдзармæ нæ цыдысты хис- 
тытæ æмæ чындзæхсæвтæй. Дыгай-æртыгай здæхтытæ-иу бакодтой 
375 

фынгтæм. Райсомæй уæлæмæ не стадысты. Уалдзæг æрцыд. Адæм 
базмæлыдысты. Алырдæм куыстытæм згъордтой сæ уæрдæтты 
сæумæцъæхтыл. Авд æфсымæры фыд хæлæгæй мард сыхы 
лæппутæм æмæ-иу йæ фырттæн бæргæ уайдзæфтæ кодта: «Рай- 
сомæй раджы стын хъæуы. Уæртæ, зæгъы, Тегойы фырт рай- 
сомæй фæцæйцыд кусынмæ æмæ фæндагыл туман ссардта». Уæд, 
зæгъы, æфсымæртæй иу йæ ком ивазгæ радзырдта хуыссæнæй: 
«Дада, æмæ уыцы туман кæмæй ахауд, уый та цафон сыстад?» — 
бафæлдæхт иннæ фарсыл æмæ бафынæй. 
Фыд алы райсом дæр йæ фырттæн афтæ æмбарæн ныхæстæ 
кодта, фæлæ уыдон уæлдай хуыздæр куынæ кодтой, уæд иу рай- 
сом кæрты астæу æрлæууыд. Адæм та алырдæм сæ фæрныг уæр- 
дæтты алы куыстытæм згъордтой. Фыд фырхæлæгæй æмæ мæстæй 
нал фæрæзта æмæ ныхъхъæр кодта: «Фæдис, мæ фырттæ! Тама- 
ко æруарыд!» 
Фырттæй йæм иу дæр нæ ракаст. Æрмæст æм кæстæр рахъæр 
кодта хуыссæнуатæй. — Дада, ды уал халамæрзæнæй сарамæ мæрз! 
Мах дæр дæм фæссихорты зындзыстæм! 
Фыд та ног исты æрхъуыды кæныныл стыхст, цæмæй 
æрæмбæрстаиккой фырттæ. Фæлæ цы?.. 
Габейы размæ дæр ахæм фарст слæууыд. Цы бакæнгæ у? Цæмæй 
райдайгæ у хъæуы цæрджыты цардхалджыты ныхмæ? 
Хъæу дæр, рынчын адæймагау, æнхъæлмæ каст кæмæдæр фех- 
хуыс ын кæнынмæ. 
Колхозы хордæттæ цъылынæй чи ныммæрзы, хорыкуыстгæнæг 
лæгæн йæ дзыхмæ къæбæр схæссын чи нæ уадзы, уыдоны рохтыл 
æрхæцын хъуыд. Фæлæ чи? 
Габе Куыдзæджы фервыста Геормæ, цæмæй хъæусоветмæ æруа- 
даид, фехъуыстаид Даде æмæ Мæрзайы хабар. Колхозонтæ-иу 
хъаугъа куы систой, нæ фæллойбонтæн нын хор, зæгъгæ, уæд-иу 
завхоз Даде уыдоны зылынджын фæкодта, зæгъгæ, уе ’хсæны ис 
къласон знæгтæ æмæ уæ ардауынц, æндæр нæм цæй’хор ис, пад- 
дзахадмæ сæ нæ радтам? Бамбæрста ныр Габе: паддзахад дæр 
нагъ нæ зæгъы хорыл, къæбицыл сау нæ дары Даде дæр. 
Геор сæхимæ нæ разындис. 
Датъе бацагуырдта йæ фырт Серойы, Дадейы фырт — бухгал- 
тер Гиуайы. Радзырдта сын хабар, æмæ сæ куыд ничи бамбæрста- 
ид, афтæ афæдис кодтой Астраханырдæм. Датъе йæхæдæг та 
фæстæмæ Гыгъымæ фæзынд. Бирæгъæн йæ зайын афон куы 
’рцæуы, уæд æй.уымæн дæр бауромын йæ бон нæу. Алцæмæн дæр 
рæстæг æмæ бынат ис. Таджыхъæуæн дæр йæ бынат, йæ 
376 

рæстæджытæ кæддæр, хъæлæкк, æвзæр нæ уыдысты. Йæ бынаты, 
бæргæ баззад хъæу, фæлæ йæ рæстæг фæивта. «Трактор мæ 
цæстæй дæр куы нæ федтаин æмæ мæхи дыууæ галыл мæ хоры 
уæрдон мæ кæртмæ куы тулид!» — мысыдысты иутæ. 
«Байтаман, колхозон цард! Дæхи йыл ахаф æмæ физонæг — 
дзæррæст!..» — къуыдипп дардтой сæ худтæ былсæрфт, рихи- 
даст лæгтæ. 
Зæхх къул чердæм уа, дон уыцырдæм ивылы. Йæ гуырæнтæ 
бынтон нæ бахуыскъ сты цардæн, кæд æй лакъонгæнджытæ уыдис, 
уæддæр. 
Къуырисæры уыдаид æви дыццæджы, изæры Таджыхъæуы 
колхоз «Батыр»-ы правленимæ фæзындысты партийы райкомæй, 
райæххæсткомæй æмæ мидхъуыддæгты хайадæй — æртæ лæджы. 
Фервыстой правленийы уæнгтæм, хъæусоветы сæрдармæ, Лади- 
нæйы бæсты партчыры рæстæгмæ секретармæ. Правленийы сæрда- 
ры кусæн уаты даргъ стъолы фарсмæ иутæ ризын байдыдтой 
тæссæй тæфсæгхæрд лæгтау. Иннæтæн æхсызгон уыдис хицауа- 
ды фæзынд æмæ худæндзастæй сæ цæст дардтой, тас кæй бацыд, 
уыдонмæ. 
Партийы райкомы фыццаг секретарь бадт стъолы фарсмæ. Йæ 
размæ цавæрдæр фыст гæххæттытæ. Дзæвгар сæм ракæс-бакæс 
фæкодта. Йæ сæр хæрдмæ систа æмæ Габемæ ныккаст: «Цы ном 
æмæ мыггæгтæ дзурон, уыдонæй ам чи ис, чи нæй, уй мын дзур- 
дзынæ». 
— Бирæгъты Габе? 
— Æз. 
— Дзабыраты Даде? 
— Нæй. 
— Санаты Датъе? 
— Нæй. 
— Дзабыраты Гиуа? 
— Нæй. 
— Хетъеты Хатъо? 
-Нæй. 
— Санаты Серо? 
— Нæй. 
— Хетъеты Мæрза? 
— Нæй. 
377 

Уæ хъæубæсты хицауад ам не сты æмæ уæм æмбырд саразæн 
нæй, зæгъгæ, сыстадысты æмæ ацыдысты районæй æрвыст лæгтæ. 
Кæй нæмттæ нымадтой, хъæугæ дæр сæ уыдон кодтой, кæд 
бæлвырд ницы загътой, уæддæр. Райкомы секретарь цыдæртæ 
бахæс кодта Габейæн. Тыргътыл ма хибарæй йемæ дзæвгар 
фæдзырдта, стæй гыццыл «виллис» машинæйы аивгъуыдтой. 
Габейы зæрдæмæ бынтон хорз нæ фæкаст районæй æрцæуæг 
лæгты сусæг-нымæхст ми. «Æнæхъæн районы сæргъы лæууыс 
æмæ дæ кусинæгтæ бæлвырд кæн адæмимæ æргомæй. Мæнæн цытæ 
дзырдтай æмæ бахæс кодтай, уыдон иннæтæн цæуылнæ зæгъыс? 
Æрæмбырд кодтай хъæуы активы изæрмилты æмæ сæ мæйдары 
арвыстай æнæ ницæмæй. Мæныл та бустæ кодтой, фæлладæй, 
дам, нæ талынджы цæуын ахуыр кæнут æви хъазгæ. Уый бæсты, 
дам, æмбырдмæ чи не ’рцыд, уыдонæн исты куы зæгъиккат. Бæхыл 
сæ бон нæ цæуы æмæ саргъы нæмынц»,— разы сæ нæ уыд Габе. 
8. 
Гæды тæбын æндахæй куы фæхъаза, куы йæ ныссуйтæ кæна, 
райдайæн æмæ йын кæрон бæрæг куы нал уа, цард афтæ сызмæ- 
стытæ Таджыхъæуы. 
Райсомæй маргъ æфтуанхъæдæй нæма ратахт, бæласæй дзир- 
дзуры къаннæг маргъы цъиапп нæма райхъуыст, афтæ та 
хъæубæстæ кæрæдзи хъустæм скъæфтой цымыдис хабар. 
Ахуыры ног аз райдыдта. Верæ æртæ сывæллонимæ æрцæйцыд 
скъоламæ йæ куыстмæ. Дзырддзуан Дыбылды йæм йæхи баласта 
— дæлæ Санаты Датъейы ус Дыбылды. Лмонæн æнгуылдз уæллаг 
былыл авæрдта æмæ ныккаст Верæмæ: 
— Æллæх, цымæ цавæр бæллæхтæ æрцæудзæн а хъæубæсты! 
Габе, дам, схæццæ! — сæр дыууæрдæм батылдта. 
Верæ йын ницы бæлвырд бамбæрста, хъæуыхицау Габейæ фен- 
хъæлдта. 
— Кæцæй схæццæ Габе? — дызæрдыг каст бакодта Верæ Ды- 
былдымæ. Рагæй йын зыдта йæ чъизи æвзаджы хатт. 
— Хæстæй, хæстæй, æфсадæй,— уырнын æй кодта Дыбылды. 
— Хæст раджы фæци. Габе хæсты нæ уыд, дæ хæдзар макуы 
фехæла! Цы та æрæмысыдтæ? — бауайдзæф ын кодта Верæ. 
— Дæлæ Саккаты Симоны лæппу Габейæ зæгъын, уæд та Хъа- 
зыбег. Дысон схæццæ йæ фыды марды фæдыл. Æллæх, куыд ныб- 
бардзæн уыцы мæстыйæ йæ фыды амарæгæн! Гукъурæй зæгъын 
— Данелæй! 
378 

— Мæнæ лакъондзых, — фæхъæр ыл кодта Верæ.— Гукъур дæ 
дзыхы радавинаг у!? Симоны мардæи Гукъур цы ’мбары?!— æрлæу- 
уыд æм. 
— Æмæ уæдæ цæй тыххæй ахст у Данел? Симоны чи амардта? 
— зыдта Дыбылты Симоны марджыты, фæлæ Верæимæ къахæн 
ныхас кодта. Датъе марджытимæ кæй уыд, уый исчи зоны æви 
нæ, уый ракъахинаг уыд. Верæ дæр зыдта Симоны марджыты, 
фæлæ йæхи нæ зонæджы хуызы æвдыста. Симоны марджытæ 
уыдысты колхозы мулк давджытæ дæр. Мадæл иу бирæгъы цо- 
тау, тугхæстæг къорд: Даде, Датъе, Хетъеты мыггаджы сиæхстæ. 
Серо, Гиуа — сæ фырттæ. Хатъо, Хъуырес, Мæрза — сæ мады- 
рвадæлтæ. 
Ницуал сдзырдта Верæ Дыбылдымæ. Араст йæ куыстмæ. Фæлæ 
æнæмæт нæ уыд. Симоны фырт Хъазыбег хæсты фæстæ ацыд 
æфсæддон службæйы. Дард бæстæйы хаста йæ службæ — Ман- 
голы æви Китайы. Тел æм лæвæрд æрцыд йæ фыды марды тыххæй, 
фæлæ йын змæст рæстæджы нæ бантыст афоныл зианы уæлхъус 
æрбалæууын. Афтæ айхъуыст æмæ афтæ æмбæрста Хъазыбег — 
йæ фыды марæг у Данел. Верæ æмбæрста, Данелы Хъазыбег йæ 
туджджын куы хона, мастисæн куы сараза, уæд хабæрттæ хорз 
кæй нæ рауадаиккой. Йæ куыст афæдзæхста ахуыргæнджытæн 
æмæ Георы агурæг ацыд, цæмæй уый федтаид Хъазыбеджы æмæ 
йын бамбарын кодтаид, Симонæн йæ марджытæ бæрæг кæй сты. 
Тагъд сæ закъон бæлвырд кæй равзардзæн. 
Сыхбæстæ æмбырдтæ кодтой Саккаты кæртмæ. Тæфæрфæс 
кодтой Хъазыбегæн, йæ кæрты йæм рады лæууæгау рæнхъ лæу- 
уыдысты. Иутæ йын тæфæрфæс кодтой хуымæтæджы, куыд 
вæййы, афтæ — ныхасæй. Иутæ та кæугæ-дзургæйæ цы дзырд- 
той, уымæн æмбарæн дæр ницы уыд. Дыбылды йæ уæрджытæ 
хойгæ суанг кулдуарæй хъарæгæмхæццæ цыдæртæ фæскъаугæ 
бацыд Хъазыбегмæ. Ныннæты йæ цæстытæ æууæрдгæ. Йæ хъа- 
рæджы ныхæстæн се ’мбисæн дæр бамбарæн нæ уыд. Фæлæ дзы, 
барæй æви æнæбары, райхъуыст: «О, Симон! Симон! Дæ ингæны 
къултыл-ма ахæц æмæ ракæс! Мæнæ дæм дард бæстæй дæ иуиæг 
схæццæ! Уый дын дæ туг райсдзæн, кæмæй хъæуа, уымæй», — йæ 
алыварсмæ цæст фæдардта, кæд Верæ ам ис, зæгъгæ, фæлæ йыл 
йæ цæст куынæ ’рхæцыд, уæд та йæ срæцыгъта: — Дæумæ йæ 
къух чи систа, уый дæр æвыд нæу, фæлæ йын фыддæр хъæуы 
уыцы немыцаг фашистæн! Кæм ын æмбæлы, уым йæ тъæпп фæцы- 
дис, бæ^гæ! Мауал дзы рацæуа, гъе! — хæстæг бацыд Хъазы- 
бегмæ. Йæ риуыл ын йæ фист сæр банцой кодта. Хъазыбегмæ 
37? 

скаст æмæ йын сусæг æмхæццæ йæ хъусты бацагьта,— дæ тудж- 
джын — Гукъур...» 
Хъазыбег йæ мидбынаты схъиуæгау фæкодта, Дыбылдыйы 
дзыхæй ахæмтæ айхъусгæйæ. Тæфæрфæсгæнджытæм дæр нал 
хъуыста. Дыбылдыйы размæ дæр кæйдæр æвзаджы цъапп сæмбæлд 
Хъазыбегыл, цыма Данел уыд йæ туджджын. 
Бæлвырд бæрæг цы хъуыддаг нæ вæййы, уый зондджын лæджы 
сæры дыууæрдæм ратул-батул кæны. Куы сбæлвырд вæййы, уæд 
иу ран æрфидар вæййы æмæ йæ æвзаг дæр бæлвырд кæрды. Ды- 
былдыгонды хуызæттæн та хъауджыдæр нæ вæййы. Фаджысыл 
бæгъæввадæй цæуæгау, чъизи ’взагæй фессæндынц æбæрæг 
хабæрттæ. 
Кæрты адæм кæрæдзимæ цæст дæр, хъус дæр дардтой, чи цы 
дзурдзæн Хъазыбегæн йæ фыды марæджы тыххæй, зæгъгæ. Ды- 
былдыйы ардауæн ныхæстæн æнæ айхъусгæ цы уыд? Сыхы хистæр 
— зæды хуызæн зæронд ус у Хуыре. Зыбыты иунæгæй баззад йæ 
къонайыл. Дыууæ фырты хæсты фесæфтысты. Йæ лæг уыйразмæ 
фæзиан. Лæппутæ ахуыр кодтой уæлдæр скъолаты æмæ сын 
хъуыддаг дæр нæма бакодта, афтæмæй йæм нал фæзындысты 
хæсты быдырæй. Зын ын куыд нæ уыд ахæм тыхст рæстæг иунæгæй 
зæронды бонтæ æрвитын, фæлæ йын Хуыцау ахæм хъару æмæ 
зонд радта: «Зынтæн фæразын хъæуы. Æнцонæн гæлæбу дæр 
тæхы уæлдæфы». Данелæн мады хуызæн уыд æмæ дзы йæхи 
фыртты ад иста. Зын ын уыд Данелы фыдгой хъусын. Уырнгæ 
дæр нæ кодта Хуырейы, Данел афтæ бакодтаид, уый. Стæй цæй 
фæдыл? Симоны йæхи фыдау уарзта Данел. Æмæ ныр Дыбыл- 
дыйы дзыхæй Данелы кой куы схаудис ацы кæрты, уæд Хуыре 
фæстæты бацыд æмæ лæдзæг йæ тых-йæ бонæй æруагъта Дыбыл- 
дыйы фæсонтыл. Лæдзæг та уыдис цым лæдзæг. Раджы йын æй 
Данелы фыд Хæмæт сарæзта. 
— Лæппутус! Родтæмдзог! Гукъуры кой цы кæныс?! Цы арда- 
уыс адæмы кæрæдзиуыл? Туджджынтæ бæрæг уыдзысты, чи уа, 
уый! — лæдзæг ма дыккаг хатт дæр хъавыд йæ раззаг фæдыл 
æруадзынмæ, фæлæ йæ баиргъæвтой. 
Æрфæлдæхтаид Дыбылды, Хъазыбег ыл куы нæ фæхæцыдаид, 
уæд. Мæрдджынты кæрты адæм сдзолгъо-молгъо сты. Лидзæгау 
кодта алчи йæ хæдзармæ. Кулдуармæ чи ахæццæ, уыдон дæр 
æрлæууыдысты æмæ кæртмæ фæстæмæ ныккастысты ног хабармæ: 
— Хетъетæ дæр æмæ сæ сиæхстæ дæр гадздза тугæй змæст 
куы стут! — хъæлæсы фагæй фидис кодта Хуыре Дыбылдыйæн; 
— Дæхицæн дæр æмæ дæ лæгæн дæр куы зонис уый бæсты. Ничи 
380 

сæм кæсы?! Йæ лæг Датъейæн йæ фæстаг цыма рувæстæ бахсыд- 
той! Æрыгон чызг æй бахъуыдис! Æмæ фенамонд кодта кæйдæр 
сидзæр саби чызджы фермæйы!» 
Къулер Куыдзæджы дæр Хуыцау уым, кæрты, фæкодта. Хуы- 
рейы ныхæстæ куы айхъуыста, Датъе кæйдæр чызджы фенамонд 
кодта, зæгъгæ, уæд йæ зæрдыл æрбалæууыд Дадейы ус Гыгъы 
дæр æмæ хъæрæй ныддисап «Ай дæ хицау! Мæнæ цытæ кусы нæ 
фермæйы хицау!» —ныджджих адæммæ. 
Куыдзæгыл хъæубæсты ахуыр уыдысты. Зыдтой йын йæ ныха- 
сы уаг, фæлæ мæрдджыны кæрты худын нæ бауæндыдысты. Ды- 
былды цыдæртæ дзырдта — æлгъыста, æмæ йæ сылгоймæгтæ акод- 
той кæртæй уынгмæ. 
Хъазыбег лæууыд æнцад æнæдзургæ æмæ æгъдауимæ. Кæрты 
йыл цы сыхæгтæ æрæмбырд, уыдонмæ каст лæмбынæг. Иутыл йæ 
зæрдæ худтис сæ уæлæнгай æнæууылд миты тыххæй — уæртæ 
Дыбылдыйы хуызæттыл. Уыдон æм тæфæрфæс кæнынмæ не ’рба- 
цыдысты, фæлæ дзырдахсæнтау цымыдисæй хъуыстой æмæ сæ 
фæндыдис исты ног хабар фехъусын Симоны амарæджы тыххæй. 
Тъизыдтой йæ цуры. Сæхи йын тæригъæдгæнæгæй æвдыстой. 
Уыдæттæ хорз хатыдта Хъазыбег. Зæронд лæгау æмбаргæ у, 
зæгъгæ, дзы-иу афтæ бузныг уыдысты сыхæгтæ йæ сабибонты 
дæр. Хуыре æмæ Верæимæ куыд зæрдиагæй лæууыд æмæ ныхас 
кодта, иннæтимæ афтæ нæ уыд. Йæ фыды марæг ын Данелы чи 
хуыдта, уыдонмæ каст уæлдай дызæрдыг цæстæй. Уымæн сæм 
уыдис мадзура. Нæ йæ уырныдта, Дадаты Данел афтæ бакодта- 
ид, уый. Данел Хъазыбегæй дæс азы хистæр уыд. Хорз æй хъуы- 
ды кодта хæсты размæйы рæстæгæй Хъазыбег. Данел Таджыхъæ- 
уы фæсивæды æхсæн куыд нымад, зондджын лæппу уыдис, Ла- 
динæимæ се ’хсæн цы ахастдзинæдтæ уыд, фæлæ сын сæ амонд 
хъæубæсты æгаддæр Хатъо куыд фехæлдта, уыдон хорз зыдта 
Хъазыбег. 
— Макæмæ хъус, Габе,— зæхх йæ лæдзæджы бырынкъæй æрхо- 
ста Хуыре. — Хъуыддæгтæ сæхæдæг сæхи æвдисдзысты. Фæди- 
сон йæ маст йæ ныхыл хæссы, фæлтæрд цуанон та дæрдтыл зилы,— 
загъта Хуыре æмæ ацыд. 
Лези æмæ Хъазыбегимæ ма фæстагмæ баззад Верæ. 
— Верæ, мæ хур! Мидæмæ нæм рацу! Рауай, Габе, ды дæр æмæ 
цы дзурæм, уый мидæгæй дзурдзыстæм,— разæй Лези йæхæдæг 
бараст. 
Иуцасдæр афтæ цæуылдæрты куы адзырдтой, уæд Верæ æргом 
баздæхт Хъазыбег æмæ Лезимæ: 
381 

— Лези æмæ Габе, цы зæрдæ уæм дарын рагæй дæр, уымæн нæ 
зæрдæтæ не ’вдисæн. Дæрдты дзуринаг ницы дæн, фæлæ Данелыл 
цы æрæмысыдысты, уый у чъизи адæмты арæзт. Макуы уæ ба- 
уырнæд, æмæ Данел уый бакодтаид. Чи йæ сбадын кодта, уый 
йæхæдæг куы разына марæг, уымæй бæрæг нæй. 
Таджыхъæуы цæрджытæ дыууæ дихы фесты. Сдызæрдыг, сгуы- 
рысхо сты. Дыууæ адæймаджы-иу кæм сæмбæлдысты иумæ, уым 
сæм Симоны амарды кой æнæ рауайгæ нæ уыдаид. Данелы æрцахст, 
Ладинæйы хабар — адæмæн ныхасы сæр уыдысты. 
«Адæймаг, дам, бонæн ног хабар к-уы-нæ хъуса, уæд йæ хъустæ 
хæрæджы хъустау ивæзынц»,— кæл-кæлæй ныххудтис Куыдзæг 
хъæусоветы бæстыхайы тыргътыл. Йæ фарсмæ лæууæг лæгтæ ны- 
хасæн ницы бамбæрстой æмæ йæм хæлиудзыхтæй ныккастысты, 
цы нысанæн у уыцы æмбисонд, зæгъгæ. Куыдзæг та уæд ногæй 
ныххудт. Худгæ-худын дзырдта, абон Саккаты кæрты Хуырейæ 
кæй фехъуыста, уыцы ног хабæрттæ: «Датъейæн, дам, йæ фæстаг 
рувæстæ бахсыдтой! — æмæ та хъæрдæрæй. — Ай дæ дарæджы 
хицау!.. Нæ фермæйы хицау..» 
— Фæлæуу-ма, рувæсты хицау! — лæгтæй иу рахæцыд Куы- 
дзæджы дысыл. — Æдылы фæдæ, æви цытæ дзурыс? Кæй бах- 
сыдтой рувæстæ? 
— Датъейы. 
— Цæй фæдыл ныхæстæ сты уыдон? 
— Йæ фæд фермæйы. 
— Цавæр фермæйы? 
— Хъомты фермæйы,— радзырдта уæд хабæрттæ Куыдзæг 
сæрæй бынмæ. 
Таджыхъæуы сидзæрæй баззадис Галаты Гудийы чызг Заретæ. 
Фыд хæстæй нал сыздæхт, Заретæйæн йæ мад та хæсты азтæй иу 
бон немыцаг бомбæты схъистæй фæмард. Чызг баззад зыбыты 
сидзæрæй. Саккаты Симоны фарсмæ цардысты Галаты бинонтæ. 
Сидзæр Заретæ уыдоны æвджид баззад. Симоны ус Лези йæм 
йæхи чызгмæ кæсæгау йæ цæст дардта. Æстдæс азы сæххæст 
Заретæйыл. Уый размæ авд къласы каст фæци, фæлæ дарддæр 
сахуыр кæнын ницы йæ бон бацис. Байдыдта хъугдуцæгæй ку- 
сын. Дзæбæх арæхст. Районы газеты дæр ыл уацмыс фæзынд.— 
«Хъугдуцæг Заретæ» — йæ хæрзхъæд куысты фæдыл. Симон ын 
зæрдæ æвæрдта, мæнæ цард чысыл фæрæвдздæр уа, æмæ дæ кол- 
хозы хардзæй иу дзæбæх скъоламæ арвитдзыстæм, зæгъгæ. За- 
ретæ дæр зæрдæ дардта, цардыл æууæндыд. Йе ’рыгон чызгады 
бæллицтæ йæм худтысты фидæнæй. Ахуырмæ йæ ныфс дæр хас- 
382 

та — æгуыдзæг нæ уыд. Гуырыконд æмæ цæсгог.ьы æвæрдæй æры- 
гон лæппуты зæрдæтæн бар нæ лæвæрдта æнæ бафиппайгæ йæ 
рæзты ауайынæн. Тыхст рæстæг æмæ нæлгоймагхъуаг уыдис 
хъæубæстæ. Лези æмæ Симон афтæ дæр ма хъуыды кодтой: «За- 
ретæ нын тугхæстæг ницы у. Ирон æгъдаумæ гæсгæ цы аипп уаид, 
адæмы зæрдæ ныл цæмæй фæхудид, нæ лæппу Габе æфсадæй куы 
сыздæха, уæд ын Заретæимæ хъуыддаг бакæныныл. Чи зоны, рæзгæ 
дæр скодтаид уыцы фæнд. Аиппæй дæр дзы ницы уыдаид. Мæ- 
гуыр сидзæр чызг ссардтаид йæ амонд, æрбынæттон уыдаид. 
Амондджын уыдаид цард æмæ куыстуарзаг чызг. Сæ фыртæй дæр 
сæ ныфс хастой. Куыдфæстæмæ уыцы хъуыды бындурондæр кодта 
Симон æмæ Лезийы фæндæтты. Лези Заретæмæ зæрдиагдæрæй йæ 
хъус дарын байдыдта. Амыдта йын сылгоймаджы митæ бæстондæр. 
Лезийы цæстытыл хъазын байдыдта Заретæ йæ кæрты чындз- 
хуызæй. Йæ рæсугъд уæнгтæ куыд фидаудзысты кæрты змæлгæйæ 
йæ уæгъд халаты, йæ сæрбæттæнимæ. Уый фæстæ та Лезийы цæсты- 
тыл хъазын байдыдта Заретæ хъæбысы сывæллонимæ. 
Рæзгæ бæласы зæнг исчи хъамайæ куы ацъыкк кæна, уыйау 
Лезийы фæндтæ æмæ хъуыдытæ цæхгæр алыг сты — фæхаудтой. 
Заретæ цалдæр боны кусынмæ нал ацыд фермæмæ. Уый зыдта 
Лези, фæлæ йæ нæ бафарста. Æрыгон чызджы хынцфарст кæнын 
æм раст нæ фæкаст, кæд йæ дарæсмæ, йæ цæрæнтæм зилы, зæгъгæ. 
Иу райсом æм кауы сæрты æрдзырдта Лези: 
— Заретæ, кæм дæ? Рауай-ма айс адон! — хъæдын тæбæгъы 
йæм лауызгæндтæ лæвæрдта. 
Заретæ йæм ракаст. Тыргътыл æрцæйхизгæ йæ куы ауыдта 
Лези, уæд тæбæгъ хаугæ не ’ркодта йæ къухæй, фæлæ фæкъул, 
æмæ лауызтæ зæхмæ акалдысты. Уæддæр сæ не ’рхъуыды кодта 
Лези: йæ цæстытæ Заретæйы гуыбыныл баныхæстысты. Галиу 
къухæй цæстытæ æууæрдгæ дæр акодта, кæд мæ сайгæ кæнынц, 
зæгъгæ. Фæлæ йæ цæстытæ нæ фæсайдтой. Сайд Заретæйыл æрцыд. 
Сылгоймаг æнхъæлцау куыд вæййы, афтæмæй уыдта Лези Заре- 
тæйы. Рахиз къухы тæбæгъ, афтæмæй кауы рагъыл цонг ауыгъдæй 
баззад. Кастис Лези Заретæмæ. Йæ бон æм сдзурын ницы бацис 
æвиппайды. 
— Сис дæлæ уыдон æмæ ацу уæхимæ... Æз дæр дæм фæцæ- 
уын.— Райста йæ цонг кауы сæрæй хъавгæ. Зæхмæ ныккаст, ныг- 
гуыбыр, цыма йæ астæуы æндыснæг фæбадт. Цы федта, уый та 
æндыснæгæй риссагдæр уыдис Лезийы хуызæн сабыр, зæрдæджын 
сылгоймагæн. 
Лези йæм цæй тыххæй æрбацыд, уый бамбæрста Заретæ. Дуар 
383 

ахгæдта. Лезийыл йæхи æппарæгау бакодта æмæ хъæрæй нык- 
куыдта æрыгон чызджы зæлланг хъæлæсæй. Афтæ тæссаг æмæ 
уынгæг хъæлæсæй ныккæудзæн, кард йæ хурхыл кæмæн æрбавæ- 
рай, дунейы рухс ма фæстаг уысм кæй цæстытæ уыной, ахæм чызг. 
Лезийы зæрдæ дæр суынгæг тæригъæддаг сидзæр чызджы ни- 
уынмæ, æмæ йæ цæссыгтæ æрызгъæлдысты Заретæйы сау бæзджын 
дзыккутыл. 
Чызджы кæуын фæстагмæ хæкъуырцмæ раивта. Æрасабыр æй 
кодта Лези. 
— Æрбад-ма мæнæ ам! — табуреткæмæ йын бацамыдта, æмæ 
йæхæдæг дæр æрбадт. Ныккаст æм. — Цы кодтай, мæ хур? Цы 
дыл æрцыд? Кæмæй? — скæуынæввонг уыд Лези. 
Заретæ ницы дзырдта. Йæ цæссыг згъæлд æмæ русæй, фындзæй 
цæсгом слæхъир. 
— Зæгъ мын, мæ хур... Теман голладжы нæ нымæхсы. Ныр 
дын гæнæн ницуал ис. Мæнæн æй зæгъ, чи дæ бафхæрдта? Кæмæй 
дын у? — бахатыд æм ноджыдæр. 
— Æмæ мæ амардзæн! — ризæгау скодта Заретæ. 
— Уагæр чи у? А хъæубæсты лæджы хуызæн лæг куы нæуал 
ис, уæд? 
— Санаты Датъе... —схæкъуырцц та кодта Заретæ. —Талын- 
джы мæ йæ быны скодта. Кардæй мæм æвзыста. Лргæвддзынæн, 
дам, дæ, куы схъæр кæнай, уæд... 
Датъейы ном фехъусгæйæ, Лезийы ахауынмæ бирæ нал хъуыд. 
Уадзыгæй дзæвгар фæбадт. Йæ хъустæ зæлланг кодтой, дымгæ 
бон телыхъæдмæ хъусæгау. Ницы зæгъын йæ бон бацй Лезийæн. 
Сыстад æмæ, йæ къæхтæ гуыргъахъыл цæуæгау, къуыргæ рацыд 
сæхимæ. 
Уыцы хабар Симоны зианы размæ æрцыд. Симон дæр æй куы 
фехъуыста, уæдæй фæстæмæ зынгæ фенкъард. Йæхи æфхæрдта, 
сидзæр æрыгон чызджы кæй нæ бахъахъхъæдта, уый тыххæй. 
«Чъизийы уæлæ — гаппар! Бафтыди ма уæдæ нæ хъæубæсты 
æвзæр митыл илæлæйаг æгад хабар!» — уæлдай уæзæн райста 
йæ зæрдæмæ Симон. Иу бон, иу æхсæв ахæм нæ уыдис, æмæ ма 
рауадаид ныхас Симон æмæ Лезимæ Заретæйы тыххæй. Сæхи 
æфхæрдтой, фæлæ Симоны куы амардæуыд, уæд Лезийæ айрох 
Заретæйы хабар. Ныр Хъазыбегыл æмбырдтæ куы кодтой 
сыхбæстæ, уыдоны ’хсæн Заретæйы куы нæ уыдта Хъазыбег, уæд 
банхъæлдта, Заретæ йе сæхимæ нæй, йе кæд истæуыл фæзулдзых 
сты Лезиимæ. Фæлæ дыууæ хъуыдыйы дæр, дыууæ куырм цæстау, 
нæ уыдтой, æфсон цæй мидæг уыд, уый. 
384 

Заретæ бадтис сæ зæхбын хæдзары рудзынджы цур табурет- 
кæйыл. Саккаты бæлццоныл сыхбæстæ æмбырдтæ кодтой, Заретæ, 
æвæццæгæн, уый зонгæ дæр нæ кодта. Йæ сагъæстæ йæ æндæр 
кæдæмдæр здæхтой. Каст арвы кæрæттæм. Уыдта дзы мигъты 
тымбылтæ арвы цъæх къулыл. Урс мигъы тымбылтæ йæм-иу 
фæзындысты куы адæймаджы сæрау, куы бæхы, кæнæ æндæр исты 
цæрæгойау. 
Мигъты змæст тымбылтæ сæ бынæттæ фæивтой, æмæ йæм дзы 
иу ран фæкаст, цыма бæгънæг дзидзидай сывæллон уæлгоммæ 
хуыссыд урс бæмбæгыл. 
Фемæхстысты та йæ цæссыгтæ. Фæкастис æм, цыма уый йæ 
сывæллон уыд. Арвы къуымты йæ æнæфæхæцæгæй цыма мигътæ 
семæ хæссынц. Уыцы уысм Заретæйæн йæхи зæрдæйы бын 
стæлфыд гуырдз. Арвыл мигътæ нæ, фæлæ дзы æппæт дуне дæр 
айрох æмæ ныхъхъуыста йæхи миддунемæ. 
11. 
Фæззыгон уымæл мигъ ма бадти райсомæй. Хъæугæрон хъом- 
æмбырдгæнæнмæ алчи йе стуртæ здæхта. Иутæ-иу фæстæмæ 
фæзылдысты æнæвдæлонхуызæй, чи та-иу баздæхта йе стур хъом- 
рæгъаумæ æмæ æнхъæлмæ каст хъомгæс Ахмæты фæзындмæ. 
Цыппар ацæргæ лæджы лæууыдысты къордæй сæ лæдзджыты 
æнцæйтты. 
— Æмæ фæзиан зæгъут? — афарста иу иннæйы. 
— Дысон æй æрбаластой,— дзуапп ын радта иннæ. 
— Кæмæй зæгъут, кæмæй? — бæлвырд фарстимæ сæм баздæхт 
æртыккаг лæг. 
— Уæртæ нæ завхоз. Фæзиан Даде. 
— Уастырджи йæ æркъуырæд ноджы, йæ чырыны йыл арт куыд 
схæца! Сыгъзæрин тæбæгъы йын фæкуывдæуæд уыцы Уастыр- 
джийæн, йæ бæрзæй йын чи ныссаста! — æртхъирæнгæнæгау 
загъта йæ зæрдæйыуаг иннæ лæг. — Гъе ныр дæр-иу давæд æмæ 
хæрæд! Ай гæды власт у! Сæвæрдтой мын æй завхозæй. Бирæ- 
гъы фарсыл фæхсын бабастой. Æмæ уæд Мæрза та цы фæци? 
Уый аирвæзт? 
— Уый дæр, дам, Астраханы рынчындоны хуыссы. Дыууæйыл, 
дам, у уый дæр. 
Хъæубæстыл айхъуыст хабар: колхозы завхоз Дзабыраты Даде 
æмæ шофыр Хетъеты Мæрза сабаты адавтой колхозы мæнæуæй. 
Астраханы базары куы ауæй кодтой мæнæу, уæд æхцаарæхæй 
25 Ладинæ 
385 

хорз ныххырхтой хъæбæрæй æмæ фæндагыл кæмдæр ныффæл- 
дæхтысты. 
— Уыцы иу машинæ ма нæм уыдис æмæ, зæгъы, састæй авто- 
инспекцимæ лæууы,— загъта, бæлвырддæр чи зыдта хабар, уый. 
Фæзынд хъомгæс. Ахъæр кодта хъомыл хизæнуатмæ, æмæ 
лæгтæ дæр сæ хæдзæрттæм рацыдысты. Сæ лæдзджыты бырын- 
чъытæй зæххыл чи дуртæ, чи та дзы-иу сыджыты къуыбар 
акъуырдта. Уый уыдис, зианы фæдыл хъуыдытæгæнгæ кæй цы- 
дысты, уый нысан. 
— Гъе-и-и, дуне дзæгъæл нæу! — сусæгæй дзурæгау загъта сæ 
иу. — Уæллагæн амонын нæ хъæуы! Астраханы фæндæгтыл, 
æвæццæгæн, фыццаг хатт нæ ауадаиккой,— уымæй зæгъынмæ хъа- 
выд, иу æмæ дыууæ хатты кæй нæ аластаиккой колхозы мулкæй 
уыцы базармæ. Уæд лæгтæй иу æрлæууыд æмæ иннæтæн афтæ: 
— Гъеныр ма æркæсæм, уæ мæрдтыстæн! Куыд раст у? Лæг 
стур нæу мыййаг. Мæсты куыд нæ кæна. Зонут мæ, мæрдджын 
дæн. Дадейæн афтæ зæгъын, иу-дыууæ путы мын æрыссынмæ 
мæнæу ратт, афæдзы кæнд скæнон. Уый мын афтæ, дæ сæры зонд, 
дам, фæцыд? Кæцæй, дам, дын æрхæссон мæнæу? Уæдæ йæхицæн 
кæм уыд? Чи сæ федта базары, ахæм мын дзырдта. Мæнæн дзы 
æртæ фондзыссæдз фæллойбонæй иу пут нæй, фæлæ дзы Даде 
æмæ Мæрзайæн ис машинæйы дзæгтæ. Мæрдты хæрæджы тъæнгтæ 
хæргæ фæцæуæд Даде! Симон ма æгас куы уыдаид, уæд мын уый 
æлхæнгæ дæр бакодтаид, хъæлæкк! 
Цыппарæй дæр цæхгæрмæ уынджы алæууыдысты мадзурайæ 
æнцад, стæй сæ иу хъынцъымгæнæгау йæ нымæхст хъуыды сдзыр- 
дта: 
— Ахъæубæстæм цыдæр бæллæхтæ кæсы, уый уын зæгъын, 
мæнæ лæгтæ. Мæ хъустыл цытæ уайы æмæ куыдтæ æмбарын, 
афтæмæй Симоны амарæг нæма раргом. Данел, зæгъы, зыбыты 
рæстæй бады. Ладинæйы тæригъæд сау мæр дæр нæ ныффæ- 
раздзæн уромын. Йæ къух ын йæхимæ цы маст сисын кодта, уыцы 
мæстытæ аразæг дæр раргом уыдзæн,—дыууæрдæм ракæс-бакæс 
акодта дзурæг, мачи мæ фехъуса, зæгъгæ. — Æз уæ дзырд ахæс- 
сынæй нæ тæрсын. Æниу мæ нымудзгæ дæр бакæнут... Æз сæ 
бæгуыдæр хъусын. Нæ хъæубæсты, дам, ис дыкъахыг рæмпæ- 
джытæ. Районы хицауадæй дæр, дам, сын ис æмцег лæгтæ. Чи сæ 
хъыгдары, уыдоныл нæ ауæрдынц сæ фесафыныл. Цы йын хъæуы? 
Дыууæйæ йыл афысс. Гæххæтт баппар уæлæ, куы йæ зонут 
уæхæдæг, кæдæм, уый. Мæнæ нæхи писыр дæр уыцы куыст кæны! 
Естъайы тæригъæд фæхæсса! — загъта йæ зæгъинæгтæ. 
386 

Уыцы ныхæстæм хъусгæйæ иннæ æртæ лæджы тæссæй фæйнæ- 
рдæм ахъахъхъæдтой. Хъаз йæ лæппынтæн тæрсгæйæ куыд акæ- 
ны «с-с-с», афтæ кæрдзийæн æмбарын кодтой. Ницæй тыххæй 
кæй фæндыд йæ сæр фесафын? 
Адæймаг боныхъæдмæ йæ хъус куы фæдары, уарынхуыз у, 
æви нæ, зæгъгæ, къæвдайы миниуджытæ йæм куы зыной, таджы- 
хъæуккæгтæм дæр афтæ цыдæр æбæлвырд хабæрттæ мигъты ас- 
тæумæ зынæгау æндæрг дардтой, фæлæ алыхуызон. Иутæ зыд- 
той, сæ хъæубæсты цæрджытæй чи цы у чи цы ми кæны, уыдæттæ. 
Æхсæнады цардæн чи цы кусæг у, уый æмбæрстой, фæлæ, дам, 
дæ дзыхыл хæц æмæ дзидза хæрай. Уырыссагау дæр зыдтой 
зæгъын: «Видал поехал далеко, не видал дома сидит». Фылдæр 
адæм ахæм зондæй цардысты. Ахæм нымæхстзæрдæ уыдысты 
кæрæдзимæ. Тæссæй, дам, сæтæлæг йæ хъузджы бамбыд. 
Урс мигъ фыцгæ доны тæфау уæлдæфыл хæрдмæ йæхи систа. 
Уазал зæххыл хуры тынтæ сæхи цыллæ æндахы кæрæттау æр- 
уагътой. 
— Цины хабæрттæм цæут! Æнæ хъиамæт ут! Уæ къахвæллой 
зианæн хæлар уæд! Уæ уарзон бинонтимæ циндзинæдты æвæрд 
куыд уат, Хуыцауы цæст уын уыцы хорздзинад бауарзæд! — арфæ- 
иу ракодта Датъе мæрддзыгойы къордæн. 
Хуыссыд Дзабыраты Даде йæ табæты кæрты астæу уæлгоммæ. 
Сылгоймæгтæ йæ алыварс скъох сты. Куыдтой. Чи зæрдиагæй, чи 
хус цæстæй. Иутæ та сæ былтæ кæлмæрзæны къабæзтæй бам- 
бæрзтой, афтæмæй кæрæдзимæ цыдæртæ амыдтой. Сæ каст скод- 
той Дадейы ус Гыгъымæ. Уый дæлгæмттæ-уæлгæмттæ кодта йæ 
мойы мардыл. 
Адæймаг зæрдæйæ куы кæуа, уæд хъæрæй илæлæй нæ кæны. 
Уæд цæссыгтæ цыхцыр лæууынц. Риу дойнаг дурæй хъæбæрдæр 
æмæ уæззаудæр ныввæййы. Гыгъы йæ сæрыхъуынтæ сызмæста. 
Æнæуи дæр ын сæрвасæны дæндæгтæй нæ бафæлладысты. Цæсгом 
цæссыгæй уымæл уыйбæрц нæ уыд, сæтæй йæ цас сызмæста ар- 
мытъæпæнтæй. Хæрдмæ-иу фесхъæл, фæгуыбыр æмæ та тымбыл- 
къухтæй уæрджытæн гуыпп: «Скæнут-ма иу чырын! Уым та мæн 
сæвæрут!..» — æмæ цы хъарджытæ нæ кодта Гыгъы. 
Адæмы цæст егъау кæсæн у. Уыдтой адæм Гыгъыйы æнæфи- 
дауц митæ. Хуыре марды чырыны цур бадын йæ сæрмæ не ’рхас- 
та. Афтæ адæмы æфсæрмæй бацыдис зианмæ. Лезиимæ фæрсæй- 
фæрстæм лæууыдысты. Кастысты адæммæ, Гыгъыйы æдзæхх 
митæм. Уæлдайдæр та мæрддзыгойы цæстмæ тъизджытæм. Датъ- 
ейы ус Дыбылды-иу бакъул кодта Гыгъымæ: «Цы ма уыдзыстæм, 
387 

мæ хо!? Ныр ма куыдтæ цæрдзыстæм?! Кæмæн нæ уадзыс, Даде?!» 
— тылдта йæхи. 
Устытæй кæмæндæр æгæр хъæрæй дзырд фæци: «Датъейæн!» 
Чидæртæ сæ армытъæпæнты бын худгæ дæр бакодтой. Сылгой- 
мæгты ’хсæн цы басусæг уыдзæн... Æмбæрстой Датъе æмæ Гыгъ- 
ыйы хабар. Зианы бон Дадейы кæрт кæй бар уыд, уыцы лæг кул- 
дуармæ æрлæууыд. Уынджы мæрддзыгойыл йæ цæст ахаста. Хъуыр 
хæрдмæ ныттынг кодта, цыма фидиуæг уыд: «Зианмæ æрцæуæг 
адæм! Кæртмæ хæстæгдæр æрбалæуут æмæ зианæн фæндараст 
зæгъæм йе ’нусон фæндагыл!» — сæр бынмæ æркъуырдта, ома, 
арæхсын дзурынмæ. 
Адæм сабыр базмæлыдысты. Сæ къæхты бынмæ кæсгæйæ 
кæртмæ сарæзтой сæхи, цыма минæтæ æвæрд зæххыл цыдысты. 
Райсомæй хъæугæрон Дадейы мæрдтæм æлгъитæг лæг, 
æвæццæгæн, маст чи нæ урæдта, ахæм æргомдзырд, йæхинымæр 
фæкодта: «Хуыцау æй мауал рауадзæд, кæдæм цæуы, уырдыгæй! 
Нæ мæнæу мыггаджы фаг дæр нал у!» 
Мардæн фæндарасты ныхас куы кодтой, уæд дæр нал фæлæу- 
уыд æмæ йæ фарст баппæрста: «Цы ’рцæуа, уымæн гæнæн нал 
ис, фæлæ колхозы машинæ цы фæци? Кæм сæстытæй лæууы?» 
Адæмæй йæм чи мæсты каст бакодта, кæмæн æхсызгон уыд, фæлæ 
сæ уый хъуыды дæр не ’ркодта. Раст адæймаг раст хъуыдытæ 
куы фæзæгъы дзыллæты ’хсæн, уæд йæ ныхæстæ искæй зæрдæмæ 
фæцæудзысты æви нæ, ууыл нæ фæхъуыды кæны. 
Мæрддзыгойы адæм æнгом æрбалæууыдысты Дадейы марды 
чырыны алыварс. Сæ хъуыдытæ, сæ зæрдæты уагмæ гæсгæ дыууæ 
дихы кодтой, кæд сæ бакастыл нæ зынд, уæддæр. 
Колхозы сæрдар Симоны мардæн ахæм кад æмæ ном арæзт не 
’рцыд. Йæ чырыны цъар хуымæтæг сау сатин хъуымацæй. Цæссыг 
дæр ыл, хъæуæй йæ хорз чи зыдта, æрмæст уыдон æруагътой. Йæ 
хæрнæджы фынгтыл æгæрмæгуыр цæхх дæр фаг нæ уыд нартхо- 
ры кæрдзынтимæ. Кæсут ныр Дадейы зианмæ. 
Хъæуыхицау Габе дæр лæууыд мæрддзыгойы ’хсæн. Каст 
адæммæ. Йæ цæст хаста кæртыдзаг дзыллæтыл æмæ æрцыд ахæм 
хатдзæгмæ: «Кæм ис рæстдзинад! Дадейы чырын куыд фæлыст у 
хъæдабæ æмæ цыллæйæ! Кæцæйты йæм æрцыдысты зианмæ. Су- 
анг райком æмæ райæххæсткомæй, милицæ æмæ КГБ-йæ! О-о! 
Дадейæн бирæ зонгæтæ уыдис. Бирæ æрдхæрдтæ дардта колхозы 
мулчы фæрцы»,— хъуыдытыл фæци Габе. Чырыны уæлхъус чи 
цы ныхас кодта, уый дæр дзæбæх нæ бамбæрста. «Нывæрзæн, 
цæхх æмæ кæрдзын здахаг сты» — æмбисонд йæ зæрдыл æрба- 
388 

лæууыд. Йæ хæд фæдыл иннæ æмбисонд дæр сæры кæцæй смидæг: 
«Æхца, дам, хæлаф дæр æрласын кæны». Гыццыл-ма бахъæуа, 
Габе ацы æмбисондыл хъæрæй ныххуда мæрддзыгойы ’хсæн. Фæлæ 
йæ Гыгъы æмæ Дыбылдыйы хъыллист фервæзын кодта. Уыдоны 
æнæфенд куыдтытыл дæр сцæйхудт æмæ сабыргай йæхи æддæдæр 
райста адæмы ’хсæнæй. 
Дадейы чырыны алыварс мæрддзыгомæ куы кастаид æндæр 
хъæуæй æрцæуæг, уæд банхъæлдтаид, цыма мардыл кæрты адæм 
се ’ппæт æмзæрдæйæ иухуызон хъыг кæнынц. Уый уымæн афтæ 
зынд, æмæ аралло кодтой зианджыны хæстæджытæ сылгоймагæй, 
нæлгоймагæй, æрыгонæй, зæрондæй. Цæуылнæ ныххостаиккой сæ 
сæртæ æмæ уæрджытæ тымбылкъухтæй Дадейы зонгæтæ? Дадейы 
зиан зæрдиагæй хъыг цæуылнæ уыдаид, йæ хæрзтыл ын чи фæкалд, 
уыдонæн? 
Районæй Таджыхъæумæ-иу хицаугонд куы фæзынд, уæд-иу 
Даде атади йæ цуры фыр козбау æмæ цæстмæмийæ. Бæлвырд 
бынæтты æвæрд ын уыдысты физонæггæнæн дзаумæттæ, нозтытæ, 
дуканиты æлхæд консервтæ æмæ тахынджытæ. Йæ къухы уыды- 
сты иууылдæр. Колхозы мулк нæ, фæлæ ма колхозонтæ сæхæдæг 
дæр. Гъе, æмæ ныр йæ зианы бон бæрæг уыдысты йæ къухыл 
тыхт адæймæгтæ. Æнæрдыст богъаты богътæ уыдон кодтой. Фæлæ 
уыдоны дæр зонын хъуыд. Зонджытæ дæр сæ уыд. Хуыре уыцы 
хъæуы базæронд. Уый сывæллоны онг алкæй дæр сæрæй къæхтæм 
зыдта. Постхæссæг Разиат, скъолайы директор Верæ, Габе, Теби 
æмæ бирæ растзæрдæ адæймæгтæ æмбæрстой, зианджыны кæрты 
чи цы уыд, уый. Уыдис дзы, хæдзары фисынæй-иу сарайы чъыл- 
дыммæ чи бакаст кусартгæнджытæм, къорд ахæм лæджы дæр. 
Зианы цалынмæ нæ ахастой, уæдмæ сæ комыдæттæ дзæвгар нын- 
ныхъуырдтой фыцгæ фыдты адджын тæфмæ. Бабыз дон куы 
ацъæпп-цъæпп кæны йæ бырынкъæй, хъуыры мидæмæ дон куы 
ауадзы, уæд хæрдмæ скæсы. Зианы кæрты лæуджытæй дæр-иу 
цæстæй хурмæ къорд хæттыты чи скаст, цæй сындæг змæлыс 
размæ, зæгъгæ, ахæмтæ уыд. Уыдонæй иу уæртæ Мелес. 
Хур арвы астæумæ нæма стылд, уæд загъта, чидæртæ йæ куыд 
фехъуыстаиккой, афтæ: «Афон дæр у, афон. Зианæн йæ бирæ 
дард цы у?!» 
Лæгтæй йæм чидæртæ тызмæг бакастысты æмæ Мелес йæ дз.ых 
ахгæдта, къоппы сæр æрæхгæнæгау. Фæндыдис Мелесы, хур 
цъыгъгъуытт, зæгъгæ, æмæ ныгуылæнырдæм куы фæбырыдаид 
арвы астæуæй, уæд та йæ къæдз лæдзæджы дæрддзæгæн дæлдæр. 
Иæ ныхы.л хид дæр хуры тæвдæй нæ бадт, фæлæ хурмæ æнхъæлмæ 
38? 

кæсынæй. Æрцыд уыцы сахат дæр, æмæ Мелес хъæрæй, тызмæг- 
хуызæй куы сбустæ кодта кæрты хицауыл: 
— Уæ хорзæхæй, кæдмæ дардзыстут зианы? Ног æй æгас кæнут? 
Мелесы фарс бирæтæ фесты. Схор-хор кодтой: 
— Афон у! 
— Кæсын æм нал хъæуы! 
— Зианмæ æрцæуæг адæмы фæцæуын дæр хъæуы! 
Уæд байдыдтой чырыны уæлхъус дзурын дæр. Æмæ цытæ дзыр- 
дтой? Иумæйаг ныхæстæ: 
— Зианмæ æрцæуæг мæрддзыго! Арвæй дур æрхауд, арвæй! 
Уæззау дур, уæззау! Нæ хъæубæсты намысы лæг Дадейыл сæмбæлд 
æмæ йæ уынут мæнæ. Чи йæ нæ уарзта, ууыл дæр ахæм дур куы 
’рхауид æмæ Дадейау расходы куы ’рцæуид! — æфсæддоны зæронд 
картуз йæ галиу къухы, рахиз къухæй кæдæмдæр æртхъирæнгæ- 
нæгау кодта Дибо. 
«Хихихи Дибо» йæ хуыдтой хъæубæстæ. Уыры куы федтаид, 
уæддæр бахудтаид: «Хихи-хи! Цы къæдзил ын ис!» Фæлæ йыл 
дур уæд та фехса, уый нæй: йæхи цы тыхсын кæна. 
— Дæ сæр йæ быны фæуæд уыцы дурæн, уый дын «чи йæ нæ 
уарзта»,— адæм æй фехъуыстой, афтæ хъæрæй йæм бадзырдта 
постхæссæг Разиат. Адæм базмæлдысты: Разиаты ныхас кæмæн 
хъыг уыд, кæмæн æхсызгон. Иутæ мидбыл дæр ма бахудтысты. 
Районæй æрцæугæ лæгтæй иу бæгъæмсарæн дзырды бар лæвæрд 
æрцыд. Зианмæ кæд æрцыдысты æнæ худтæй. 
Чырыны цур æрлæууыд. Йæ рахиз къухы дæгъæлты хал. Лыстæг 
дæгъæлтæ армытъæпæнæй нæ зындысты, фæлæ стыр дæгъæл 
бæлвырд зынд адæммæ дамбацайы фындзау. Æвæццæгæн ам йæ 
куысты æфсæйнаг чырын уыд. Дзырдта æмæ-иу уыцы стыр 
дæгъæлæй марды чырынмæ дæр ацамыдта, Даде ахæм лæг уыдис, 
зæгъгæ. 
Зианы ахастой йе ’нусон фæндагыл, кæцæй нал раздæхынц, 
уырдæм. Адæм куыддæр фисыны æдде фесты, афтæ хисты 
фынгтæм сæхи æрбайстой хистæртæ. Хъæздыг хæрнæг уыд Да- 
дейæн. Адæм рагæй нал федтой ахæм дзаг фынгтæ. Лæг чи вæййы, 
лæджы зонд æмæ зæрдæ кæмæ вæййы, уый æххормаг рæстæджы 
дæр йæ гуыбыны коммæ нæ кæсы. Фæразы йæхиуыл хæцын. Фæлæ 
дзы уæртæ хихи Дибойы хуызæттæ дæр вæййы. Йæ хабар 
фæстагмæ хъазынмæ аздæхта: «Хихихи. Мæн хистмæ хонын нæ 
хъæуы. Уырдыгæй мæ фæхъæуы хонын. Хи-хи-хи!» 
Адæм хистæй фæцыдысты сæ хæдзæрттæм. Сæ лæдзджытыл 
æнцой нал кодтой. Дуртæ æмæ сыджыты къуыбæрттæ къуырц- 
3?0 

цытæгæнгæ хъазæгау цыдысты. Цалдæр лæгæй фæкъорд сты. Иу 
дзы афтæ зæгъы: 
— Уынут, цард куыд гæды у? Ладинæ æмæ Симон стырдæр 
хицæуттæ уыдысты хъæубæсты. Абоны хæрнæджы фынгты 
бæркад-ма абарут Симоны хисты фынгтыл. Стæй-ма зæгъут, Си- 
мон æмæ Ладинæйы хуызæн лæг уыд Даде адæмæн? 
.— Лæг куы нæ уыдаид, уæд ын ахæм кад нæ уыдаид,— загъта 
Дибо æмæ бахудт. 
— Уыдон дæр, мах дæр æмæ дæлæ Мæскуыйы стыр кусджытæ 
дæр не сты иухуызон æмæ нæ уыдзысты. Уый власты аххос нæу. 
Цавæрфæнды власты дæр адæм хъæуы. Адæм аразынц власт дæр, 
цард дæр,— зæронд Бæтто сын афтæ загъта. 
— Æмæ æниу власт афтæ зæгъы, Даде æмæ Мæрза хор адавæнт. 
Ныннуазæнт æмæ ныммарæнт сæхи? Колхозы мæгуыр машинæ 
дæр ма ныссастой. 
— Ныууадзут уыцы ныхæстæ! Худинаг у хъæрæй дзурын 
хæрнæгæй цæугæйæ,— ауыгъта йæ къух Тасо æмæ азылд тигъыл. 
— Сталин куы амард, уæд фесæфт советон власт,— ракаст ма йе 
’мбæлттæм æмæ ацыд. 
3?1 

фдоеюмодеододдоеододоедовднюотооддо 
Д ы к к а г с æ р 
ывæллон йæ мады гуыбынæй куы фæцух вæййы, куы 
фæзыны ацы рухс дунемæ, уæд сулæфы уæлдæф. Йæ зæрдæ цæрæг 
удгоймаджы бæлвырд цæф скæны. Скæуы, æмæ дунетæ фехъу- 
сынц ног адæймаджы фæзынд. Ничи фæзоны æмæ йын зонæн 
дæр нæй, цал улæфты æмæ йын зæрдæйы цæфы балæвар кæны 
йæ амонд, йæ хъысмæт. Ничи базыдта æмæ йæ зонын дæр нæ 
хъæуы, йæ зæрдæйы фæстаг цæф кæд уыдзæн. 
Зæрдæйæ фæстæмæ ма адæймагæн ис цæстытæ, хъустæ. Сæ 
сæргъы лæууы зонд. Цы уынын æмæ йын цы хъусын кæной, уымæ 
гæсгæ бардзырд дæтты къæхтæн æмæ къухтæн. Аразы сын сæ 
фæндаг, сæ архайд. Бардзырд дæтты æвзагæн. Зонд ын цы скæрды, 
уый дзуры. Уæдæ адæймаг сæрæй къæхтæм конд у зондæй, 
зæрдæйæ. Уынæн сын нæй. Зынынц æрмæст сæ митæй. Цы буары 
мидæг сты, уый конд æмæ архайдæй. 
Адæймаджы йæ зонд æмæ зæрдæйæ куы фæцух кæнай, уæд ма 
дзы баззайдзæн афтид тæскъау афтид буары гуырыконд. Дуне у 
адæймæгтæй дуне. Сæ гуырыкондæй куыд алыхуызон сты, сæ 
зондæй дæр афтæ. Зæххыл дыууæ адæймаджы бынтон иу зонд, 
иу кондæн ссарæн нæй. Ис æрмæст зондæй, кондæй кæрæдзи 
æнгæстæ. Æмхуызон уæвын дæр сæ нæ хъæуы. Уый æрдз нæ амо- 
ны. Дзыллæтæ иууылд ер иу зонд, иу кондæй куы уаиккой, уæд 
сæ цард бахуыссид-а1 лгуылид. Се ’ппæт дæр иу хъуыддаг, иу 
мийыл хæст уаиккой. Сæ цард уаид иувæрсыг. Размæ сæ схойæг 
тых нæ уаид. Æрмæст иу кæцыдæр хъуыддагмæ тырниккой. Цы- 
бырдзырдæй, сæ царды нæ уаид тох быцæудзинад — рæзт. 
Уæдæ адæмы ’хсæн уыцы быцæудзинад ис уымæн, æмæ сæ зонд 
у алыхуызон. Кæрæдзимæ ных лæууынц. Ерыс кæнынц: æз лæгдæр 
дæн, мæ зонд растдæр у, ме сконд хъуыддаг хуыздæр у. Адæмон 
3?2 

æхсæнад æвæрд у царды тох æмæ быцæутыл. Уыцы тох æмæ бы- 
цæуы лæмæгътæ сæфынц тыхджынты бын. 
Цы у лæмæгъ? Цы у тых? 
Дунеты дзыллæтæм ис дыууæ хуызы тыхтæ: уæнгтæй-хъаруйæ 
тых æмæ зонды тых. Зондæн йæ тых ис сабырдзинады. Уæнгтæн 
та сæ тых сæ хъару у. 
Сабырдзинадыл арæзт цы зонд у, уый уæлахиз кæны кæд- 
дæриддæр. Цыфæнды хæстытæ, хылтæ, быцæутæ дæр фæстагмæ 
æрцæуынц сабырдзинадмæ. Тызмæг зонд у адæймагæн æрдзæй 
лæвæрд. Фыды фыдæлтæ кæддæр сырдтау кæрæдзимæ лæбурæг 
уыдысты. Уыцы сырдон миниуджытæ Данелы дуджы адæммæ дæр 
баззадысты. Æмбæрста сæ. Ахæстоны уазал къуымы-иу ацыд арф 
хъуыдыты: «Кæд сабыр зонд тызмæг æмæ лæбурæджы зондæй 
домбайдæр у, уæд æз цæмæн ам дæн? Кæд къæхтæн æмæ къухтæн 
сæр у сæ хицау, уæд мын мæ сæр мæ фæндæгтæ афтæ тæссаг 
æмæ æнамондыл цæмæн сарæзта? Адæймагæн йæ зонд æмæ уæнг- 
ты хъарутæй фæстæмæ ма ис хъысмæты тых. Йæ ныхмæ у зын 
слæууæн. 
Хъæбысы сывæллонæн йæ къухтæй йæ хъæбæр куы исай, уæд 
æй нæ дæтты. Йæхимæ йыл хæцы. Уый æрдзæй лæвæрд у. Уыцы 
миниуæг лæгæн суанг йæ цæрæнбонты баззайы зæрондмæ: «Дæуæн 
— нæ. Мæхицæн». Ахæм у лæджы зондахаст — йæ æрдз. Уый у 
сырды миниуæг. Адæймаг дæр дзы хайджын у. Йæ зондæй нæма 
аппæрста уыцы миниуæг». 
Куы-иу ныхъхъуыды кодта Данел йæхиуыл дæр æмæ цардыл 
æмткæй, уæд æм-иу диссаг фæкаст, ахæстоны йæ чи сбадын код- 
та, уацары уыдтæ, зæгъгæ-иу æй цъысыммæ чи тардта, уыдон 
сæхæдæг чи уыдысты, уый базонын. Хъуыддагмæ бæлвырд æркаст 
куы уыдаид, уæд Данел, æвæццæгæн, уыдонæй сыгъдæгдæрæй 
разындаид. Фæлæ уыцы бæлвырд хабæрттæ кæнын хицауады 
бæрнонтæ сæхимæ нæ истой. Чи кæй хъæуы? «Закъон афтæ у. 
Æз та абон дæн закъонæй лæг. Кæмæдæр цыдæр раст нæ кæсы, 
чидæр рæстæй æфхæрд цæуы, уыдæттæ мæ хъуыддаг не сты. 
Афтæ мын зæгъынц — афтæ кæнын»,— хъуыды кодтой æдас- 
дзинады кусджыт:*, бирæтæм дзы кæд раст нæ каст, уæд- 
дæр. 
«Дыууæ дынджыр империйы. Дунетæ кæмæй рызтысты, 
ахæмтæ: фашистон Герман æмæ Советон Цæдис. Сæ сæргъы лæу- 
уыдысты Гитлер æмæ Сталин. Гитлер немыцаг адæмæй сарæзта 
домбай æфсæдтæ. Хъавыд æнæхъæн Европæ байсынмæ. Цæмæн? 
Йæхи адæмæн уа фылдæр. Йæ кад, йæ ном айхъуыса. Уый сырд- 
3?3 

дзинад нæу? У, фæлæ йæхи адæмы сæрвæлтау. Мæхи немыцæн 
уа, загъта. Кæмæ ныббырста, уый цыфæнды мæгуырмæ дæр 
æрцæуæд. Ууыл нæ уыд йæ тыхст. Йæ фæнды ныхмæ лæуджыты 
та — маргæ. Домбай æндæр сырдыл йæхи куыд андзара, афтæ. 
Æнтысгæ дæр ын кодта. Йæ адæмæн уайыл тох кодта. Цы 
бæстæтæ-иу байста, уыдон-иу немыцæгтыл айуæрста. Бирæгъ холы 
йæ лæппынтæн куыд акъабæзтæ кæны, афтæ. Уый немыцы адæмæн 
пайда уыд. Уый дæр «мæнæн» хуынд. Лæдзæгæн дыууæ кæроны 
ис. Сталин ын йæ иу кæроныл фæхæст. Фæуæлахиз. Æмæ цы? Цы 
сарæзта советон адæмæн? Иутæн цард, иннæтæн хъизæмар, кæмæн 
ахæстон. Уый æппæт советон адæмæн уæлахиз нæу. Гитлер куы 
басастаид, уæд уый дæр йæ адæмы ахæм тыхстмæ æркодтаид? 
Кæд нæ. 
Мæхи æххормагæй уадзын. Уадз æмæ амæлон, уæддæр мын ды 
фервæзай. Æрдзы æгъдаумæ гæсгæ афтæ кæм фендис? Советон 
Цæдисы. Дæхи бинонты тыхст ма уын, афтæмæй кæйдæр дæ хъарм 
роны дар. Ахæм бинонты фыд хорз лæг у? Йæ цот æй цы схоной, 
хъуамæ? Æфхæрд цоты бон æм цæмæй сдзурынхъом ма уа, уый 
тыххæй йæ алыварс дарæд æфсæст хъахъхъæнджытæ. Уый.фыд 
нæу. Лæгсырд у. Уый дæр «мæн уа» хуыйны. Уыцы дыууæ тызмæг 
лæгæй иу дæр йæ адæмæн хорз цард нæ сарæзта. Уæддæр хæстæн 
æнæ ’рцæугæ нæ уыд. Цард тох у». 
Æфсæн рæхыс хуыртыл ласæгау хъуыдытæ Данелы сæры 
цæхгæрмæ лæсыдысты. Ахæстоны къарцы дуары гуыпп фæцыд. 
Æхгæнæнты змæлд, æвдузæнты хъинцъ фескъуыдтой Данелы 
хъуыдытæ. 
— Ахæст Дадайы-фырт! Рахиз къæсæрмæ! — хъахъхъæнæг иф- 
тыгъд хæцæнгарзимæ иуварс алæууыд. 
Данелы сæрымагъз куыддæр цины цæхæр акалдта, цымæ мæм 
хионтæй чи фæзынд? Хызау æндон телтæй быруйы æдде ауыдта 
æфсæддон афицеры дарæсы хæрзконд лæппуйы. Никуы ’рцыда- 
ид Данелæн йæ фæсонæрхæджы дæр Георы фенын. Йæ ус Зæлик- 
кæйы кæстæр æфсымæр. Георимæ иу хъæуы хъомыл кодтой. Иу 
скъолайы иу рæстæджы ахуыр кодтой. Лымæн æмгæрттæй хъæу- 
уон лæппутæй бахъомыл сты. Данел æмæ Зæликкæ куы бакъай 
кодтой, уæд бынтон хæстæг баисты дыууæ лæппуйы. Рæстæджы 
уавæртæ сæ алы рæттæм, алы тæссаг фæндæгтыл арвыстой. Зæлик- 
кæйы фæмарды фæстæ ма цæй сиахс уыд Данел Георæн, фæлæ 
йæ нæ ферох кодта Геор. Зын ын уыд, ахæстоны йæ кæй сæййæфта. 
Ныккастысты кæрæдзимæ сиахс æмæ каис. Геор капитаны дарæ- 
сы, ордентæ æмæ æрттиваг пъагæтты лæууыд æндон хыз-быруйы 
3?4 

æдде. Ныккаст æм æнæдаст къæсхуыр лæг смаггæнаг ахæстоны 
тыргъæй æддæмæ. 
— Нæ дæ зонын! Чи дæ? Фæлæ æгас цу! — фæкъуыхцыйау 
Данел. 
— Æгас æрцыдыстæм, Гукъур! — афтæ ма хуыдта Геор Дане- 
лы.— Куыд дæ? Æвзæр бынат дын нæ радтой,— фæтæригъæд ын 
кодта. 
Данел æнæдзургæйæ дзæвгар фæкаст Геормæ. Йæ зæрдæ 
суынгæг се ’рыгон бонтæ, Зæликкæйы æрæмысгæйæ. Зæликкæйы 
зианы рæстæг сæ дыууæ дæр нæ уыдысты хъæуы. Уый размæ 
ацыдысты хæстмæ. Ныр куыд тæфæрфæс ракодтаид Данел Ге- 
орæн быруйы хуынчъытæй, уый нæ зыдта, кæд æй йæ хъæлæсы- 
уагæй базыдта, уæддæр. 
Геор æмбæрста Данелы уавæр æмæ йæхæдæг сдзырдта: 
— Цы зиантæ æрцыдис, уыдон рухсаг уæнт! Рох нæ нæ уыдзы- 
сты, фæлæ дæуæн ам цы ’фсонæн бынат рауад, уый базонын фæнды 
мæн. Ис алцæмæн дæр æфсон. 
Зыдта, даргъныхасы бар сын кæй нæ ратдзысты. 
Данел армытъæпæнтæ кæрæдзийыл æрæвæргæйæ дзырдта фи- 
дар хъæлæсыуагæй: 
— Æнцонтæй дæ нал базыдтон, Геор! Æгайтма дзæбæхæй 
сирвæзтæ! Æхсызгон мын у! Ныртæккæ мын фаг рæстæг нæ рат- 
дзысты мæ хабæрттæ фæдзурынæн. Бадом хицауадæй, цæмæй мæм 
æрбарвитой фæрсæг мæ хъуыддаг равзарынмæ. Семæ, æнæмæнг, 
цæмæй уа газеты кусæг — уацхæссæг. 
— Ахæст Дадайы-фырт, рæстæг фæци! — бардзырд радта ахæ- 
стоны радгæс уæззау, барджын хъæлæсæй. Фæмидæг та Данел, 
æмæ Геор фехъуыста æфсæйнаг дуæртты дзыгъал-мыгъул æмæ 
гуыппытæ. Уыдонимæ ма айхъуыста Данелы фæдзæхст: 
— Бафæрс Габейы. Уый дын радзурдзæн! 
Ахæстоны кæртæй уынгмæ куы рацыд Геор, уæд йæ сæр хъуы- 
дытæй афтæ уæззау уыд, зæрдæ афтæ ныддур, æмæ иу бæласы 
бын дзæвгар фæлæууыд зæхмæ кæсгæйæ. Уынджы цæуæг салдат 
ын-иу кæд æфсæддон салам радта, уæддæр сæм Геор кæсгæ дæр 
нæ кодта. Хъуыдытæ йæ сæ быны скодтой: «Ау, Гукъур Симонмæ 
йæ къух систа?! Лымæн куы цардысты? Æниу Ладинæ йæхицæн 
ахæм куыст цæмæн бакодта?» 
Бæллæхты райдайæн хъæуæн йæхимидæг кæй уыд ныгæд, уый 
йæ уырныдта. Данел ын цы бафæдзæхста, уый бакодта Геор. 
Ныффыста курдиат хицауадмæ, цæмæй Данел тагъд бонты фарст 
æрцыдаид. Ацыд дыккаг бон горæтæй хъæумæ. Поездæй Таджы 
335 

вагзалы куы рахызт, уæд хæрæндонмæ баздæхт Геор, нæхимæ 
мын куы нæ ’рцæттæ кодтой, мыййаг, зæгъгæ. Геор рагæй нал 
уыд вагзалы. Хæрæндоны уæлдайдæр. Ахæм рæттæм цæуаг нæ 
уыдис, фæлæ ныр йæ хæдзары къæбæр скæнæг нæ уыд. 
Бафæндыд æй хæрæндоны къуымтыл цæст ахæссын. Уæртæ 
дзы иу къуымы, дуары бæсты рæсугьд хъуымацæй æмбæрзт ба- 
цæуæн кæдæм уыд, ахæм хибар уатгонд. 
Ам та сын цы вæййы, зæгъгæ, Геор бацыд уыцы уатырдæм. 
Хъуымацæй дуар æмбæрзæнтыл ахæцыд иуварс. Бакаст мидæмæ. 
Фæджих. Цы сæм сдзырдтаид, уый арæхсгæ дæр нал скодта. Ра- 
кастысты йæм æртæйæ булкъау сырх цæсгæмттимæ. Æхсæв-бонмæ 
цыма чындзæхсæвы фынгтыл минас кодтой, сæ гом сæртæй хиды 
фæздæг калд. Цæстæй дзæбæх нал иртæстой. Георы дзæбæх нæ 
базыдтой куыддæр асæстæй рухсырдæм. Чидæр сæм кæй бакаст, 
уый та куыд нæ федтой æмæ йæм нозтдзæф хъæлæстæй æмдзырд 
ракодтой: 
— Мидæмæ, чидæриддæр дæ! 
— Ардæм йæ хæмхудтæ чи не ’рбадардзæн! — райхъуыст 
фæсусæй дыккаджы хъæлæс, адæймаг фæуомыны фæстæ дон куыд 
кура, афтæ тыхдзырдæй. Уый Хатъо уыд — Хетъеты Хатъо — 
Таджыхъæуы низ, хъомырын, нымудзæг-уæйгæнæг. Геор Хатъ- 
ойы кæмдæриддæр æмæ куыддæриддæрæй дæр базыдтаид. Иннæ 
дыууæйы дзæбæх нæ равзæрста. Ахгæдта дуарæмбæрзæн æмæ 
фæзылд фæстæмæ стъолтæм. Æрбадт стъолы фарсмæ. Фæзынд 
æм хæринагхæссæг сылгоймаг. Бахудт, бацин кодта Георыл. Йæ 
номæй йæм сдзырдта. Геор, æнæзонгæ сылгоймагмæ куыд бакæ- 
сай, афтæ йæм бакаст. Фæлæ сылгоймаг йæхи бацамыдта: 
— Æз дæ хорз зонын. Дæ хо Зæликкæ рухсаг уæд,— йæ 
цæстытæ асæрфта,— æмгæрттæ уыдыстæм. Чызгæй æз дæр та- 
джыхъæуккаг дæн. Дудæ мæ ном. Ам кусын, уæдæ цы кæнон. 
Сабиты дарын хъæуы. 
Уыцы ныхæстæ куыд кодтой Геор æмæ Дудæ, афтæ, хибарæй 
цы æртæ лæджы бадт кабинæйы, уыдонæй иу, цыма йæ исчи 
лæдзæгæй ныццавта мидæгæй, гæпгæнæгау ракодта кабинæйæ æмæ 
феддæдуар. Геор æй дзæбæх федта. Уыд бæгъæмсар. Хуымæтæг 
дарæсы: уагъдфадыг хæлаф, батинкæты. Асæй — рæстæмбисæй 
ныллæгдæр, тымбылдзæсгом. Дудæ Георæн куыд радзырдта, 
афтæмæй уый уыд Рагъы районы æдасдзинады хайады хицау Му- 
рийы-фырт. 
— Дæуæй фæтарст. Хуымæтæг дарæсы кæд уыд, уæддæр 
тæрсы,— сусæгхуызæй йæ дзых хæстæгдæр бакодта Дудæ Георы 
3% 

хъусмæ.— Уæлдайдæр дæ æфсæддон дарæсæй. Ам арæх вæййы 
уæртæ уыдонимæ,— сæрæй ацамыдта кабинæмæ.— Бахордтой 
колхозы мулк. Ныр æртæйæ фæбадтысты ам, фæлæ хатт дæс 
лæджы онг дæр бавæййынц иннæ колхозты хицæуттимæ. Фæлæ 
ацы Хатъо æмæ Хъуырес! — йæ сæр дисгæнæджы тылд бакодта. 
— Лрт бафтыдтой, арт Таджыхъæуыл. Фæстаг рæстæджы Серо 
семæ нæ вæййы. Кæм ис, нæ зонын. 
Дудæ рахаста хæринаг: туаг хъæрмхуыпп, сау дзул æмæ нарт- 
хоры кас. Бахордта Геор æмæ араст фистæгæй Таджыхъæумæ. 
Йæхи къæсæртæм нæма, фæлæ уыциу цыд акодта Габетæм. 
Фæдзырдтой Верæмæ дæр. Суанг æнафонтæм февзæрстой хъæу- 
бæсты хабæрттæ. Геор радзырдта, вагзалы хæрæндоны цы федта, 
уыдæттæ. Картуз æмæ блокнотмæ ноджы ракæс-бакæс фæкод- 
той. Æлгъ æвнæлд сæм кодта Геор. Верæ ма ноджы радзырдта 
хъæугæ хабар: 
— Ибон мæ хъуг райсомæй хъæугæронмæ хъом æмбырд- 
гæнæнмæ атардтон. Хъомгæс Ахмæт рацыд йæ лæдзæгæй 
æртхъирæнтæгæнгæ йæ куыстмæ: «Нал мæ уадзы размæ дæр æмæ 
фæстæмæ дæр. Цы, дам, фæци картуз? Цы, дам, фæци картуз? 
Æз дæр ын хорз загътон, зæгъын, картуз кæуыл æркæнынц, уый 
куы нæ куса, уæд, зæгъын, картуз хаугæ кæны. Стæй дыл, зæгъын, 
ацы лæдзæгæй иу куы ’руайа, уæд дæ картуз нал бахъæудзæн»,— 
бахудт Верæ. 
Уый фæстæ та цæссыгтæ фæзындысты йæ рустыл. Ладинæйы 
фæстаг фыстæгмæ йæ дзыпмæ нывнæлдта Верæ. Систа йæ æмæ 
йæ æнæдзургæйæ бадардта Геормæ. Æртæйæ бæлвырд фæсагъæс, 
фæхъуыдытæ кодтой хъæубæсты хабæрттыл. Геор, дæсны хирург 
операцимæ йæхи куы цæттæ кæна, куыд ницæмæй фæрæдиа, афтæ 
скарста æппæт хабæрттæ республикон газетмæ ныффыссын. 
2. 
Хъæубæсты цæрджытæ-иу райсомæй хъæугæрон сæ хъомæм- 
бырдгæнæн бынаты фехъуыстой кæрæдзийы ног хабæрттæ. Ца- 
лынмæ-иу хъомгæс Ахмæт нæма фæзынд йæ цым лæдзæг æмæ 
кæттаг дзæкъул йæ фарсыл ронбасты тъыстæй, уæдмæ-иу 
къордгæйттæй лæууыдысты: лæгтæ иумæ, устытæ та æддæдæр. 
Чи цы ног хабар фехъуыста, уыдон кæрæдзийæн дзырдтой цы- 
мыдисæй. Уæлдайдæр сылгоймæгтæ. 
Иу райсом та сылгоймæгтæ ацы ран сусу-бусу кодтой, лæгтæ 
сæ куыд нæ хъуыстаиккой, афтæ. 
3?7 

— Ницыма фехъуыстат? Нæ бонæй уæм!.. Лхсæвы фыдæх мæ 
уа, ацы хъæубæстæй сыст æмæ æндæр ранмæ алидз! — мæсты- 
хуызæй, цыма уыцы хабар уымæ æппæтæй тынгдæр хъардта, афтæ 
загъта устытæй иу. 
Ныккастысты йæм иннæтæ, домæджы каст, ома, кæронмæ нын 
æй бамбарын кæн. Цы у? 
Фæлæ нæ... Ноджыдæр ма йæ цалынмæ бафарстой, цы у, цы 
хабар у, зæгъгæ, уæдмæ йæ нæ загъта. 
— Йæ цæсгом ыл æрлæбырæд! Фыднизæй йын ахауа! Кæд 
сидзæр саби чызджы цы фæхудинаг кодта! — Чи, уый нæма загъ- 
та. 
— Уæд дæ æрæджыдæр чи амард, уыйстæн! Кæмæй зæгъыс? — 
баздæхт æм къæсхуыр ныллæг ус. 
— Бæгуы йын ис зæгъæн,— йæ сæр разыйы нысанæн размæ 
акъуырдта, цыма тарвазыл йæ ныхæй æнгуз саста. — Зæгъын нæ, 
фæлæ йæ радионæй ныхъхъæргæнын хъæуы,— йæ гуыр иннæрдæм 
фæзылдта тæргай сывæллонау. Стæй разылдис сылгоймæгтæм.— 
Дæлæ нæ фермæйы хицау Датъейæ зæгъын! Йæ цæсгом ыл æрхауа! 
Заретæйæ фæхынджылæг кодта фермæйы. Чызг, мæгуыр, ныр 
йæхи бар нал у! О, мæ фыдыстæн! Кусынмæ дæр нал цæуы. Æруæз- 
зау! 
Сылгоймæгты æхсæн дын ахæм хабар райхъуыса! Байдыдтой 
кæрæдзи дзыхæй хабар исын. Ахмæт хизæнмæ хъом раджы аз- 
дæхта, уæддæр сылгоймæгтæ сæ ныхас нæма аскъуыдтой. Чи загъ- 
та: 
— Йæхи куы нæ фæндыдаид, уæд? Мæлæты Датъе... Йæ сыдз 
ын скъуыр æмæ тæха! 
— Нæ, мæ хур, нæ! Нæлгоймагæн йæ мæллæгмæ ма кæс! Мах 
æдых стæм уыцырдæм... — тыхстхуызæй загъта иннæ ус. 
— О, æмæ кæд мæнг хабар у,— бадзырдта сæм, йæ хæдзармæ 
чи рараст, уыцы ус цæугæ-цæуын. 
— Æмæ уын æз афтæ зæгъын, мæхæдæг сæ баййæфтон? Лези 
мын дзырдта, ме ’дзард хъæбулыстæн! Макæмæн, дам, æй зæгъ. 
Йæ фырт Хъазыбег æмæ ма Георы ныр æнæхъæн къуыри дæр ам 
уынут? Хъæубæсты хабæртты фæдыл, дам, уæлдæр хицауадмæ 
ацыдысты. 
— Æмæ сын хицау цы акæна? Чи кæимæ фæвæййы, уыдон 
хъахъхъæна? 
— Нæ, мæ хур акæнай, афтæ нæу! Æнæбары тыхмийæн дæр 
закъон ис. 
— Цæй æнæбары кæйттæ кæнут? Заретæ сидзæр иунæг чызг у, 
3?8 

æмæ йын Датъе, æвæццæгæн, истæмæйты йæ зæрдæ алхæдта. 
Фермæ йæ къухы. Цыфæнды знæт бæх дæр ма нартхоры æфсирæй 
куы ’рсабыр вæййы! — загъта цыргъæвзаг сылгоймаг æмæ ных- 
худтысты: 
— Хи-хи-хи!.. 
— О Хуыцау дын ма уа, Дзедо! Кæд дын сылгоймаг бæх нæу! 
Хъомæмбырдгæнæны та иннæ райсом дæр адæм дзæвгар 
æнхъæлмæ фæкастысты хъомгæсмæ. Йæ хъуг-иу чи раскъæрдта, 
уыдонæй иутæ æнæвдæлонхуызæй фæстæмæ здæхтысты сæхимæ. 
Фæззыгон куыстытæ се ’ппæтæн нæма фесты конд, стæй скъола- 
дзау кæмæ уыдис, уыцы сылгоймæгты уæлдай лæудмæ не ’вдæлд. 
Скъоламæ сæ афоныл арæвдз хъуыд. Уæгъд рæстæг кæмæн уыд, 
уыдон-иу акъорд сты æмæ-иу кæрæдзи цымыдисæй афарстой: 
— Цы хабæрттæ ис? 
— Цы хъуысы ногæй? 
— Ницы ахæмæй хъусын,— йæ уæхскыл хæрдмæ схæцыд Ба- 
дзи — бæрзонд къæсхуыр дзыгъуырдзæсгом лæг. Хæсты раззаг 
мæйты фронты йæ рахиз къухы стыр æмæ амонæн æнгуылдзтæ 
ахаудтой. Хисагъд тамакойы сыфтæ æууæрстæй тыхта газеты 
гæххæтты сдымынмæ. Æрыгон лæппутæ йын-иу уымæ кастысты. 
Тамако тухгæйæ рахиз къухы æртæ æнгуылдзæй куыд æххуыс 
кодта галиу къухæн, уый сæм диссаг каст. Хатт ын-иу исчи загъ- 
таид лæппутæй: 
— Бадзи, æри æз дын стухон дæ тамако! — тæригъæд ын код- 
той. 
Бадзи дæр-иу æй хатт авæрдта хъазгæмхасæнты. Арфæ дæр 
ын-иу ракодта: 
— Кæс-ма, фырт, дам, фыды хуызæн нæ хæссы. Дæ фыдæлтæ 
дæр уæздан уыдысты, адæмимæ цæрæг! — Кæд-иу нæ уыдысты, 
уæддæр æрыгон лæппуйы зæрдæ æлхæдта. Уый йæм хорз кастис, 
фæлæ æнæуи уыд æргомдзырд лæг. Æмæ йæ уый тыххæй чидæртæ 
«джебогъджын» хуыдтой. Йæ ныхас, дам, æмраст цæвы. Ныр 
дæр тамакодымгæ ныхас кодта. Тамакойы иу фарс суанг былтæм 
басыгъд, иннæ фарсы гæххæтт æнæсыгъдæй тæнæг зесты 
цыргъау æмраст касти дыууæ былы астæуæй. Уалæ тигъæй æрзынд 
Ахмæт, хъæрæй кæимæдæр хъаугъа кæнгæ: «Аустæн, ацы дзæлв 
лæдзæгæй дыл кæм æруайа, уым дыккаг нал бацагурдзынæ!» — 
лæдзæгæй æвзидæгау кодта, цыма йæ искæмæ æвдыста, æркæс 
æм дæхæдæг, зæгъгæ. 
— Цыдæр маст бацыдис Ахмæты! — Бадзи ату кодта тама- 
ко.— Цы у, Ахмæт? Чи дæ ’фхæры? 
3?? 

Ахмæт тагъд-тагъд хъомтæ скъæрынмæ фæци: байрæджы код- 
та. 
— Датъейы фыртæй цавæр картуз дарын, уымæн ницы ’мба- 
рын. Кæм, дам, ис картуз? Зæгъын, цавæр картуз? Дзыхъхъæй, 
дам, кæй систай, уый. Зæгъын, цавæр дзыхъхъæй? Æмæ йæ нæ 
зæгъы. Дзыхъхъыты, зæгъын, картузтæ куы уаид, уæд дзы æз 
дæуæй раздæр æркæнин мæ сæрыл! — аскъæрдта хъом цъæхснаг 
æхситгæнгæ. 
Бадзиимæ чи лæууыд, уыцы лæгтæ кæрæдзимæ бакастысты, 
Ахмæты ныхæстæн цыма дзуапп агуырдтой: «Цавæр картуз?». 
Картузы кой ма Бадзийы хъустыл æрцыдис уый размæ дæр, 
фæлæ йæм ныр куыд бахъардта, раздæр æм афтæ йæ хъус не 
’рдардта. 
Хæстон лæг фендджын æмæ æрхъуыдыджындæр у. Бадзи чи- 
ныджы æнахуыргонд уæвгæйæ, адæмон æхсæнады цард æмæ 
уавæртæ æвзарынхъом уыд. Йæ хо Дудæ дæлæ вагзалы хæрæндо- 
ны кусы. Уымæй фехъусы Бадзи, уыцы хæрæн æмæ нуазæндæтты 
арæхдæр чи фæбады æмæ куыд фæбады, уыдæттæ. Ахмæты 
ныхæстæм æнæ сдзургæ нал фæлæууыд: «Ахмæт, картузджын- 
тимæ дæ хал не схаудзæн! Ныттондзысты дæ! — æмбæрста, Си- 
моны амарджытæ æндæр хъæуæй æрцæуджытæ кæй нæ уыдысты. 
— Мæнæн ме ’нгуылдзтæ знаджы нæмыгæй ахаудтой, Симоны та 
кæй нæмгуытæ дзыхъмæ ныппæрстой? Хæстæй куы сирвæзт,— 
йæ ныхæстыл ма бæргæ фæфæсмон кодта Бадзи, фæлæ бæлас 
куы афæлдахай, уæд æй нал баныхасдзынæ. Фæсмонгондæй ацыд 
йæ хæдзармæ: «Нæ мæ хъуыд афтæ зæгъын!». 
Постхæссæг Разиат та сæумæйыл йæ пост схæццæ кодта ваг- 
залæй. Таджыхъæуы цæрджытыл арвæй стъалытæ згъæлæгау 
цырен фестадысты. Ног газет чи райста, уыдон сæ кæрæдзимæ 
’вдыстой, кæнæ фарстой, ома, дæ газеты дæр афтæ фыстытæ ис, 
ахæм хабæрттæ дзы фыссынц? Газет чи нæ иста, уыдон сæ фар- 
стой цымыдисæй: «Чи? Чи?» ,«Цы? Цы?», «Æмæ йæ чи фыссы?» 
Бадзи иу скъоладзаумæ фæдзырдта уынджы. Æрбадын æй кодта 
къу.лы рæбын къодахыл æмæ йын бардзырд дæттæгау загъта: 
«Баййафдзынæ де скъоламæ дæр. Ацы газеты не ’лгъыстаг хъæу- 
бæсты тыххæй цы фыстытæ ис, уыдон ссар æмæ мын сæ бæлвырд 
банымай! Уæдæ ма скъола цæмæн хъæуы? Æрсытæ йæ ныттонæнт, 
æз цы дуджы райгуырдтæн! Мæнæн мæ чиныг — саумæр. Гу- 
400 

тонæй йыл фæфыстон æмæ мæ цæстытæ мæрау тарæй баззадыс- 
ты!» 
Лæппу «нагъ» зæгъын нæ бафæрæзта. Ссардта «Рæстдзина- 
ды» фареыл ставд дамгъæтæй фыст егъау уацмысы сæргонд «Та- 
джыхъæуьГлæгмартæ». Лæппу уацмысæй чысыл куы акаст, уæд 
æй Бадзи фæурæдта: 
— Фысгæ йæ чи кæны, фысгæ? — диссаг æм фæкаст, афтæтæ 
чи бауæндыд ныффыссын, зæгъгæ. 
— Мæнæ йæ бынмæ фыст сты мыггæгтæ: хъæусоветы æххæстко- 
мы сæрдар Бирæгъты Габе, скъолайы директор Самты Верæ, Сырх 
Æфсады капитан Таматы Геор, Уæтæраты Теби — раздæры хистæр 
дружинон. 
Бадзи уыцы лæгты нæмттæ фехъусгæйæ фæхъæлдзæг æмæ та 
лæппумæ дзуры: 
— Афтæ... Афтæ... Кæс-ма дарддæр, цы фыссынц? 
— Байрæджы мын уыдзæнис, Бадзи! — батыхст лæппу. 
— Верæйæн-иу зæгъ, ды, зæгъ, кæй ныффыстай газетмæ, уый, 
зæгъ, кастæн лæгтæн. Бузныг дæр ма дæ фæуыдзæн,— нал ауагъ- 
та Бадзи лæппуйы, цалынмæ йын уацхъуыд кæронмæ бакæсын 
кодта. Сыхаг лæгтæй дæр ма сæм чидæртæ хæстæг æрбалæууы- 
дысты. Хъустæ фестадысты æмхуызонæй дæр. Иутæ та сæ хъус- 
ты чъылдымтыл сæ армытъæпæнтæ сæвæрдтой, афтæ цымыдисæй 
хъуыстой. 
Каст куы фæци лæппу, уæд газет Бадзийы къухты авæрдта. 
Фелвæста йæ хызын æмæ азгъордта йе скъоламæ. Фæстæмæ ма 
сæм радзырдта: «Скъолайæ куы ’рыздæхон, уæд та уын бакæс- 
дзынæн — æппæт газет дæр-ма!..» 
Бадзи дæр æмæ иннæ лæгтæ дæр æнæдзургæйæ зæхмæ цасдæр 
фæкастысты. Цы сдзырдтаиккой, уый нæ зыдтой тæссæй. 
— Ахæм уацхъуыд ныффысджытæн лæвар нæ рауайдзæн! — 
загъта лæгтæй иу. 
— Цæуылнæ, раст хабæрттæ кæд сты, уæд! — бафиппайдта 
иннæ. 
— Мæ хур акæнæнт, мæ хур, афтæ чи бауæндыд æргом зæгъын! 
— цæф къухы æртæ ’нгуылдзæй рихитæ фæйнæрдæм асæрфта 
Бадзи. Систа та йæ хæцъил чъиссайæ хисагъд тамако æмæ дзы 
гæххæтты тухгæйæ загъта: «Ам цыдæр уыдзæн! Газеты ахæм 
ныхæстæ чухты-барахты нæ баззайдзысты!» 
Уыцы ныхæстæ куыд сдзырдта, афтæ уæлæсыхырдыгæй йæ хъу- 
стыл ауад сылгоймаджы цъæхахст хъæр. Уый уыдис Санаты Датъ- 
ейы ус Дыбылды. Дысон ын æрцахстой йæ лæджы æмæ йæ фырт 
26 Лалииæ 
401 

Серойы. Лæдзæгæй каутæ æмæ бæлæстæ хойгæ хъæр кодта. 
Лæбурдта кæмæдæр: 
— Мæнæ кæм цы гадздзайы цот ис, уыдон. Цы кодтой мæ лæг 
æмæ мæ фырт?! Мæ лæг нырма йæ хæстон рон куы нæма райхæл- 
дта! Ам мын кæцондæр дзæгъæлзæдтæ схицæуттæ сты! — йе 
’ртхъирæнтæ арæзт уыдысты Габе æмæ Верæмæ. 
Хъæусоветы дуармæ куы ’рхæццæ, уæд кулдуар лæдзæгæй 
ныххоста: 
— Æз ардыгæй æнæ лæг амаргæ нæ ацæудзынæн! 
Уæтæраты Теби раздæр дружинæйы хистæр уыдис. Серо йæ 
йæ куыстæй фæтардта рæстæй. Теби дæр ацы уацмысы автортæй 
уыд, æмæ уыцы рæстæг хъæусоветы фæци. Рауад Дыбылдымæ. 
Йæ лæдзæг ын байста æмæ йæ фехста кæртмæ: 
— Дæ сæт ма кал ам! Адæмыл фæдис ма хъæр кæн! Æгъгъæд 
уын у лæгтæ марын! — бæзæрхыгтæ арæзт Теби, сылгоймаджы 
кауыл ныццавтаид, фæлæ... Тымбылкъухæй йын йæ роцъойыл 
схæцыд. Йæ цæстытæм ын ныккаст æмæ Тебийæн йæ зæрдæ сха- 
ста сылгоймаджы ивæзт чъизи былтæм. Мæстæй йæ уæнгтæ 
сгæртт-гæртт кодтой Тебийæн. Стыхст йæхинымæр, сылгойма- 
гыл ын къух æруадзæн кæй нæ уыд. Йæ сæрмæ йæм дзурын дæр 
нæ хаста. Йæ дæндæгты хъыс-хъыс ссыд. Ноджы мæстыдæрæй 
ныккаст Дыбылдыйы цæстытæм: — Ацу, æмæ уæм, кæд уазæгдон 
ис, уæд дзы тъæпæн сбад! Ам ма дæ иу сыбыртт дæр куы фехъу- 
сон, уæд дæ мæнæ кауы михыл æрсадздзынæн! — ссонæгау акод- 
та усы. 
Дыбылдты ма ракæс-бакæс акодта дыууæрдæм. Теби зæрдиаг 
мæстджын кæй уыд, уый бамбæрста. Старст, къæнцылары бын 
къарцы йæ куы фæмидæг кæна, уымæй. Афтæ кодта Теби 
æнæуæгтæн, дружины ма куы куыста, уæд. «Тебийы къарцы куы 
абадай, уымæй нæ тæрсыс?» — ныхасæн баззад хъæубæсты. 
Афардæг Дыбылды сæхимæ æнæ лæдзæгæй. Уалæ ма тигъæй 
иу каст æркодта. Æмбæрста æнæуи дæр, йæ лæг æмæ йæ фырт 
хъæубæсты мулкæн цы куыстой, уый. Датъе йын Дадейы усмæ 
кæй хъуызыд, уый дæр хатыдта, фæлæ йын-иу фермæйы сойтæй 
йæ былтæ айсæрста, æмæ Дыбылдыйы дæр цы хъуыд, нозт æмæ 
асхъауинагæй æддæмæ? 
Дыккаг бон Хатъо дæр хъæусоветы писыры бандоныл нал 
æрбадт. Ахæстоны, дам, æй сбадын кодтой. 
• Дадейы фырт Гиуа, колхозы бухгалтер, æмбæрста, доны куы 
бацæуай, уæд дзы хусæй рахизæн кæй нæй. Æхсæвы кæдæмдæр 
лидзынмæ хъавыд, æмæ йæ милицæ вагзалæй акодтой. 
402 

Иу райсом та Ахмæт тагъд-тагъд рацæйцыд хъом æмбырд- 
гæнæнмæ йæхи нымæр дзургæ. Хатт-иу хуыфæгау худгæ дæр ба- 
кодта: «Аустæн, нæ хъæу нын халамæрзæнæй ныххафтой! Хи- 
хи-хи! Рæмпæг нали! Рæмпæг нали!» 
— Цавæр рæмпæджыты кой кæныс, Ахмæт? — айхъуыстой йæ 
лæгтæ. 
Ахмæт хъомыл ахъæр кодта, лæдзæг бæрзонд сисгæйæ: 
— Гъæст! Цæугæут уæ хизæнмæ! — Лæгтæм ракаст.— Нæ 
рæмпæджытæ халамæрзæнæй хафт æрцыдысты? Сæ картуз дæр 
уым ис, уым! Афонмæ дзы Серо ахæстоны ныббадт! Афтæмæй 
йæ мæнæй агуырдта! — атардта Ахмæт хъом сæрвæтмæ. 
Уыцы бонты хъæубæстæн сæ ныхасы сæр сси газеты уацхъуыд 
«Таджыхъæуы лæгмартæ». Быдырмæ кусынмæ цæуой, хъæуы 
кæрæдзийыл сæмбæлой дыууæ лæджы, иу иннæйы фарста: «Уæд 
сæ рæмпæджытæ хуыдтой, ныр лæгмартæ разындысты?» Гуы- 
рысхотæ кодтой Данелыл дæр: «Ау, уый дæр уыдонимæ уа? » 
— Нæ хъæуыл хъомырын сагъуыд, æви цы хабар у? — бацыд 
Бадзи хъæусоветы хæдзармæ. 
— Бадзи дæ? — мидбыл худгæ йæм скаст Габе.— Мидæмæ 
рахиз! — сыстад ын. Бадын æй кодта, фæлæ не сбадт. 
— Габе, æз гъеныр дæумæ сæрмагондæй фæрсынмæ æрба- 
цыдтæн. Нæ хъæуæн æппындæр хицау нал стæм? Цытæ ныл фыс- 
сынц газеты, уыдон æцæг сты, æви? — сахъат къухы æртæ æн- 
гуылдзы æрбатымбыл кодта Бадзи. 
— Хъуысдзысты дæм хабæрттæ, Бадзи! Хъомырын хъомты низ 
у, фæлæ адæмыл куы фæзыны, йæ бæллæх уæд вæййы. Гъемæ 
фæзынд нæ хъæуыл дæр! — æнкъардæй йын дзуапп радта Габе. 
Бадзи уæд йæхæдæг æрбадт Габемæ хæстæгдæр. Баздæхт æм 
зæрдиагæй: 
— Мах хæсты быдырты уымæн нæ фæтох кодтам знаджы 
ныхмæ, Уæлахиз нæ туг æмæ не стæгæй уымæн нæ сарæзтам, 
æмæ ныр, адæмы æнцад цæрын куы бахъуыд, уæд ам нæхимидæг 
лæгмартæ фæзына, нæ хуыздæрты нын марой. Ды нæ хъæуы 
сæргъы лæууыс. Зæгъ мын, ме ’ххуыс дæ кæм хъæуы, уый. Сау 
йæ цæсгом фæуæд, кæм бахъæуон, уым мæхи иуварс куы аласон! 
Æз æй нæ равзардзынæн хионæй, æддагонæй. Ацы хъæуы мах 
цæрæм æмæ нæ чъизи чи кæны, уымæн йæ хос нæхимæ! — 
хъæддыхæй загъта Бадзи. 
403 

Æхсызгон уыдысты Бадзийы ныхæстæ Габейæн. Фæбузныг дзы, 
æгайтма нæм ахæм раст лæгтæ ис, зæгъгæ. 
— Бадзи, раст зæгъыс. Нæхæдæг стæм хъæуæн йæ хицау. Фæлæ 
не ’ппæты хицау та сты паддзахады закъæттæ. Уыдон равзардзы- 
сты хабæрттæ. Тагъд рæстæджы сæ фехъусдзынæ. 
Бæлвырд ныхъхъуыста Бадзи. Куы бамбæрста газеты уацмы- 
сы мидис, уæд сыстад æмæ ацыд. 
Габе дзырд «хъомырын»-ыл ахъуыды кодта. Раст æм фæкаст 
хъæубæсты уавæр уыцы низыл абарын. «Адæм æххормаг æмæ 
бæгънæг. Хъæубæсты давд æмæ мард. Алчи йæхи исы хъæубæстæй 
æддæмæ — лидзы. Бадзи йæ тынг раст загъта: «Нæ хъæуыл хъо- 
мырын фæзынд». 
3. 
Сахаты фатæгау рæстæг хъæубæстыл рæстмæ разылд. Адæмы 
ныхæстæ талынджы кæлæх фæндагыл цæуæгау къах нал къуырд- 
той. 
— Данел суæгъд ис! 
Данел дысон йæ хæдзарыл сæмбæлд. 
— Мæгуырæг, ахæм фыдхуыз у æмæ! 
— Йæ бакæнæг йæ рауадзæджы фæхъхъау!.. 
Лдæмы гуырысхо дыууæрдæм нал кодта, хоры хуымы зайæг 
хал дымгæмæ змæлæгау. 
Фондз хуры цыма хъæубæсты сæрмæ ракаст, афтæ барухс сты 
растзæрдæтæ. Æмбæрстой Данелы рæстдзинад. Ладинæйы 
тæригъæд сæ бадомдта. Симоны амард сын сæ зæрдæтыл гуы- 
рысхойы здытæ æрцауыгъта. Цъалаты Беджы сидзæр чызг За- 
ретæйы тæригъæдыл куыдтой растзæрдæтæ. Куывтой уацхъуыд 
ныффыссæг лæгты цæрæнбонæн, рæстдзинад зæгъыны ныфс кæмæ 
разынд. Тæссаг уыдис хицауы ныхмæ сдзурæгæн. Йæ бынатæй 
скъуырдтой КГБ-йы районы хайады хицауы. Инæлар, дам, ын йæ 
пъагæттæ стыдта æмæ йын сæ йæ цæсгомыл фæкодта. Дзырдтой, 
кæд, дам, æй æрцахстой, уæддæр бæрæг нæу. Уыдон, дам, сæ 
хабæрттæ сусæгæй кæнынц. Таджыхъæуы адæм, лæгæй, усæй, 
къордгæйттæй кæрæдзийæн хабæрттæ кодтой, кæм æмбæлдысты, 
уым. Тæрхоны бон дзы чи уыдис, уыдон диссæгтæ дзырдтой, Теби 
дзы йæхæдæг æвдисæн — зылынгæнæг уыд. Лфтæ радзырдта, 
тæрхондоны хабæрттæ куы фесты, сæхимæ куы ’рцыдис, уæд. Хъæу- 
советы цур ыл адæм æрæмбырд сты æмæ-иу Тебийы ныхæстыл 
куы худгæ кодтой, куы йæм-иу зæрдиагдæрæй ныхъхъуыстой. 
404 

— Тæрхоны лæгтæ рацæуынц! Сыстут! — афтæ райдыдта 
Теби.— Уæрæх бæстыхайы хъусæг адæм бирæ уыд. Сыстадысты. 
Рацыдысты тæрхоны лæгтæ. Исдуг ракæс-бакæс акодтой. Адæ- 
мыл сæ цæст ахастой. Сæ фарсмæ милиционерты астæу зыхъ- 
хъыр клеткæйы ахст халæттау бадтысты Таджыхъæуы «гуып- 
пырсартæ» Серо, Хатъо. Тæрхоны лæгтæ дæр æмæ адæм дæр 
æрбадтысты сæ бандæттыл. 
Тæрхонгæнæг сыстадис æмæ бакаст слестгонд протокол Сак- 
каты Симоны амарды тыххæй. Уый фæстæ бафарста Данелы: 
— Цы зоныс Саккаты Симоны амарды тыххæй? Симоны амарæг 
ды дæ, зæгъгæ, дæуыл æрбацыд хъасты гæххæтт... 
Данел ахстытимæ нæ бадт, фæлæ залы адæмы разæй фыццаг 
бандоныл. 
. — Симоны æз нæ амардтон,— дзуапп радта Данел. 
— Фæстаг хатт кæд сæмбæлдтæ Симоныл? — бафарста 
тæрхонгæнæг. 
— 1947-азы дыууынæм августы Симон, æз, скъолайы директор 
Самты Верæ изæры талынгтæм бадтыстæм хъæусоветы сæрдар 
Бирæгъты Габейы хæдзары, куыд иу хъæубæстаг хорз зонгæтæ. 
Дæс сахаты бæрц уыдаид æхсæвы, афтæ æз æмæ Симон рацы- 
дыстæм нæ хæдзæрттæм. Цæхгæрмæ уынджы тигъыл фæхицæн 
стæм. Æз ацыдтæн мæ хæдзармæ. Симон ацыд сæхимæ,— ра- 
дзырдта Данел. 
Фарст: Симон йæ хæдзармæ бацыд, уый бæлвырд зоныс? 
Дзуапп: Нæ зонын. Куы сбон, уæд Симоны æфсин Лези фæха- 
бар кодта, йæ мой æхсæвы сæхимæ кæй не ’рбацыд. 
Фарст: Кæд æмæ кæм федтай Симоны мард? 
Дзуапп: Хъомгас Ахмæт фæфæдис хъæусоветмæ. Хъæугæрои 
сыджыткъахæны лæг мардæй федта. 
Мах Габеимæ афæдис стæм уырдæм ифтыгъд бидаркæйы. 
Дзыхъхъæй систам марды. Йæ дзыхæй йын райстам къæрмæг — 
йæ хæстон пилоткæ. 
Фарст: Мард лæджы цур ма цытæ уыд? 
Дзуапп: Уæ разы сты уыдон: картуз, блокнот æмæ дамбацайы 
фондз хус гилдзы. 
Фарст: Кæй уыдаиккой? 
Дзуапп: Сæхæдæг сæхи æвдисынц. Блокнотыл фыстытæй ба- 
зонæн ис йæ хицауы. Картузы мидæггагыл дамгъæтæй та базонæн 
ис, кæй сæрыл уыди, уый. 
Уый фæстæ тæрхонгæнæг бафарста хъомгæс Хайаты Ахмæты: 
Кæд, кæм æмæ куыдæй федтай лæджы мард? 
405 

Дзуапп: Уæу, мæнæ мыл мæгуырыбон æркодта! Хуыцаустæн 
æз нæ уыдтæн, нæ! Симон ме ’рдхорд куы уыд! Стæй мæнмæ 
мæнæ ацы дзæлв лæдзæгæй æддæмæ цæй дамбаца ис? Уæллæй 
нæй! Уæллæй! Ай бæллæх нæу? Уæртæ мæ уыцы Серо та æдзух 
йæ картуз агуры.— Æнгуылдзæй бацамыдта ахст Серомæ.— Ныб- 
бадæд-ма йæ картузы! Цы дзы кæнын? Кæд ын булкъон нæ дæн! 
Адæм хъæрæй ныххудтысты. 
Тæрхонгæнæг баздæхт Хатъомæ, равдыста йæм блокнот. 
— Ацы блокнот дæу у? 
Æмæ Хатъо «тæнæг ацыдис» уæд. Сæр уæрджытæм 
æрхæццæ,— ныххудт Теби. 
Стæй та Серомæ баздæхт: 
— Ацы картуз дæу у? 
Уый дæр афтæ... Равдыста йæм гилдзытæ: 
— Чи фехста адон? 
— Æз нæ уыдтæн,— кæуæгау скрдта Серо. 
— Чи уыдис æхсæг? 
Серо йæ сæрæй Хатъомæ ацамыдта. 
Цы гæнæн ма сын уыдис. Басаст Хатъо, Симоны уый кæй амар- 
дта. 
Ахмæт бахъæр кодта ахстытæм: 
— Пуй, налат! Лæгмартæ! Ныр дæр ма мæнæй агурдзынæ дæ 
картуз?! Цæуын æз! Æгайтма фервæзтæр дæ картузæй, ма дзы 
байрай! Мæ хъом дзæгъæл сты! — йæ худ йæ сæрыл æркодта 
æмæ феддæдуар Лхмæт. 
Тебимæ хъусджытæ хъæрæй ныххудтысты. Дзырдта дарддæр 
Теби: 
— Дыккаг бон та райдыдта тæрхондон йæ куыст. Ладинæйы 
хабар куы ’взæрстой, уæд бакастысты, цы фыстæг ныууагъта, 
уый. Сылгоймæгтæй залы бирæтæ кæугæ дæр скодтой. Рабæрæг, 
Ладинæ йæхицæн уыцы куыст бакодта, Хатъо йæ цæрын кæй нæ 
уагъта, тыххæй йемæ цæрын кæй домдта. Уыцы хъуыддагæн æй 
чи хъыгдардта, уыдоныл цъыфкалæн фæкодта. 
— Æртыккаг бон та æвзæрстой Датъейы цъаммар митæ. Уый 
амæлæт æмæ æрдиаджы хабар уыд,— дзырдта Теби дарддæр, 
æлгъаг лæгыл куыд дзырдæуа былысчъилæй, афтæ. — Тæрхоны 
лæгтæ куы фарстой Заретæйы, куыд дын батых кодта, зæгъгæ, 
уæд сын кæугæйæ радзырдта. Кард, дам, мæм-иу ныддардта Датъе, 
кæвдæсыл хæц, кæннод дæ марын. Йæхæдæг, дам, мын мæ хæлаф 
æрласта! 
Ныттутæ кодтой Тебимæ хъусджытæ. 
406 

Теби дарддæр радзырдта, хъуг давын сын кæй нæ бауагъта. 
Уый тыххæй йæ Серо йæ куыстæй кæй атардта. Гаситы Дудæ дæр 
сæ хæрæндоны куыдтæй уыдта, уыдæттæ радзырдта. 
Уый фæстæ та газеты фæзынд уацхъуыд цы тæрхон сын раха- 
стой, уыдæтты тыххæй. Скъоладзауты уынджы урæдтой хистæртæ 
æмæ сын кæсын кодтой газеты хабæрттæ. Чи кæугæ кодта, кæмæн 
æхсызгон уыд Хетъеты Хатъойæн марыны тæрхон. Санаты Датъ- 
ейæн фынддæс азы ахæстоны фæбадын. Серойæи дæс азы. Гиу- 
айæн — фоидз. Милицæ æмæ КГБ-йы кусджытæй семæ æмдзæхдон 
чи уыд, уыдонæн сæ хъуыддæтæ сæ хицауады къухтæм лæвæрд 
æрцыдысты. 
Мæрзайы Астраханы рынчындонæй Дзæуджыхъæуы ахæстонмæ 
æрбаластой. Уымæн дæр, дам, йæ цыминаг — кæндысыдон цæттæ 
у. Теби адæмæн уыцы ныхæстæ куы кодта, КГБ-йы кусджытæй 
Хатъоитимæ хамасхор чи уыдис, уыдонæн сæ тæрхон алæвæрд- 
той сæхи хицæутты къухмæ, зæгъгæ, уæд Бадзи афтæ фæкодта: 
«Æмæ ма уыдонæн сæ бикъ даргъдæр у? Уыдонæн хъуыд раздæр 
тæрхон кæнын! Сæхи хицæуттæ сæ нымæтын ехсæй æркъуырд- 
тытæ кæндзысты æмæ фæци. Уæдæмæ цард у гæдыйы рихийыл 
æвæрд æмæ йæ æрмæст йæхи æвзаг сдæры!» 
Уыцы хабæрттыл рацыдис цалдæр къуырийы. Данел æрбæстон 
йæ хæдзары. Гæдыйы лæппын донæй куы ралæса тыххæйты, йæ 
хуылыдзтæ куы цæгъда æмæ хурварсмæ йæхи бадарыныл куы 
архайа, афтæ зынд. Фæлæ кæмæ æмæ цæмæ батавтаид йæхи йæ 
уазал æдзæрæг къуымты?.. Адæм кæрæдзийæ тæрсын байдыдтой. 
Цытæ æрцыдис Таджыхъæуы, уыцы цаутæ сын амыдтой: дæ дзы- 
хыл хæц æмæ æнæмаст уай. Æфсымæр æфсымæрæй тæрсын бай- 
дыдта ныхас бахæссынæй. Уæлдайдæр Бадзийы æрцахсты фæстæ. 
Дæс азы йын джиппы æвæрдау йæ фæсонтыл аныхæстой æмæ 
Сыбыры бинаг къæйы амæддаг баци. Кæддæр уынджы цыдæртæ 
куы сдзырдта. 
Тæрхон ын кæм хастой, уым, дам, æй бафарстой: «Цавæр ны- 
мæтын ехсæй къæрццытæ зоныс?» 
Аивгъуыдтой уыцы ныхæстæ. Бадзи дæр сæ фæдыл. Хъæубæ- 
стаг дыууæ зонгæйы кæрæдзийыл фембæлгæйæ иу иннæйы куы 
афарстаид: «Куыдтæ цæрыс? Цы хабæрттæ ис?», уæд фарстæн 
æргом дзуапп раттын уыдис мæт æмæ тæссаджы хос. Царды 
æцæгдзинад зæгъын сси тобæ. Теби дæр уый æмбæрста, фæлæ-иу 
загъта: «Тъæпп хауæм!» Æмбæрстой адæм уыцы дæлгом ныхас 
æмæ йæ арæхæй-арæхдæр дзырдтой. Ахæм ныхас кæмæфæнды 
бахæсс, цы йæ бон уыд? Тъæпхауæн ис хъæздыгæй дæр æмæ мæ- 
407 

гуырæй дæр. Хъæубæстæ куыддæр уæзхъус æмæ мадзура’ сси. 
Данелы хæдзары дуарыл æфсæн тъæпæн гуыдыр ауыгъдæй 
бафæллад цалдæр азы. Ныр æй райста. Ныссæрфта йын йе згæтæ, 
цыма дзы æфсæрмы кодта, цыма гуыдыры руаджы баззад хæдзар 
æнæхъæнæй. Таматы Геор, хæрзконд лæппулæг, капитан, хъæуы 
фидауц æмæ ныфс, Симоны лæппу Хъазыбегимæ арæх цыдысты 
Данелмæ. Иу бон ын хъæдæй суджы бричкæ æрластой. Схъарм 
кодтой æфхæрд Данелы хæдзар. Ныфсытæ йын æвæрдтой. Кау- 
мæ аразæнтау йæ фарсмæ æрбалæууыдысты. Геор æмæ Хъазыбег 
сæ кæрæдзиимæ бауынаффæ кодтой. Сæ уæлæдарæсæй Данелæн 
æрбахастой хæдон, хæлаф — æнæхъæн фæлыст. Йæхи дарæс уæлæ 
скæнынæн нал бæззыд. Адæмы ’хсæнмæ сæ рацæуæн нал уыд. 
Данелы чи нæ зыдта, уый йæ уыцы дарæсы фæхуыдтаид далæ 
вагзалы дзыпкъахæг уркæтæй. Уым арæх уыдысты ахæмтæ. 
— Гукъур, мæнæ ма фен адон. Хъуамæ дын сбæззой,— 
æрæвæрдта Геор Данелæн тъахтиныл йæ æфсæддон уæлдай дарæс. 
Уæлдай уæвгæ нæ уыдысты, фæлæ... 
Геор æмæ Хъазыбегæн зын уыд Данелы æвзæр дарæсы уынын. 
Хатт-иу Геор Данелмæ кæсынтыл баззад. Йæ сиахс уыд æмæ йын 
æрмæст уый тыххæй тæригъæд нæ кодта. Георæн-иу йæ сæр зи- 
лæгау ракодта: «Цæмæ ’рхауы лæг! Уæлдайдæр Гукъуры хуызæн 
ахуыргонд, сæрæн... Советон цардыл иузæрдион... 0, уацары уыдис. 
Æмæ цы? Иутæ æмæ дзы дыууæтæ бахауд? Хæст æнæ мард, æнæ 
цæф, æнæ уацары кæд уадзы салдаты? Уый хæст дæр нæ уаид!» 
Уырныдта Георы, Данел уацары æнæбары кæй бахаудтаид. «Кæд 
бахауд, уæд та дзы йæхи æвзæрæй нæ равдыстаид. Æмæ уæд 
ахæм лæгмæ нæхионтæ цæмæн афтæ фыддзæстæй кæсынц? Нæ 
фæлæ йын феххуыс æмбæлы истæмæй. Æгайтма æгасæй баззад. 
Чысыл дзы куы нæ фæцагъды сты. Кусынæн дæр нæ бæздзæн 
зноны уацайраг? » 
Геор æмæ Хъазыбегмæ раст нæ кастысты Сталины дæрзæг, 
гуырымыхъ закъæттæ. КГБ-йы кусджытæн уыд сæ куыст — кæмæ 
цы азым ссарæм, кæй фæзылын кæнæм? 
Хæсты размæ цыхуызæн лæппу уыд Данел, уый-иу Георы 
цæстытыл куы ахъазыд, уæд-иу ахæм хатдзæгмæ æрцыд: «Гукъ- 
урæн йæхицæн æмбæлы зылынты æмæ рæстыты æвзарын. Уæлæ 
сæ уæлдæр хицау дæр Данелæй зондджындæр æмæ ахуыргонддæр 
нæу! Уæдæмæ хъысмæт, — йæ бындар фæци! Уый къухты ис нæ 
цард!» — алыг кодта Геор. 
Нæ бакуымдта Данел, Геор æмæ йын Хъазыбег цы дарæс æрба- 
хастой, уыдон: 
408 

— Æнад мын у сæ уынд дæр! Не скæндзынæн мæ уæлæ 
æфсæддоны, КГБ-йы æмæ милиционеры дарæс, мадард бæгьнæгмæ 
куы /рцæуон, уæддæр! — нæ сæм бавнæлдта. 
Æрæнкъард. Æнад ын фестад дуне. Адæймаг цы паддзахады 
цæра, уыцы паддзахады закъæттæй хайджын куы нæ уа, тызмæг 
æм куы кæсой, лæгау лæджы бартæ йæм куы нæ уа, уæд цард 
лæджы нæ рæвдауы, хур æй нæ тавы, йæ къæбæр ын ад нæ кæ- 
ны. 
Данел ахæстонæй рауæгъд. Тæрхондон æй сраст кодта. Та- 
джыхъæуы раст адæм ын тæригъæд байдыдтой. Сæ цæсты ноджы 
фæкадджындæр. Геор ыл йæхи нæ атигъ кодта. Симоны фырт 
Хъазыбег ыл йæ зæрдæ не сивта. Уыдон уыдысты сæйрагдæр йæ 
фервæзынгæнджытæ. Уьтдон æрæмбырд кодтой газеты æрмæгæн 
фаг æвдисæндартæ Таджыхъæуы лæгмартыл. Геор æмæ Хъазы- 
бегæн зын уыд Данелы æнкъарддзинад. Хорз æмгарæн хорз æмга- 
ры зын æмæ маст топпыцæфау риссынц. 
Уæлæдарæс куы ’рбахастой Данелæн, уæд æм Геор худгæ ба- 
каст. Йæ уæхсчытыл ын йæ армытъæпæнтæ æрæвæрдта: 
— Гукъур, мæ сиахс! Тæрсгæ ма кæн! Лæджы фыд хæрынæн 
нæ бæззы! Лæг зынтæн, фæлтæрæнтæн конд у. Дæлдзæх фæуæнт 
хæстæй, æндæрæй! Ныр та цæрын хъæуы! — зондамонæн ныхæ- 
сты хъуаг кæй нæ уыд Данел, уый æмбæрста æмæ йæм æфсæрм- 
дзастæй каст. 
Дохтыртæ адæймаджы æнгуылдзæй туг куы фæисынц, æн- 
гуылдз мæнæ ныр цыргъагæй фæрæхойдзæн, зæгъгæ, адæймаг 
æнад æнхъæлмæ куыд фæкæсы, кæд дзы мæлынæй тас нæ вæййы, 
уæддæр, афтæ æнхъæлмæ каст Данел йæ хорз æмгæртты 
ныхæстæм. Иуæй йын æхсызгон уыд, ахæм хорз зæрдæ йæм кæй 
дардтой, сæхи йыл кæй нæ атигъ кодтой, иннæмæй та йын хъыг, 
зæрдæрæхуыстау уыдысты, цæмæн мæ æркодта Хъысмæт ахæм 
уавæрмæ, зæгъгæ. Нæй зæххыл ахæм адæймаг, хиуарзынад кæмæ 
нæй, йæ уды искæй удæй фылдæр чи нæ уарзы. Данелмæ уыцы 
уысм ахæм æнкъарæнтæ уыдис. Ракæс-бакæс кодта æдзынæг 
æрдæгцъынд цæстытæй Геор æмæ Хъазыбеджы цæсгæмттæм. Хин 
æмæ сæм гæды-уæлæнгай зонд æмæ зæрдæйæ ницы ардта æмæ 
йын уый ныфс лæвæрдта: «0, ис ма ацы дунейыл æцæг зæрдæ- 
джынтæ! Дуне дзæгъæл нæу!» 
Данел стыр психологау арæхст адæймаджы зонд æмæ зæрдæ 
равзарынмæ. Зыдта, æмбæрста, тæнæг доны хæл-хæлау былтæй 
чи худт, йæ зæрдæ та авд къала дуары мидæг гуыдырæв.æрдæй 
мæрдон тары чи дардта, ахæм адæймæгты. 
40? 

Данел æмбæрста, родау годогонд, мадзурахуыз, фæлæ йæ риуы 
хуры цалхау хъарм зæрдæ кæмæн уыд, уыдоны дæр. 
Лдæймагимæ сæмбæлгæйæ-иу лæгæн уыцы миниуджытæ æвза- 
рынмæ фæци Данел. Йæ хæстон фæндæгтыл æмæ ныр йæ рай- 
гуырæн хъæуы дæр æмбæлдис алыхуызон адæймæгтыл. Данелæн 
кæд фесты йæ дард фæндæгты зынтæ, цалдæр азы цы райгуырæн 
кæрт æмæ уынгтæм тырныдта, йæ фыны кæй уыдта, уыцы Рай- 
гуырæнмæ кæд æрыздæхт, уæддæр йæ зæрдæйы цин нæ фæфылдæр. 
Геор æмæ Хъазыбег йæ фарсмæ куы ’рбалæууыдысты, зæрдæтæ 
йын куы ’вæрдтой, уæд сын Данел афтæ: 
— Æмбарын уæ. Цы дзырдтæй уын раарфæ кæнон, уый нæ 
зонын, фæлæ зонын зæрдæйæ раарфæ кæнын. Стыр бузныг! Мадæй 
райгуыргæ æфсымæртæ дæр æдзух афтæ хæстæг кæрæдзимæ не 
’рбалæудзысты, сымах мæн куыд рæвДаут. Сымах куыд фæнды, 
ахæм хъæлдзæг хуыз равдисын та мæ бон нæу. Ома, саузæрдæ 
нæ дæн æрдзæй. Фæлæ мæ хъысмæт, мæ уавæр мын мæ зæрдæ 
гуыдырæвæрд авд дуары мидæг бакодта, æгомыг стуры скъæты 
бакæнæгау. Ахæстонмæ мæм байхъуыст, Б. Роман, дам, йæхи 
æрцауыгъта Терчы был гуыбыр хæрис бæласы цонгыл,— дзырдта 
Данел æнкъардæй.— Хорз лæппу уыдис Роман. Дзæу-джыхъæуы 
рабфачы иу рæстæг ахуыр кодтам. Уый фæстæ бацыд пединсти- 
тутмæ. Æртыккаг курсæй йæм асидтысты хæстмæ. Фæскомцæди- 
сон, Райгуырæныл æнувыд салдат. Хæсты уавæртæ лæджы алы 
рæтты ссарынц. Романы цъысымы ссардтой 1942 азы. Бахауд сæ 
æфсæддон хай æрхъулайы. Сæмбæлдыстæм Романимæ уацары. 
Ныффæрæзта... Никуы ницы æвзæр митæм уыд æмхиц. Сыздæхт 
Хуыцауы фæрцы йæ фыды хæдзармæ. Цъæххудджынтæ йæ иу 
ран нал æмæ нал уагътой: «Кæм уыдтæ? Куыд уыдтæ? Цæмæн 
уыдтæ? Æмæ дæхи цæуылнæ амардтай?» Йæ æрцахсынмæ йын 
абон-райсом кодтой, æмæ уæд йæхæдæг фæтагъддæр. Сæ хæдза- 
ры, дам, иу хъуг уыдис. Тарвазыл ын йæ сæрбос райхæлдта Ро- 
ман. Йæ дæларм æй тымбылтыхтытæй ахаста Терчы былмæ. 
Æрбадт æмæ ныффыста: «Хæрзбон, мæ Райгуырæн зæхх! Мæ 
сæрæн ницы зонын, фæлæ дæ сæрвæлтау æгуыдзæг нæ уыдтæн 
тохы быдыры. Цы мæ бон уыд? Хъæдын топпытæй нæ ахуыр дæр 
кодтой, стæй нæ уыдонимæ баппæрстой знаджы ныхмæ. Сæ пу- 
леметтæй нæ хосгæрдæгау фæкарстой. Æз цæфæй бахаудтæн 
немыцмæ. Сыздæхтæн удæгасæй, фæлæ мыл мæхи бæстæ, мæхи 
æфсымæртæ ног ном сæвæрдтой: «уæйгæнæг». Уыцы ном та мын 
мæ цæстмæ фыццагдæр бадардта, иумæ кæимæ хъомыл æмæ ахуыр 
кодтам, ныр æрттивгæ пъагæттæ æмæ цъæх картузы бын нæл 
410 

гогызау йæхи чи ныппака кодта, уыцы æмгар. Лхæм æмгæрттæм 
кæсыны бæсты, кæм ницы уынон, уырдæм цæуын. Хæрзбон, мæ 
мад! Ма мæм хæц! Уæд та дын нæ сыздæхтæн хæстæй! Сæрбос 
хæссын. Нал дæ хъæудзæн. Дæ иунæг хъуг дын уæддæр хистæн 
æргæвддзысты. 1946 аз. Уазал фæззæг, Роман». 
Данел ракодта дарддæр Романы хабæрттæ. Геор æмæ Хъазы- 
бег æм хъусгæйæ баззадысты. Дуары къуырцц фæцыд. Байгом 
дуар æмæ сæм Габе мидæмæ бахызт къæсæрыл. Фæджих, Дане- 
литы æртæйæ дæр æнкъард, æдзæмæй ауынгæйæ. 
— Цæуылдæр тыхстхуыз стут, лæппутæ? — сабыр санчъёхтæй 
сæм хæстæгдæр бацыд, Йæ дæларм кæттаджы стыр тыхтон 
æрæвæрдта стъолыл. 
— Нæ-æ, ницы æнкъард стæм, Габе,— мидбыл æм бахудт Геор. 
— Хъæлдзæг цæуыл уæм, уымæй дæр нæм ницы ис, уæвгæ... 
Æмбарын уæ,— æнкъардæй бавнæлдта Габе, стъолыл цы тыхтон 
æрæвæрдта, уымæ. Голлагæй систа адаргæ уæлæдарæсæй цыдæр- 
тæ. — Ай мæм Верæ радта, — райхæлдта бæмбæг къурткæ. — 
Естъа, дам, æй йæ уæлæ кæнгæ дæр нал скодта. Адон та 
дын не ’фсин Марфæ барæвдзытæ кодта — сау сатинæй 
хæдон, сау сгæлладæй хæлаф, къуымбил цъындатæ. — Æрæвæрдта 
сæ стъолыл. Уый фæстæ систа голлагæй дыууæ сæрак цыры- 
хъы ’æмæ æфсæддоны хъарм хъусджын худ. Габе баздæхт Да- 
нелмæ: 
— Нæ къух истæмæй хуыздæр куы амонид, уæд дæуæн ницы 
бахæлæг кæниккам! 
Данел бæмбæг къурткæ систа. Æркæстытæ йæм кодта, æмæ 
цалдæр азы хæсты æмæ уацары зындзинæдты цы цæссыгтæ нæ 
ракуымдтой цæстытæй æддæмæ, уыдон æрызгъæлдысты къуртк- 
æйыл, Естъайы сурæт цæстытыл ахъазгæйæ. «Естъа æххуырст 
фыййау! Естъа тракторист! Естъа Уациллайы бæрæгбоны хъæуг- 
æрон хъазты. Естъа иу тæрхъусæй дыууæ цармы стигъæг»... 
Ницы сдзырдта Данел. Райста стъолæй дыууæ цырыхъы. Йæ 
къухты сæ райс-байс акодта æмæ сæ фæстæмæ стъолыл иуварс 
æрæвæрдта. Бакаст Габемæ: 
— Адон мæн аккаг не сты, Габе. 
— Сты, сты. Иу къах нын куы ис. Нæ фадыварц иу куы у...— 
æнхъæлдта Габе, Данел кæд уый тыххæй афтæ загъта, æмæ цы- 
рыхъхъыты хуылфад йæ къахаккаг нæу. 
— Уый зонын — нæ къæхты ас иу у, Габе. Ацы цырыхъхъытæ 
мæнæн æгæр стыр лæвар сты. 
— Стыр лæвар? — Габейæн цыма хъыггомау фæцис.— Махæн 
411 

Марфæимæ дæуæн нæ цæст цы нæ бауарза, уый нын Хуыцау 
уынын дæр ма фæкæнæд! 
— Цæмæн зæгъыс, Габе? Афтæ нæу... Дæхæдæг ныр фæкæси- 
наг дæ. Азтæ дыл рацыд,— фæтæригъæд кодта Данел Габейæн. 
Раджы йæ Уæрæсейы йæ фыдæлты хæдзары домбай лæгæй ба- 
зыдта Данел. Ныр æрзæронд. Бæлас дæр дидинæг нал фæкалы 
зæрондæй. Уидæгтæ хусырдæм фæвæййынц. Сыфтæртæ бур 
кæнынмæ. Нал бакуымдта Габе цырыхъхъытæ фæстæмæ: 
— Раив дæ дарæс, кæд æфсæддон дарæсыл не ’рвæссыс, уæд,— 
бардзырд ын радтой æртæйæ. 
— Иуæн дыууæ — æфсад! — загъта Данел æмæ бацыд мидæг- 
гаг уатмæ. Йæхи дзумæттæй ма йæм гæрзын рон уыдис, афтæмæй 
сæм рацыд. Данелы зæрдыл та Естъа æрлæууыд. Уый дæр æх- 
хуырст фыййау куы нæуал уыд, уæд æм дарæсæй йæ цæст дардта 
Данелы мад Натка. 
— Гъе, уый дын лæппу! — бахудт Габе Данелы ног дарæсы 
фенгæйæ. Мидбылты йæм худгæ кастысты Геор æмæ Хъазыбег 
дæр. Къæсхуыртæ, фæлæ рæстæмбис асы хæрзконд уæнгтæ. 
Рæсугъд цæсгомæвæрдæн ноджы аивдæрæн аххуыс кодтой сау 
рихитæ. Габейы цырыхъхъытæ афтæ аив сбадтысты Данелы 
къæхтыл, цыма йын сæ хуыйæг йæхи къæхтыл бахуыдта. 
Æхсызгон уыдис Габеитæн Данелы афтæ аивæй уынын. 
— Тæрсгæ ма кæн, мæ сиахс! — Геор йæ армытъæпæн 
æрæвæрдта Данелы уæхскыл. Æркастис æм сæрæй къæхты онг.— 
Уæллæй мах дын чызг æрдавдзыстæм! 
— Куы нæ кома, уæд та скъæфгæ! — бахудт Хъазыбег. 
— Скъæфыны сæр дзы ницæмæн бахъæудзæн. Æгъдауæй чи 
нæ бакома, уый нæ хъæугæ дæр нæ кæны,— зæрдиагæй алыг код- 
та Габе. 
Уыцы рæвдауæн ныхæстæ Данел æмбæрста, фæлæ йæм нæ хъар- 
дтой. Зæрдæдзæф уыдис йæ райгуырæн паддзахады закъæттæй. 
Адæймаджы-иу æфсæддон дарæсы куы федта, уæд æм-иу афтæ 
каст, цыма та йæм ныртæккæ фæсиддзысты. Байдайдзысты та йæ 
фæрсынтæ: «Дæ ном? Дæ мыггаг? Райгуырды аз? Кæм райгуырдтæ? 
Ахуырдзинад? Партион дæ æви нæ? Куыд æмæ кæм бахаудтай 
уацары? Цы дзы куыстай? Чи ма уыд демæ? Фæсарæнты дæ 
хæстæджытæй чи ис? Фæсарæнтæй искæимæ баст дæ?..» 
Данелмæ уыцы фарстытæ кастысты кæсагахсæгау. Æнгуыр 
доны ауадз æмæ йæ дар, цалынмæ кæсаджы дзыхы къæпсыр 
фæсæдза. Æмæ уæд кæсаг йæхи тилæд... Иниæ ахст кæсæгтимæ 
йæ тъыллупп ссæудзæн. 
412 

Йæ уæнгтыл кæд ног дарæс уыд Данелæн, уæддæр йæ миддуне 
нæма суæгъд тарстæй. Уыдон — цъæхкартузджынтæ — Хуыцауы 
æмдыхтæ уыдысты, ихзæрдæтæ. Лæджы хъынцъым кæмæ нæ хъа- 
рыд, тæригъæдгæнын кæй туджы нал уыд, уыцы лæгтæ Данелмæ 
кастысты хус бæлæстау. Хус бæлæстæй та хъæд кæнынц сыгъдæг. 
4. 
Таджыхъæуыл мит пирæнгомæй калдта. Æхсæв-бонмæ дæр нæ 
банцад. Мит уæрджытæм хæццæ кодта. Уынгты азмæлæнтæ нæ 
уыд. Адæм уыциу фæдыл цыдысты кæрæдзи фæстæ клубмæ. Сæ 
фæд къулырæбынты арф миты къанауау зынд. Бригадиртæ 
саргъыбæхтыл зылдысты уынгты. Ехсы хъæдтæй хостой кул- 
дуæрттæ. Сидтысты клубмæ колхозонты иумæйаг æмбырдмæ. 
— Фæрæвдз кæнут! Ног хицауад нæм æрæрвыстой! Фенæм, 
базонæм сæ! Цы зæгъдзысты, — сидтис адæммæ бригадир. 
Бæрæг уыдис, хъæубæстæ нæлгоймаг хъуаг кæй уыдысты. 
Уынгты цæуджыты ’хсæн стæм лæгтæ зынд. Хуыре йæ 
лæдзæгимæ зынтæй цыд, галиу къухæй фæччийыл хæрдмæ 
хæцгæ, цыма митæй йæ кæсæмир къаба схуылыдз уыдаид. 
Хæсты рæстæджы æфсæддонты зæронд хæдæттæй йæм цалдæр 
æрбафтыд. Райхæлдта сæ æмæ дзы судзинæй йæхицæн уæрæх 
ибкæ самæлттæ кодта. Йæ фæдыл цыдысты устытæ, чындзытæ. 
Кæуыл салдаты зæронд батинкæтæ, кæуыл цырыхъхъытæ. Иутæ 
та хæцъилдзабырты æдде голлаг кæттагæй стыхтой сæ къæхтæ 
суанг уæрджытæм. Быдираг гæны цъарæй бæстытæ зæнгтыл 
тæлмытæ дардтой. 
Æвæццæгæн стæм адæймæгтæ æрцыдаид æмбырдмæ. Сæ тыхст 
уавæрты тынг нæ мысыдысты клуб. Хатт-иу лæвар кино дæр æвды- 
стой хъæуы цæрджытæн, фæлæ йæм, фæсивæды йедтæмæ, ас адæм 
цæуæг нæ уыд. 
Ацы хатт цыдæр цымыдисхуыз уыдысты адæм. Цыдæр ног- 
дзинæдтæ сæ хъустыл æрцыд. Хъæубæстæм, дам, ног хицауад 
æрæрвыстой. Адæм тыргътыл сæ къæхты миттæ сæрфтой. 
Схизæнтæ къæхты гуыппытæ æмæ тъуппытæй змæлыдысты. Йæ 
миттæ-иу чи ацагъта, уый-иу клубы дуары мидæг фæуыныл ба- 
цархайдта. Фехъуыстой, клуб, дам, тынг хъарм у. Районы хицау- 
ад дæр ам уыдзысты, зæгъгæ, бригадир, къуылых Хъæцлæу ба- 
цархайдта клуб схъарм кæныныл. Уæлдæр хицауадæй кæд исчи 
бафæрсид, ацы клуб чи схъарм кодта, зæгъгæ. 
. Клубы къæсæрæй фæмидæг дæ, уæд дзы раздæр цæстытæ ах- 
413 

стой Сталины сурæт къулыл. Адæмты фæтæг æрдæгцъынд 
цæстытæй каст бæзджын æрфгуыты бынæй. Бирæ азты Ленины 
портрет стæмдæр хатт уыдтой адæм. Уый хыгъд Сталины цæсго- 
мы кондыл сахуыр сты сæ цæстытæ. Цыма клуб æнæ Сталины 
сурæтæй не сфидыдтаид, адæммæ афтæ каст. Лргъуантæ нал уыды- 
сты. Адæм рагæй ферох кодтой зæдты нывтæ. Хуыцау, Уастыр- 
джи, иннæ зæдты нæмттæ дзыхæй зæгъын уыдис адæймагæн йæхи- 
уыл политикон рæдыды уæз æрæвæрыны хос. Мадымайрæмы къам 
уаты къулыл сауындзынæй зындис Сыбыры бинаг къæй. Уыдоны 
хыгъдмæ Сталины сурæт-портрет адæмы цæстытыл ныхæстау уыд. 
Уынгты æмæ хæдзæртты, газетты æмæ чингуыты Сталины сурæт 
кæм нæ уыдтой адæм, йæ ном ын кæм нæ хъуыстой, ахæм къуым- 
къæраз нæ уыд нæ бæстæйы. Адæмæн сси сæ хуыцау, сæ зæд — 
сæ дарæг. Æрмæст йæ цæстæнгасæй дæр ын тарст адæймаг. 
Æрбацæуæг-иу æнцад æрбадт бандоныл: уалæ йæм портретæй 
кæсынц Сталины æрдæгцъынд цæстытæ! 
Æфхæрд, ссæст колхозонтæ сæ мæгуыр æмпъызт дарæсты 
хъарм клубы банкъардтой æнцонад. Нæ сæ хъуыст хъæрæй 
хъæлдзæг ныхас. Сæ цæрæнтæ афтæ хъарм кæд уыдысты фæстаг 
хатт, уый ма сæ чи хъуыды кодтаид. 
Уый хыгъд клубы къулыл сау гæххæттæй тымбыл тæбæгъау. 
радиойы репродукторæй хъуыстысты алыхуызон уæлахизы, 
хæстон æмæ партийыл зарджытæ. 
Ахуыргонд загъта: «Адæймаджы куыд æмæ цæуыл сахуыр 
кæнай, æрвылбон ын цы дзурай, цы йын уырнын кæнай, йæ зонды 
уый сфидар уыдзæн». 
Радиойы зарджыты мидис уыд, цыма бæстæйы адæмтæ цардæй 
тъæппытæ хаудтой. Æфсæст, арæзт дзыллæтæ цыма цардысты 
уæлæуыл дзæнæты. Уый сæ уырныдта, кæд сæ алчи дæр йæхи 
ахæм царды нæ уыдта, уæддæр; куыд цæрыс, уый ма дзур, куыд 
дын зæгъынц, афтæ æрмæстдæр. 
Æрбацæуæг адæмæй-иу йæ бынаты чи ’рбадт, уый-иу йæ 
фарсмæ бадæджы афарста: 
— Цы у? Цæй æмбырд та нын у? Хус гуыбынтæй нæ...— хъуы- 
дыйады кæрон нал загъта. Æвæццæгæн, зæгъынмæ хъавыд: хус 
гуыбынтæй нæ адджын ныхæстæй бафсадут. Ахæм ныхас дзы 
бирæты æвзæгтыл бадт, фæлæ нæ хъуысыдысты сæ кæрæдзимæ 
тæссæй. 
Хъæцлæу клубы дыууæрдæм кодта хъуыддагхуызæй. Æнхъæл- 
мæ каст: ныртæккæ фæзындзысты районы хицауад æмæ бацагур- 
дзысты фыццагдæр къуылых Хъæцлæуы. Уыцы мыггагмæ ма æндæр 
414 

Хъæцлæу дæр уыд. Хуыдтой йæ ’адыли рувæн æмæ сардзин 
цæвæгджын Хъæцлæу». 
Суадон æмæ цъымара донау уыдысты кæрæдзимæ дыууæ 
Хъæцлæуы. Къуылых Хъæцлæу — хин æмæ цъыллингæвзаг. Иннæ 
Хъæцлæу — гуырдых æмæ мадзура. Фыргуыстæй — тæппаларм. 
Истæй тыххæй йæ бафарстаис, уæд æм дзуапмæ дзæвгар 
æнхъæлмæ кæсын хъуыд. Фарстæн дзуапп раттын йæ бон нæу, 
уæд æм æнхъæлмæ ма кæс къуыри дæр — ницы дæм сдзырдтаид. 
Сæргуыбырæй лæууыдаид. Фæлæ, æвæдза, дзуапп бæлвырд рат- 
тын у йæ бон, уæд æргом. 
Уый размæ Сæйраг советмæ депутаттæ æвзарыны бон уыд клу- 
бы. Æвзарджытимæ сæумæрайсом Хъæцлæу дæр æхсæз сахатæй 
раздæр æрцыд. Цалынмæ хъæлæсгæнын нæма байдыдтой, уæдмæ 
уал клубы чи уыд, уыдонæн æмбырдгонд скодта райкомæй æрвыст 
лæг. 
Дзырдта, советон адæм кæй фæуæлахиз сты фашистон Герма- 
ныл. Советон паддзахад кæй бахызт коммунистон æхсæнад ара- 
зынмæ. Æрцæудзæн, зæгъы, ахæм рæстæг, æмæ нæ адæмтæ 
хъæздыг цардæй сæ былтæй акæлдзысты. Уый тыххæй хъæуы 
Сæйраг советтæм ног депутаттæ равзарын. Стæй, зæгъы, йæ ны- 
хасы кæрон фæкомкоммæ ацы адыли Хъæцлæумæ: бæрзонддæр 
уыд иннæтæй. Афарста йæ уазæг: 
— Хорз лæг! Абон æвзарæм нæ Советтæм депутаттæ. Цы 
бæллиц дæм ис? Цæмæ æнхъæлмæ кæсыс нæ фидæны депутаттæм? 
Хъæцлæу, зæгъы, сонтæй фæкодта: 
— Хизæнуат! Немыцæй зæхх байстон æмæ дзы мæ хъугæн хизæн 
нæй! — загъта Хъæцлæу. 
— Уый цытæ дзурыс, уый? 
— Цы хъæуы, уый! — дзуапп та авæрдта Хъæцлæу æмæ азылд. 
Клуб сусæг худт æмæ чыр-чырæй байдзаг. 
Æрвыст лæг фæзылд æмæ тæссæй иннæ уаты балæууыд. 
Æвзарæн къамисы уæнгтæн загъта тарстхуызæй: 
— Ай уæм бæллæхы адæм куы ис! Аустæн, адон ма мæн дæр 
æрцахсын кæндзысты! — æвзарæн къамисы уæнгтæн радзырдта 
хабар. 
Хъæцлæуыл хъæубæстæ æмбырдтæ кодтой: уый куыд зæгъын 
бауæндыдтæ? 
Хъæцлæу уæддæр дзырдта хъæрæй: 
— Уæдæ цы гæды зæгъын? Цы сусæг дзы ис? Ай гæды власт 
куы нæ уаид, уæд нын нæ хъомты кæсæгтыл нæ баивтаиккой нæ 
хицауад! Хъæугæрон фыдæй фыртмæ адæм сæ хъом цы лæнкауы 
415 

хызтой, уым кæсагдарæн фурдтæ сарæзтой. Кæйдæр зæрдæ но- 
гахст кæсаджы дзидза æрцагуырдта! Махæн та — къах нæ фæйнæ 
роны! 
Уæдæй фæстæмæ-иу хъæубæсты истæуыл ныхас куы рацыд, 
кæд уыдис уый, зæгъгæ, уæд-иу загътой: «Мæнæ Хъæцлæу уазæг 
хицауы куы фæтæрсын кодта, уæд». 
Хъомтæ баззадысты æнæ хизæнуæттæй. Фосы нымæц скуынæг. 
Хъæуы цæрæг адæмæй бирæтæ фæлыгъдысты горæттæ æмæ æндæр 
рæттæм. Æнæ фос даргæйæ хъæууон лæгæн йæ цард — кæсаг 
хуыскъыл. 
Хъæцлæуы-иу фæрсæг куы уыдис, цард куыд цæуы, зæгъгæ, 
уæд ын-иу загъта: «Фæрсинаг не стæм. Нæ хъомтæ кæсæгтыл 
баивтам!» Фос дæр нал æмæ сын цады кæсæгтæм æнгуыримæ 
сæхи дæр нал уагътой хъалагъуртæ. Хъæцлæу уæд йæхимæ зæрди- 
агæй ныхъхъуыста: «Цæрон ма а хъæубæсты æви мауал цæрон? 
Фæлæ мын чи кæм цы æрцæттæ кодта? Цæвиттон, чиныг кæсынæй 
куынæ базæронд дæн!» — уыцы сагъæстимæ абон-райсомы цард 
кодта Хъæцлæу. 
— Æрцæуынц хицауад! — райхъуыст уынгæй. 
— Уæлæ цал машинæйы сты! — сдис кодтой лæппутæ. 
— Миты куыд лæгæрдынц машинæтæ! 
— Уый «Виллис» у, «Виллис»! Гыццыл у, фæлæ дзы дзæбæх 
куы дæтты! Америкаг машинæ! — ныддис кодта лæппутæй иу. 
— Æмæ мах «ЗИС» къаддæр цæуы миттæ æмæ цъыфты? — 
ных æм фæлæууыд æндæр лæппу. 
— Æмæ æниу уыдоны «студебекер» нæ.цæуы? Уæллæй мах 
ЗИСы ма йæ сыдзыл дæр аласдзæн! — америкаг машинæйæ рап- 
пæлыдис фæндзæм къласы скъоладзау Махар. 
Йæ фарсмæ чи лæууыд, уыцы скъоладзаутæй иу иннæйы 
рæмбынкъæдзæй басхуыста, Махармæ амонгæйæ: «Ай дæр мын 
йæхи пионер хоны! Капиталисты машинæйæ æппæлы. Афтæмæй, 
дам, комсомолтæм цæуын! Æй дæ бындар!» — зул бакастысты 
Махармæ дыууæ лæппуйы. 
Уалынмæ клубы дуармæ æрлæууыдысты дыууæ машинæйы: 
разæй «Виллис» — америкаг гыццыл машинæ æмæ уæзласæн нæхи 
«полуторкæ». Рахызтысты дзы иу-авд лæджы. Сæ уæйлаг дарæс 
куы раластой æмæ стъолы фарсмæ куы рабадтысты сценæйы, 
уæд фæбæлвырд, чи сæ хицаудæр уыд, уый. 
Хицауады ’рбацыдмæ къуылых Хъæцлæуы хъуыддаг ацыд. Цыма 
радиокомитетимæ дзырдгонд уыдысты, афтæ радиойæ рай- 
хъуыст партийыл зарджытæ. Цъус фæхъус радио, стæй диктор 
416 

фехъусын кодта: «Композитор Кокойты Тæтæрхъаны арæзт зарæг 
«Сталин». Райхъуыстысты раздæр фæндыры æмæ пианинойы 
зæлтæ. Уый фæстæ зарæгамонæджы хъæлæс: 
«Уæлæ, дам, нæ Иры х’æхтыл 
Рухс хур куы ракастис! 
Бафтыд сæм ноджы тенор æмæ басы хъæлæстæ: 
Уыцы хур та нæ фæтæг куы у — 
Сталин — хæххон цæргæс!..» 
Уый фæстæ базарды хъæлæстæ фæндыры зæлтимæ бæрзонд сис- 
той зарæг: 
«Уа, цытджын фæтæг,— 
Не скаст, не стыр ныфс! 
Хурты хурзæрин ды дæ! Уæрæйдæ! 
Бирæ нын фæцæрай, 
Адæмы хъæбул...» 
Районæй æрцæуджытæ сæ мидбынæтты уырдыг æнцад æрлæу- 
уыдысты æмæ ныхъхъуыстой зарæгмæ. Сæ цæсгæмттыл фæзынд 
мидбылхудт. Уазджытæй иу залы бадджытæм йæ къухæй аца- 
мыдта, ома, уæлæмæ сыстут: гимнау уыд ацы зарæг. Чи сыстад, 
чи нæ. Къуылых Хъæцлæу йæхицæй ныббуц. 
Фæлæ адæмæн сæйрагдæр зарæгмæ хъусын нæ уыд. Æнхъæлмæ 
кастысты, цы хицауад сæм æрæрвыстой, уыдоны базонынмæ. Зарæг 
уæлæдарæс æмæ гуыбынæн ницы ахъаз дæтты. Æххормаг гуыбы- 
ны зарæгмæ хъуысыны мæт нæй. 
Фæцис радио йæ зарджытæ. Колхозонтæй иу сыбыртт нал 
хъуыст. Алчи йæхицæн бынат æрцахста. Сæ каст скодтой сце- 
нæйы стъолы чъылдыммæ бадæг хицæуттæм. Астæуæй бадтис сау- 
хил, хæрзхуыз, тымбылдзæсгом, къæбæлдзыгсæр рæстæмбис асы 
лæг — партийы райкомы фыццаг секретарь. Йæ галиу фарс — 
къæсхуыр бæрзонд лæг — КГБ йы кусæг. Фындзы бын сау цы- 
быр рихитæ. Æфсæддоны кителы. Уæхсчытыл æрттиваг пъагæттæ. 
Пъагæттыл йæ цины нысан фондзтигъонтæ адæммæ нæ зындыс- 
ты. Æвæццæгæн, уыдаид майор. Йæ риуыл ордентæ, майдантæ. 
Дыууæйæ сæ кæрæдзиимæ цыдæр ныхæстæ кодтой сæрыстыр, 
бæрнонхуызæй. Иу иннæйы ныхасыл-иу йæ сæр разыйы змæлд 
27 Ладинæ 
417 

бакодта. Сæ чъылдыммæ бадтысты æндæр лæгтæ хуымæтæгдæр 
дарæсты. Рахизырдыгæй бадт милиционер. Залы колхозонты иуыр- 
дыгæй кæрон бадтысты Габе, Данел, Геор, Хъазыбег, Верæ, Рази- 
ат, Теби... 
Таджыхъæу цыма уыцы бон æрæнцад, уый размæ дзы цыма 
нæ адæм, нæ бынæттон бæрнон лæгтæ уыд, уыйау æрцæуæг хи- 
цæуттæ никæй бацагуырдтой. Уæ бон хорз дæр нæ загътой адæмæн, 
афтæ уæларвæй æрхауæг лæгтау ныккастысты залмæ. Къуылых 
Хъæцлæу сæм йæхи бæргæ хæстæг ласта, фæлæ йæм дзурæг куы 
нæ уыд, уæд уый дæр рудзынджы дæлвæйнæгыл йæхи æруагъта. 
Секретарь æмæ пъагонджын залы адæмы ’хсæн цæстæй аивæй 
хъахъхъæдтой Габеитырдæм. Æвæццæгæн, агуырдтой газеты уыцы 
судзаг уацхъуыд ныффысджыты. Районы хицауадæн арцы цæфау 
уыд уæлдæр хицауады цур, цæмæн цæуы, ома, уæ районы ахæм 
хабæрттæ. 
Йæ бынатæй сыстад, уырдыг слæууыд райкомы секретарь. 
Ахаста йæ цæст адæмыл: 
— Таджыхъæуы адæм! Колхозонтæ! Байхъусæм кæрæдзимæ! 
— фæсидтис адæммæ, кæд æмбырды уæвджытæ хъустæй нæ, фæлæ 
ма сæ дзыхтæй дæр хъуыстой, уæддæр. — Нæ гени — нæ цыт- 
джын фæтæг Сталины зонд æмæ разамынды хъарутæй саст æрцыд 
зæххыл цыфыддæр знаг гермайнаг фашизм. Цагъайраджы æфсон- 
дзы бынæй фервæзт æппæт Европæ. Пырхгонд æрцыдысты мили- 
таристон япойнаг æфсæдтæ. Хур ныл бæрзонддæрæй æркаст æмæ 
йæ рухс хъарм тынтæм сæхи тавынц нæ сæрибар социалистон 
бæстæйы цæрæг æппæт адæмтæ. Æрттивы цард! Рæзы нæ бæстæ. 
Зынынц нæм æнæкъласон коммунистон æхсæнады рухс тæмæнтæ! 
Нæ советон бæстæйы сæрибар цардамондæй æфсæст фæллойгæн- 
джытæ тагъд бахиздзысты йæ рухс къæсæртæм. Цард ныл сæрт- 
тивдзæн ноджы бæстондæр æмæ бæркадджындæрæй!.. — дзырд- 
та секретарь. Нал бацауæрста йæ зонд æмæ йе ’взаджы хъарутыл 
советон бæстæ æмæ коммунистон партийы кад æмæ намыс 
бæрзонд — арвы къулты онг — сисыныл; сызгъæрин мыртæй конд 
пæр-пæргæнгæ дзырдтæй колхозонты хъæздыг цард, сойæ сæ 
былтæй кæлгæ къæбицты бæркад æрфыссыныл. 
Уый Ислам уыдис — райкомы фыццаг секретарь. Дзырдта æмæ 
кастис йæ размæ колхозонты цæстытæм. Фæлæ уыдонмæ йæ 
ныхæстæ кастысты æнæ гага хъæдуры кæрддзæмтау хус æмæ 
афтид. Йæ фарсмæ цы пъагонджын бадтис, уымæй æдас нæ уыд. 
Ма раппæл партийæ, фæтæгæй æмæ ныллæг æрбаддзынæ дæхæ- 
дæг. 
418 

Æппæлæн ныхæстæ куы фæцис, уæд та райдыдта къласон 
знæгты агурын æмæ цъист кæнын: 
. — Кæд фæуæлахиз стæм знæгтыл, уæддæр ма не ’хсæн ис къла- 
сон знæгтæ. Æргомæй нал уæндынц, фæлæ куырм уырыйау зæххы 
бынты фæндæгтæ агурынц нæ социалистон цардарæзты бындур 
халынмæ! — дзырдта Ислам.— Уыцы знаггадгæнджытæй цух нæу 
уæ хъæубæстæ дæр. Мæрдтытæ æмæ æхстытæ, нæдтытæ æмæ 
æлгъыстытæй схъæздыг уæ хъæу — уæ колхоз. Уый къласон зна- 
джы куыст у! Нал уæм баззад нæ парторг, нæ сæрдар уæ колхо- 
зы правленийæн! Уæ хъæусоветы сæрдар та æнцад æвæлмонæй 
бады йæ бандоныл! — къухæй ацамыдта, Габе кæм бадт, уырдæм. 
Хъыг уыдис районы хицауадæн, уыдоны æвастæй ахæм цæхгæр 
уацмыс кæй ныффыстой. Уыцы уацмыс къуымты ахаста мили- 
цæйы, партийы райкомы æмæ ма КГБ-йы кусджытæй дæр 
кæйдæрты. 
— Куырм уырыйау знагæй цæмæй тæрсæм? Æз сæ сæрддæргъы 
сагойæ сæ хуьщчъыты куы марын мæ цæхæрадоны! — бахъæр 
кодта Хъæцлæу. 
Чи хъæрæй ныххудт, чи йæхинымæр æмæ зал базмæлыд. 
Хъæцлæу бæлвырд нæ бамбæрста Исламы ныхæстæ. Уыры знаг- 
гад кæй кæны, уый тыххæй цыма цыд ныхас, афтæ йæм фæкаст. 
Адæм ыл куы бахудтысты, уæд сæм фæджих: 
— Цы худут? Нæ уæ уырны? Цал дзы амардтон, уал хорзы 
мæн дæр æмæ сымах дæр! 
Скъоладзаутæн уый ноджы худæгдæр фæци. Рудзынджы цур 
лæууыдысты æмæ сæ худыны кæл-кæлæй ницыуал хъуыст. 
Фæтыхст йæ ныхасы Ислам. Фæурæдта йæ дзурын. Ацамыдта 
Хъæцлæумæ æнгуылдзæй: 
— Ды! Мæнæ ды — ахæм знаг, æмбырдæй хъазæндон чи ара- 
зы! 
— Кæцон знаг дæн æз? Цæмæй знаг дæн? Куырм уырытæ амард- 
тон, уый тыххæй? — фæхъыг Хъæцлæуæн Исламы æфхæрæн ны- 
хас. 
— Сæхгæн дæ дзых, кæннод дæ бынат ссардзынæ! — нырт- 
хъирæн кодта Ислам. 
— Æз мæ бынаты бадын, фæлæ дæуæн, æвæццæгæн, де 
’рбадæнтæ... Æз уырытæ нæ, фæлæ ма фашисттæ дæр амардтон! 
Сагойæ нæ — дардмæ схойæнтæй! — смæсты Хъæцлæу. Рахиз 
къухыл ма цы дыууæ æнгуылдзы уыдис, уыдон размæ равдыс- 
та.— Мæхиуыл дæр дзы сæмбæлд.— Хъуыр-хъуыргæнгæ æруагъ- 
та йæ къух. — Кæд ды дæхæдæг мыст дæр амардзынæ! — нывнæл- 
41? 

дта йæ дзыпмæ æмæ хиконд тамакойы чъисса газеты гæххæттимæ 
сласта. Тыхта тамако. Адæмы худын æмæ чыр-чыр æм хъуысгæ 
дæр нæ кодта. 
Районы хицæуттæ дæр Хъæцлæуы цæф къух фенгæйæ æрса- 
быр сты. Пъагонджын дæр мидбыл бахудт: хæсты быдырæй 
сыздæхгæ лæг бынæттон хицауæй нæ тарст. Схор-хор кодтой адæм: 
— Цы нын зæгъинаг стут, уый æргомæй! Нæ нæ ’вдæлы, зы- 
мæгон бон цыбыр у! 
Ислам йæ хъæддых æртхъирæнтæ нæ фæфæлмæндæр кодта. 
Йæ фарсмæ КГБ-йы кусæг бадт æмæ гæххæттыл цыдæртæ фыс- 
та. Куы та-иу кърандас гæххæттыл дæргъмæ æрæвæрдта. Йæ иу 
рæмбыныкъæдз-иу стъолыл аззад, иннæ къук-иу атъыста хæла- 
фы дзыппы. Куы-иу скаст Исламмæ, куы та æрфгуыты бынæй 
каст æмбырды адæммæ. 
Данел бадтис залы Габейы фарсмæ. Æмбæрста, Ислам йæхæдæг 
æдас кæй нæ уыд пъагонджынæй. Уый уыдис обкомы фæдзæхстмæ 
гæсгæ æрвыст ацы хъæуы хабæрттæн политикон раиртæст 
скæнынмæ. «Райкомы кусджытæ сæ бынаты куынæ вæййынц, 
хъæугæ разамынд куынæ фæдæттынц, уæд Таджыхъæуы цауты 
хуызæн хабæрттæ æрцæуынц»,— дзургæ-дзурын Исламы сæры 
уыдон цалдæр хатты фæмидæг сты. Обкомы йын бауайдзæф код- 
той афтæ. Æмбæрста Ислам йæ зылындзинæдтæ. Районы хъæу- 
ты æмæ кусæнуæтты партион кадртæй бирæтæ уыдысты хоры 
хуымты мæгъæлдайау — цард æнадгæнджытæ. Уымæн фыццаг 
æвдисæн уыд Таджыхъæу. Ислам уæддæр дзырдта хъæмпæй ка- 
утæ бийæгау. Йæхимæ фау не ’руадзыныл архайдта: 
— Йæ кърандас цыргъæй чи дары æмæ йæ блокнотимæ газет- 
ты редакцитæм чи згъоры, мæнг хабæрттæ советон мыхуыры 
фæрстыл чи хæлиу кæны, зонæм уыдоны дæр. Раст чи у æмæ чи 
нæу, уыдонмæ дæр каст æрцæудзæн! — æртхъирæнгæнæгау фæцы- 
быр кодта йæ ныхасы райдайæн. — Таджыхъæу æнæсæрбос га- 
лау аззад æнæ разамонæгæй.— Раст æм нæ фæкаст ахæм абарст 
æмæ йæм аразæнау авæрдта.— Афтæ у, афтæ. Сæрбос у адæмæн 
партион разамонæг. Фæлæ зын уавæрты бæндæн йæ хурхыл чи 
баппары, къласон знæгты ныхмæ тохы чи фæцуды, уый махæй 
нæу. Ахæм разынд уæ хъæуы партчыры секретарь. Ахæмтæ уыд 
уæ колхозы правленийы уæнгтимæ дæр. Кæй аххостæ уын сты? 
Уæ колхоз — уæхи къухты. Уæ мулкæн уæхæдæг — хицау. Уæ 
фермæйы хъом сæфынц, давды кæнынц! Цæуылнæ сæ хъахъхъæ- 
нут? — Фæцыбырдæр кодта йæ ныхас, фергом йæ фæнд. — Кæд 
420 

уæхи ’хсæны нæй кадртæ, уæд партийы райкомы уынаффæмæ 
гæсгæ æрвыст цæуынц а хъæубæстæм мæнæ,— ацамыдта йæ 
фæстæ, сынæрдзæгъдæг фыстау æнцад чи бадт, уыцы лæгтæм — 
«фæлтæрд» коммунисттæм. 
Нæма сын загъта сæ ном, сæ мыггæгтæ. Нæма сын равдыста 
бæстонæй сæ фæлтæрды уæлфыст, афтæ адæм бамбæрстой, сæ 
райсомы хицæутты сæм æндæр кæцæйдæрты кæй æркодтой. 
Габе уырдыг фестад йæ бынаты æмæ дзырды бар нæ ракургæйæ 
бадзырдта: 
— Бахатыр кæн чысыл! Махæн дæр нæ дзыхтæ схæлиу кæнын 
бауадз! Мæнмæ ис фарст комкоммæ дæумæ. Лбон ацы клубы 
колхозонты æмбырд у, æви нын зондамонæн таурæгътæ кæныс? 
— смæсты Габе, райкомы секретарь куыд вæййы афтæ нæ, фæлæ 
йæ ныхас сывæллæттыл бустæ кæнæгау кæй райдыдта, ууыл. 
— Æмбырд у, уæдæ ед у? — дзуапп ын авæрдта Ислам. 
— Кæд колхозонтæн иумæйаг æмбырд у, уæд æмбырдæн кол- 
хозонтæй президиум равзарын нæ хъуыд? Æви уый аккаг дæр 
нал стæм? — лæугæйæ дзуаппмæ æнхъæлмæ каст Габе. 
Йæ ныхасæй фæкъуылымпы Ислам. Пъагонджын дæр стъо- 
лыл йæ гæххæтмæ тарæрфыгæй ныккаст, цыма дзуапп раттын 
гæххæтты хæс уыдис. Фæлæ бæрæг уыд йæ уавæрæй, Габейы фарст 
æм раст кæй фæкасти. Куыддæр гуырысхо каст скодта Исламмæ 
æмæ та цæстытæ стъолы уæлвæзмæ сарæзта. Цыма исты сдзу- 
рынмæ хъавыд, афтæ зынд, фæлæ-иу залы адæммæ дæр куы ра- 
каст, уæд бæрæг уыд, йе Исламмæ сдзурын йæ зæрдæ нæ загъта 
адæмы ’хсæн, йе адæммæ тыхдзырд скæнын нæ бафæрæзта, сæ 
мæгуыр-гæвзыкк æмæ сын сæ мæстыхуыз уынгæйæ. 
Ислам афтæ æнхъæлдта, æмæ колхозонтæ йæ разы баддзысты 
сабитæ сæ фыды цур бадæгау. Ныр ын йæхи срастгæнæн дæр нал 
уыд æмæ Габейыл фæтъæнг ласта: 
— Дæ хуызæн хъæуыхицæуттæ кæм уой, уым адæм адæмы 
хуызæн нал уыдзысты! Уæвгæ уымæ дæр æрцыдысты ацы адæм, 
фæлæ!..— къухæй ацамыдта æмбырды адæммæ, цыма уыдоны 
сæрыл æфхæрдта хъæусоветы сæрдары. 
Æмбырды фылдæр сылгоймæгтæ уыдысты. Сæхимидæг змæлд 
æмæ уынæрæй ныхас дзæбæх нал хъуыст. Кæмæндæрты сæ хъæбы- 
сы сывæллæттæ кæугæ дæр скодтой. 
Таматы Геор Габейы фарсмæ бадтис. Уырдыг сыстад. Цинелы 
æгънæджытæ уæгъд уыдысты, æмæ йæ риуыл ордентæ æмæ май- 
дантæ цæхæр куы акалдтой Исламы цæстытыл, уæд фæнда- 
нæфæнда фæуæзданхуыз. Пъагонджын дæр æм зæрдиаг каст 
421 

ныккодта. Зыдта, хæсты быдырæйсыздæхгæ афицерæн денджыз 
уæрджытæм дæр кæй нæ уыд йæ хъуыдытæ æргомæй зæгъынмæ. 
Геор Габейæн къухæй ацамыдта, ды уал æрбад, зæгъгæ. 
— Фарн уæм бадзурæд, уæртæ районæй æрвыст лæгтæ! Кæд 
нын нæ дзыхты къæрмæджытæ нæ тъыссут, уæд махæн дæр дзу- 
рыны бар раттут æмæ чи кæмæй у, уый равзарæм! 
Æмбырды адæм Геормæ сæ цæстытæ сарæзтой. Ныфс сæ уыдис, 
æргом ныхас кæй бауæнддзæн, уымæй. Æдас дæр нæ уыдысты, 
уымæн æмæ президиумы КГБ-йы кусæг бадт. Ислам кæд партийы 
райкомы секретарь уыд, советон æгьдæуттæ æмæ закъæттæм гæсгæ 
чингуытæ æмæ газеттæ кæд дзырдтой, Коммунистон парти у нæ 
раздзæуæг — нæ фæндаг амонæг, зæгъгæ, уæддæр æдасдзинады 
оргæнты кусджытæ сæхи уæлдæр æвæрдтой. 
Данелы дис ууыл уыд. Ислам цыма пъагонджын лæгæй дæлдæр 
æвæрд хицау уыд, афтæ йæм касп «Ды дзур адæмимæ, кус, æз та 
дæм кæсон, цы æмæ куыд кусыс, уымæ»,— раст хатыдта уыцы 
хабæрттæ Данел. Фыццаг хатт нæ уыдта ахæм мундиры мидæг 
лæджы. Хорз сæ базыдта уый размæ, се скъолайы «дамгъæтæ» 
сын хорз бакаст. Ныр Георæн дæр тарст, политикон судзаг дзырд 
куы схауа йæ дзыхæй! Цъæх картузджынтæ ахæмты агуырдтой. 
Фæлæ Геор уæндон æмæ фидарæй загъта: 
— Иу лæгæй мæ зæрдæмæ нæ цæуынц дæ ныхæстæ, æмбал 
секретарь. Бирæгъты Габе — уырыссагау Волков Казбек — ды 
дæр æмæ æз дæр гуырд дæр куы нæма уыдыстæм, уæд, мæнæ ды 
цы бынаты кусыс, ахæм бынæтты куыста. Габе мæ хуызæтты æмæ 
дæ хуызæтты æфхæринаг нæу! Нæу уымæн, æмæ хъæубæсты 
хабæрттæ уый аххос не сты. Кæй аххостæ сты, уый базоныны 
тыххæй газеты уацхъуыд «Таджыхъæуы лæгмартæ» бакæсыи 
хъуыд, кæд газеты фæкæсыс, уæд. Кæд иронау кæсын нæ зоныс, 
уæд дын уый дæр дæ кад бæрзонддæр нæ кæны,— хи уромгæ 
дзырдта Геор. Æгæр къæйных дзурын æм раст нæ фæкаст. 
Хъæлæсыуаг дæр фæныллæгдæр кодта. Фæуæздандæр йæ ныха- 
сы хъæд: — Партийы Централон Комитет партион разамонджы- 
ты ахуыр кæны адæмимæ (ацамыдта æмбырды адæммæ) сабырæй, 
хъавгæ æмæ зондæй дзурын, тъæппытæ æмæ гуырымыхъ митæ 
нæ кæнын. Хъуамæ зонæм, растдæр зæгъгæйæ, сымах хъуамæ 
зонат, уæ районы адæмæй чи цы кусы, уый. Ома, лæгтæ чи мары, 
лæгæн йæхи чи ауындзын кæны, адæмы уд æмæ сын сæ фæллойы 
магъз чи хæры, уыдоны. Хъуамæ æмбарат, мæнæ уæ цуры, уæ 
размæ цы тæригъæд адæм бады, уыдоны цард æмæ рис. Ацы 
сылгоймæгтæй,— йæ цонг ахаста адæмыл,— сæ дарджытæ 
422 

бирæтæн нал сыздæхтысты хæсты быдырæй. Бирæтæй хабар дæр 
ницы ис. Идæдз сылгоймæгтæ сæ сабиты хуыскъæл æмæ Беслæ- 
ны заводы æнтыдæй ирвæзын кæнынц. Уыдон бустæ æмæ 
æфхæрынхъуаг не сты. Ау, Хъæцлæу къласон знаг у? Йæ къухыл 
фондз æнгуылдзæй æртæ уымæн ныууагъта хæсты, æмæ йын йæхи 
абон знаг схонæм? Æгæр дæрдты авнæлдтай! — сабыр ныхасæй 
йæ сæр уæззау базмæлын кодта Геор фæсмонгæнæгау. 
Лдæм афтæ ныссыпп сты, æмæ æмбырды сылгоймæгтæй кæйдæр 
саби йæ мады риутæ куыд дадта, уый былты змæлд хъуыст. Да- 
нел Георы ныхæстæм хъуыста, цæстытæй та каст сценæйы стъо- 
лы фарсмæ КГБ-йы кусæг — цъæх картузджыны цæсгоммæ. Уый 
кърандас рæвдз дардта рахиз къухы. Йæ бырынкъ ын гæххæтмæ 
бындæр уагъта афыссынæввонг. Фæлæ Георы ныхæстæм цæмæ 
бавнæлдтаид, фæлæбурдтаид йæ цыргъ æгъатыр политикæйæ, уый 
нæ ардта, уымæн æмæ Геор уыцы политикæйы цыргъаг раздæр 
бавзæрста. Æфсæддонты æхсæн дæр «къæрцхъус цæстдарджытæ » 
гыццыл нæ уыд. 
Данел каст пъагонджынмæ æмæ хъуыды кодта, цымæ ай 
йæхæдæг кæмыты смыста топпыхосы фæздæгмæ? Æмæ йæм нæ 
кастис ахæм. Йæ цæсгом æмæ йын йæ æнгуылдзтæм гæсгæ, скар- 
ста: «Фондзæхстон топпимæ цалдæр метры азгъорын дæр нæ 
бафæраздзæн». 
Геор дарддæр йæ ныхас кодта: ^ 
— Кæд партийы разамынд суйтæ нæ кæнæм, уæд а хъæубæстæет 
йæхимæ ис, колхозонтæн сæ куыст æмæ сæ цардæн разамынд чи 
ратдзæн, ахæм адæм. Махæн разамонæг лæгтæ искуыты агурын 
нæ хъуыд! 
Нæма фæцис Геор ныхасгонд, афтæмæй йæм Ислам фестад: 
— Æфсымæр, уый дæ хæдзары уынаффæ нæу! Уæлдæр хицау- 
ад мæнæй дæр æмæ дæуæй дæр дæсныдæр сты. Уæхи хъæуккæгтæй 
дæр уын уыдис разамонджытæ. Хæлиудзыхтæй кастысты, æмæ 
уын уæ фермæйы фос фæдавтой къæрныхтæ. 
— Чи сæ фæдавта, уый мах дæр зонæм æмæ йæ сымах та махæй 
хуыздæр зонут! — бадгæйæ бахъæр кодта Хъæцлæу. 
Адæм куы базмæлыдысты йæ фарсмæ, уæд йæ сæрыл хæрдмæ 
схæцыд æмæ сæм фæрсæгау дзуры: 
— Цы? Нæ сæ зонæм, фос чи давы æмæ сæ хæры, уый? Уадзæбæх 
знаджы къона! — бадт æнцад йæ бынаты Хъæцлæу. Районы хиц- 
æуттæ уым уыдысты, нæ уыдысты — йæ хъуыдыйы дæр нæ уыд. 
Къуылых Хъæцлæу рудзынджы цур лæууыд æмæ йе ’рвадмæ 
уайдзæфы села базыгъгъуытт кодта: 
423 

— Фæлæуу-ма! Дæ дзыхыл фæхæц! Кæд зоныс фермæйы хъом 
давджыты, уæд ныронг кæм дæ?! — саргъы ехсы хъæдæй йæ цы- 
рыхъхъы хъус бакъуырдта æмæ хицауадмæ скаст сценæмæ. Уый 
фæхъыг стыр Хъæцлæуæн. Уырдыг сыстад. Йе ’рвадмæ зул ба- 
каст: 
— Ды та дзы цалæм дæ, ды? Гъер ай дæр мæнæн уайдзæф 
кæны! — ракаст адæммæ.— Йæ сыдзæг саргъыл бадынæй баих- 
сыд, йæ дæндæгтæ та физонæг хæрынæй! Æмæ нæ зоны, фер- 
мæйы хъом чи давы, уый?! Сымах! Дæуæн дæр уыдонимæ стæрхон 
хъуыд. Уыдоны къæдзилыл хæцыдтæ ды дæр. Ныр та æндæр 
къæдзил агурыс? Уæртæ та дын ног хицæуттæ æрæрвыстой! 
Ислам Хъæцлæумæ хъæрæй сдзырдта: 
— Хорз лæг! Цытæ дзурыс, ууыл хъуыды кæн! 
— Æз сыл рагæй хъуыды кæнын! Иу стур дæр фермæйæ давд 
не ’рцыд. Нæхи хицауад сæ иугай-дыгай æргæвстой, хордтой. 
Районмæ дæр сойы тæдзæнтæ схъиудтой. Къорд стуры-иу куы 
баисты, уæд та-иу кау æхсæвы афæлдæхтой. Райсомы фæфæдис 
кæн, дысон уал стуры адавди, зæгъгæ. 
Æмбырд сызмæст. Адæм кæрæдзимæ ракæс-бакæс кодтой, 
Æргом ныхас нæ уæндыдысты иутæ. Цæстытæй дзырдтой. Фæлæ 
дуне къуырма æмæ гоби нæу. Æрдз лæгæн дзых æрмæст хæрынæн 
нæ саккаг кодта. Йæ зонд æмæ дзы зæрдæйы фæнд дæр æвдисы. 
Ислам, лалымы хъуыр къæбæлæй æхгæнæгау, ахгæдта 
Хъæцлæуы дзых, фæлæ Хъæцлæуæн йæ маст йæ коммæ нал каст. 
Дзырдта йæ зæгъинæгтæ. «Сыбыры бинаг» къæй дæр нал хъуы- 
ды кодта. Вулканы судзгæ зынгау срæмыгъта зæрдæйы маст. Йæ 
тарстытæ баззадысты хæсты быдыры. Сармадзанæй æхсæг уыдис 
Хъæцлæу. Йемæ чи уыд хæсты, уыдон дзырдтой, амондджын, дам, 
у Хъæцлæу. Немыцы хæдтæхджытæ, дам-иу, бомбæтæ калдтой, 
пулеметтæй бынмæ æхстой. Хъæцлæу, дам, зæххыл хуысгæ дæр 
никуы æркодта. Æлгъыста сæ йæхицæй, нæмыг-иу куы нал уыд, 
уæд, уырдыг лæугæйæ тымбылкъухæй æртхъирæнгæнгæ. 
Иухатт, дам, сæм нал уыд нæ топпы, нæ сармадзаны нæмыг. 
Ай, дам, смæсты æмæ немыцаг хæдтæхæгыл дур фехста: «Гит- 
леры цъынæр мадыл уын Бускайы цъæх хæрæг фæлиуырæд!» 
— æрбадт, дам, мæстæй зæххыл тъæпæн. Стæй тымбыл къухæй 
зæхх ныххоста: «Гилдз, Сосо! Гилдз! Мæ сармадзаны хæтæлы 
ма кæд мæ... бавæрон, æндæр?..» — æвæццæгæн, æлгъитгæ дæр 
ракодта хицауады. Уый тыххæй йæм фæдзырдтой, лæгыл сау- 
джыны аргъуыдау кæм аргъуыдтой, уырдæм. Хъæцлæу, дам, сын 
афтæ зæгъы: «О æмæ кæд афтæ фæзылын дæн, уæд мæ ахæстоны 
424 

бакæнут! Æмæ уын уæ сармадзан та ма чи ласдзæн лæгдыхæй, 
бæх нæм куы нæуал баззад, уæд?» Ахæм бæллæхы лæг хуыдтой 
Хъæцлæуы. 
Ныр райкомы секретарь Ислам йæ фæстæ лæуджытæй иуы 
куы ракодта размæ, адæмæн куы фехъусын кодта: «Партийы 
обкомы уынаффæмæ гæсгæ Таджыхъæуы партион организацийы 
секретарæй æвæрд цæуы абонæй фæстæмæ фæлтæрд, æвзыгъд 
партион Ханаты Пусыр»,— уæд æмбырды адæм базмæлыдысты. 
Схор-хор кодтой. Зæронд ус Хуыре куы фехъуыста «Пусыр», 
уæд хъæрæй нæ бацауæрста: 
— Уый нæхи донджахи Пусыры та нæм æркодтат? Кæмдæр 
фыркуыстæй йæхи бафæллайын кодта, æмæ та ам йæ фæллад 
уадздзæн! 
Пусыр ма ацы хъæуы парторгæй акуыста 1938 азы, æмæ йæ 
хистæртæ хорз хъуыды кодтой йæ цауд миниуджытæй. Хъæбæр 
нозт мады ’хсырау кæй уарзта физонæгимæ, тынгдæр уый тыххæй. 
Исты куыста, нæ куыста, уый рох дæр фæци адæмæй. Афтæ-иу 
бидаркæйы фæзынд быдырмæ. Арæхдæр та вагзалы буфетмæ. Уæд 
ист æрцыд йæ куыстæй. Колхозы правленийæн та сæрдарæй æрла- 
стой иу ныллæг тыппыр лæг Дзегаты Гадзыбейы. Сценæйы адæ- 
мы раз куы ’рлæууыд Гадзыбе бæмбæгджын рæтыд сау къурт- 
кæйы, роны æргъæвæг нард гуыбыныл куы ферттывта, уæд æм 
колхозонтæ кæсгæйæ баззадысты. Цæсгоммæ уыйбæрц нæ кас- 
тысты. Йæ гæлдæрыл ын цæст æрæвæрдтой: 
— О, о, о! Ис æм дзы! — райхъуыст адæмæй. 
— Фырмæтæй, йæ куысты сагъæсæй чи барæсыд, ахæм у, 
æвæдза! 
— Райком партионты дугъы рауадзы. Фæсте чи баззайы, уый 
махмæ рарвитынц,— афтæ дæр сдзырдта чидæр. Фæлæ уыцы 
ныхæстæ — дон хиды бынты. Пусыры партион организацийы сек- 
ретарæй æрæвæрдтой Таджыхъæуæн. Колхозонты хъæлæсгæнын 
дзы нæ хъуыд, фæлæ Гадзыбемæ куы ’рхæццæ хъуыддаг, уæд 
Саккаты Хъазыбег йæ къух сдардта æмæ бафарста: 
— Бахатыр кæнут! Нæ ног хицауыл схъæлæс кæныны размæ 
йæ куы базониккам, уый нæ фæнды. Кæм куыста ай размæ æмæ 
йæ уыцы куыстæй ардæм цæмæн раивтат? — зæгъинаг ма уыдис 
Хъазыбег: кæд йæ куыст дзæбæх цыд уым, уæд æй нæ хъуыд 
хъыгдарын, уадз æмæ куыстаид,— фæлæ нал загъта. Хицауад бирæ 
фарстытæн дзуаппытæ дæттын нæ уарзтой. Растдæр зæгъгæйæ, 
сæхицæн æй æгадыл нымадтой. Рæстæг афтæ уыд: æмбырды, дам, 
фарстыты бын лæмæгъ хицауы фæкæнынц. Уытт-уытт хицауæн 
425 

та, дам, йæ ныхас карды лыгау вæййы, цыма йыл разы вæййынц 
адæм, æмæ дзы фæрсинагæй дæр ницы аззайы. Уæд хицау йæхицæй 
сæрыстыр æмæ схъæлбæрзæй вæййы, цыма хабæрттæ лыг кæнынмæ 
Уастырджи у. 
Зыдтой æмбырды адæм уыцы хабар æмæ дзæгъæлы сæхи цы 
тыхсын кодтаиккой. Парти загъта, уæд алыг, фæнды фæрс, фæнды 
хъæлæс кæн, фæнды ма... Фæлæ Хъазыбеджы фарстæн уæддæр 
дзуапп æнæ ратгæ цы уыдис. Сыстад та Ислам уырдыг. Сæры- 
хъуынтыл армытъæпæнæй фæстæрдæм ахæцыд. Рахиз къухы 
кърандасæй ацамыдта ног хицаумæ æмæ дзуапп радта Хъазыбе- 
джы фарстæн: 
— Дзегаты Гадзыбе у нæ райкомы партион наменклатурон 
кадртæй иу. Йæхи æгуыдзæг кусæгæй нæ равдыста. Куыста бæрнон 
куысты— «Рагъырайоны хъуын, сыкъа, сæфтæг къанторы» хи- 
цауæй. Хъуынæй, сæфтæгæй, сыкъайæ хорз æххæст кодта пад- 
дзахады хæслæвæрдтæ,— бацамыдта сын Ислам сæ ног хи- 
цауы. 
— Куыд зыны, афтæмæй дасынмæ дæсны у! — бынаты бадгæйæ 
бадзырдта Хъæцлæу. 
Залы адæмы æмыр худт райхъуыст. 
— Кæй хъæуа, уый дасгæ дæр кæндзæн! — цæхгæр дзуапп 
авæрдта Ислам. 
— Æйчытæм дæр исты бар дардзæн? — хъæрдæрæй йæ фарст 
зыгъуымырдæм баппæрста Хъæцлæу. 
Фæхъыг уыцы фарст Исламæн дæр æмæ йæ фарсмæ бадæг 
пъагонджынтæн дæр. 
Цъæх картузджын стгæ дæр æмæ дзургæ дæр не скодта. Къран- 
дасы кæроныл хæцыд. Йæ цыргъырдыгæй йæ Хъæцлæумæ батыл- 
дта, ома, цытæ дзурыс? Хъæцлæу дæр дæлгоммæ ныхас сраст 
кæнынæн ног фарст авæрдта: 
— Æйчытыл дæр хæс ис паддзахады размæ. Кæд хъуыны онг 
йæ бæрны уыдысты, уæд ын æйчытæм æууæнк нæ уыд? — худыны 
уынæр стынг. 
— Ам хъуынты бæрны нал уыдзæн. Уæ колхозы правленийы 
сæрдар уыдзæн! — тыхдзырдæй Исламы цæсгом ссырх. 
Хъæцлæу ныппыррыкк кодта. Амбæхста йæ худын æмæ загъ- 
та, цыма исты зæрдиаг хъуыддаг бæстон бамбæрста, афтæ: 
— О, о! Æмбæрстгонд мын у ныр! Кæд хъуынæй, цармæй, 
стæгæй, сæфтæгæй уый бæрны уыдзысты, уæд æйчытæ дæр уымæ 
хауынц, æндæр цы?! — бамбæрста Хъæцлæу, хицауад æгæр мæсты 
хуыз кæй æвдыстой, уый æмæ ницуал сдзырдта. 
426 

Данел фæстаг цалдæр азы уыйбæрц никуал фæхудт. Йæ сæр 
дыууæ уæраджы æхсæнмæ æрхæццæ бадгæйæ. Фырхудтæй йæм- 
иу хуыфын дæр æрцыд. 
Габейæн дæр фырхудæгæй йæ цæссыг акалд, фæлæ йæм хъæрæй 
худын аив нæ каст. 
Колхозонтæ базыдтой сæ ног хицауады æмæ ахæлиу сты сæ 
хæдзæрттæм. 
5. 
Райгуырæн хæдзары къæсæртæ. Кæм бахъомыл дæ, кæм ауадтæ 
фыццагдæр дæ къæхтыл, уыцы кæрт æмæ каутæ, хæдзары фæскъул 
балтæ æмæ чылауи бæлæстæ, фæткъуы æмæ курагаты зад дыргътæ 
— цæрæнбонты адæймаджы миддунейы баззайынц. Уыцы кæртæй 
йын зынаргъдæр ницы вæййы. Йæ цæстытыл фæуайынц суанг йæ 
амæлæты бонмæ. Уый вæййы йæ Райгуырæн — дунетыл ын зы- 
наргъдæр зæххы гæппæл. 
Данелæн йæ фыды кæрты кæд ахæмæй ницуал баззад, саман- 
къул дыууæ къуымæй фæс.тæмæ, уæддæр æй уыдон сæхимæ егъау 
магниты тыхау æлвæстой. Хæсты рæстæджы дард бæстæтæм аф- 
тыны фæстæ сæм æрыздæхт æмæ уымæй йæхи хуыдта амонд- 
джын. Йæ цæф къах ма йæ кæд чысыл хъыгдардта, уæддæр уæнг- 
хъуаг нæ уыд. Мæгуыр æмæ æнамонд нæ хуыдта йæхи. Советон 
уæлдæр скъола каст фæци. Ахуыргæнæджы дæсныйад йæхимæ. 
Йæ райгуырæн хъæуы — скъола. Кус дзы. Ахуыр дзы кæн, кæддæр 
дæхæдæг сывæллонæй куыд згъордтай дæ хызынимæ, ахæм сы- 
вæллæтты. 
Æвзаг æмæ литературæ! Сывæллоны сахуыр кæн æвзагæй раст 
дзурын, хъуыдытæ фыст ныхасæй аив æвдисыныл — уый Данелмæ 
каст æппæт куыстытæй хъæугæдæр куыст. 
«Ныр мæ хæдзары дæн. Уæнгæххæст — æнæниз... Скъолайы 
мын куыст куы нæ уа, уæддæр мæ кæрты змæлынхъом дæн. Мæ 
кæрты алыварс кауæй бырутæ уæддæр сбидзынæн. Колхозы дæр 
мын цы куыст уа, уый хорз...», — ахæм фæндыл æрæнцад Данел 
ахæстоны фæстæ зæрдиагдæрæй. Æфсæрмы кодта Верæйæ. Æртæ 
сывæллоны уый æвджид баззадысты. Естъа ма йæ хæдзары куы 
уыдаид, уæд бæргæ. Фæлæ дзы нæ писмо, нæ ницы хабар, куы йæ 
æрцахстой, уыцы бонæй фæстæмæ. 
Верæ скъолайы директорæй куыста æмæ йæ мыздæй æртæ 
сидзæр сабийы хаста, хъомыл кодта. Йæхи лæппу Сæрæби уæд 
æртыккæгæм къласы бадт. Данелы чызг Ирæ фыццæгæм къласмæ 
427 

бацыд. Ладинæйæн Хатъойæ гуырд Тузар та бацыд дыккæгæм 
къласмæ. 
Данелы уыцы «Тузар» æргæвста — æнæкардæй æргæвдæгау. 
Сывæллонæй фæстæмæ цы Ладинæимæ уарзæттæ уыдысты, уыцы 
Ладинæйæн Хатъойæ гуырд Тузар. 
Ладинæ йæхицæн ахæм куыст куы бакодта, Данелæн уæдæй 
фæстæмæ йæ зæрдæ йæхимидæг баруадис. Йæ цæстытыл хъазыд, 
Ладинæ куыд æнæбары æмæ зынтæй æркодта йæ хурхыл бæндæны 
æрвæдзæг. Йæ фæлмæн дæллагхъуыртæ йын куыд сæлвæста 
дæрзæг бæндæн! Дзагъырæй куыд аззадаиккой йæ рæсугъд дыу- 
уæ сау цæсты! Ныхъхъусы Данел йæхимæ æмæ нынныхъуыры йæ 
мæстытæ. Йæхицæн-иу радта бардзырд: «Ныффæраз, æрба- 
хæстæг кæн дæхимæ Ладинæйæ гуырд саби — Тузары. Лæппумæ 
йæ фыд Хатъойы хуызæнæй мур ницы ис. Цæрмæстыгъд бакодта 
йæ мад Ладинæйы: уый рустæ, уый цæстытæ æмæ сæрыхъуынтæ». 
Тузары цас арæхдæр уыдта Данел, уыйбæрц æм; зæрдæйæ 
хæстæгдæр кодта. Ладинæйы йын мысын кодта. 
Верæйæн зын уыд, Данелмæ сылгоймаг фæкæсæг кæй нæ уыд, 
уый. Лдæмы дзыхæй тæрсгæйæ нæ цыд Данелы хæдзармæ. Идæдз 
усмæ дам-думтæ хæстæг сты. Бæргæ-иу ныууадаид Верæ Данелы 
къæсæртæ рамæрзынмæ — хо æмæ ’фсымæры цард кодтой. Иу 
хæдзары æрцæрыны онг дæр Данел æмæ Верæйы æхсæн уыд æу- 
уæнкдзинад хо æмæ æфсымæрау. Уый зонгæ дæр кодтой 
хъæубæстæ, фæлæ Дыбылдыйы хуызæн уæгъдæвзæгтæ кæм нæ 
вæййы. 
Ладинæ ма æгас куы уыдаид, уæд Верæимæ æвæгæсæгæй нæ 
ныууагътаиккой Данелы. Данел-иу йæхæдæг дæр суадаид Верæтæм 
кæрты исты куыстытæ акæнынмæ. Суг ын уæддæр састаид. Цалдæр 
хатты суад Данел Верæйæн хæдзары исты куыстытæй феххуыс 
кæнынмæ. Верæ кæрты астæу Данелы фарсмæ æрлæууыд. Уæндгæ 
дæр æм нæ кодта уыцы ныхас. Фæсырх йæ цæсгом, фæлæ баздæхт 
Данелмæ: 
— Гукъур, зоныс кæрæдзимæ нæ зæрдæты ахаст. Иу сынтæ- 
гыл бæгънæгæй куы схуыссæм, уæддæр хо æмæ æфсымæрæй уæл- 
дай не ’хсæн ницы уыдзæн. Адæмы æвзаг уый не ’мбары, æмæ нæ 
дыууæйы кæрæдзимæ хæстæг куынæ уыниккой, уæд хуыздæр уаид. 
Дыууæйæ дæр идæдзтæ, — æфсæрмæй нал загъта дарддæр йæ 
хъуыды. Армы тъæпæнтæй йæ цæсгом амбæрзта. 
Уыцы ныхæстæм Данел Верæйæ тынгдæр фефсæрмы. Лрф 
ныуулæфыд: 
. % — Ай-й! Хъысмæты уацайрæгтæ! Цæмæ æрхаудтам, Верæ! Цы 
428 

ныхæстæ кæнын нæ бахъуыдис кæрæдзийæн, цы! Æмбарын дæ, 
Верæ. Мæхæдæг дæр æдас нæ дæи ахæм маргæвзæгтæй. Тæригъæд 
д’ын кæнын. Æртæ сидзæр сабийы де ’вджид баззадысты æмæ 
хъизæмар кæныс семæ. Мæ сывæллонæй уæддæр куы фæцух уаис, 
фæлæ йæ кæй бæрны бакæнон, уый нæ зонын,— æфсæрмæй 
Верæйæн тæригъæдгæнгæ дзырдта Данел. 
— Гукъур, ма тыхс! Мæ бар сæ уадз. Сылгоймаг сывæллæтты 
хъомыл кæнынæн лæвæрд у æрдзæй. Скъоламæ цæуыиц ныр. 
Хистæр скъоладзау чызджытæ сæм сæ хъус дарынц кæрты,— 
зæрдæ бавæрдта Верæ Данелæн. 
Уæдæй фæстæмæ Данел æмæ Верæ кæрæдзиимæ сæмбæлынæй 
сæхи хызтой адæмы æвзæгтæй тæрсгæйæ. Кæд-иу Верæ исты хæри- 
наг Данелæн ныддавинаг уыдис, уæд-иу æй æртæ сывæллонæн 
нырвыста. Уыдон дæр-иу цинæймæлгæ фæцæйскъæфтой Данелæн 
Верæйы ныстуан. Данел-иу кæсынтыл фæци сывæллæттæм. 
Æрлæууын сæ-иу кодта фæрсæй-фæрстæм йæ разы. Касти сын 
сæ цæстытæм, сæрыхъуынтæм. Естъайы лæппу Сæрæбийы уæхс- 
чытыл-иу йе ’рмттæ æрсæрфта. Æхсызгон ын уыд, Сæрæби уæнг- 
джынтæ кæй хаста, уый: «Дæ фыд Естъайы уæнгдыхæй цух ма у, 
Сæрæби! Уый æнамондæй та дæ Хуыцау бахизæд!» — бацин-иу 
кодта Сæрæбийыл раздæр. 
Ирæйы-иу йæ хъæбысмæ дæр систа, фæлæ чызг йæ фыдыл 
ахуыр нæ уыд æмæ-иу уайтагъд зæхмæ æрлæсæгау кодта йæ 
хъæбысæй. Тузар дæр-иу æнхъæлмæ каст Данелы узæлдмæ. Хъыг 
ын-иу уыд, куыд нæ мæм æвналы, зæгъгæ. Фæлæ цæмæй зыдта 
Тузар, Данел ын тугхæстæг нæ, фæлæ йæ фыддæр знаджы фырт 
кæй уыд. 
Фыццаг хатт бавнæлдта Данел Тузары цонгмæ. Æнæдзургæйæ 
æрбазылдта лæппуйы йæхимæ. Ныккаст ын йæ цæстытæм. Ар- 
мытъæпæнæй сывæллоны сæрыхъуынтыл андзæвд Данелæн уыдис 
иуæй зын — Хатъойæ гуырд у. Иннæмæй та йæм фæкаст, цыма 
Ладинæйы сæрыхъуынтыл андзæвыд. Иу хатт, дыууæ хатты æмæ 
фæцахуыр Данел Тузарыл. Зæрдæмæдзæугæ сывæллон. Тæригъæд 
кæнын байдыдта Тузарæн: «Цы зылын у, цы зоны ай та хабæрттæн? 
Йæ фыд чи уыд æмæ йæ мад чи уыд, уыдæттæн цы ’мбары? Стæй 
куы æмбарид, уæддæр цы зылын у мæ цуры?» — афтæ-иу кæсгæйæ 
баззад Тузармæ æмæ тæфсæджы хос хинæтæ ныхъуырæгау ныхъ- 
уырдта Данел йæ хъысмæты мæстытæ. 
429 

@@@ 
Фæдзæгъæл сты йæ хорз хъуыдытæ Данелæн. Цы фæндыл 
ныллæууыд — райгуырæн хъæуы æрцæрын æмæ скъолайы 
ахуыргæнæгæй кусыны тыххæй, уый йын азгъæлд рыджы тымбы- 
лау, къаппа-къоппа кæрдæджы сæр куыд афу кæнай æмæ куыд 
азгъæла, афтæ. 
Ныккалдысты йæ зынаргъ фæндтæ Данелæн. Районы ахуыра- 
ды хайадæй æрхæццæ ныртæккæ. Курдиат балæвæрдта, цæмæй 
йæ ахуыргæнæгæй рарвыстаиккой йæ райгуырæн хъæуы скъо- 
ламæ. Хайады хицау курдиатмæ æркаст. Раздæр ын æхсызгон 
дæр ма уыдис, ахæм ахуыргонд хъæууон скъоламæ кæй куры 
кусынмæ. Мæскуыйы институт каст фæцис. Хуыздæр ма сæ цы 
хъуыд? Кадрты гæххæтты иу фарст. «Фæсарæнты уыдтæ?»-йæн 
ныффыста? «Уыдтæн немыцмæ уацары». 
Уыцы хъуыддаг Данелæн йæ ных дзæккорæй ныццæвæгау уыд. 
Районы сусæг хайад æй нæ бауагътой ахуыргæнæджы куыстмæ: 
«Æнæкъласон фидæны æхсæнад аразджыты ахуыргæнæгæн нæ 
бæззы йæ социалон уавæрмæ гæсгæ». 
Уыцы дзуаппимæ æрыздæхт Данел районæй. Йæ къæсæрыл бадт 
æмæ йæм цард каст, тымыгъ бон бæрзонд гæдыбæласау цыма 
ныззылынтæ. Йæхимæ та фæкаст æмбыд бæласау, дыргъдоны чи 
нал хъæуы, ахæм æнæсыфтæр къабузтимæ. Зæхх æм зæхх иал 
каст, хур æм хуры хуызæн нал зынд, фæлæ уазал згæ æфсæны 
тымбылау. Зæхх ыл уæлгоммæ рафæлдæхт æмæ цыма йæ фыды 
хæдзары æмбæрзæн дуртæ уæлдæфыл ныххæлиу сты хус сыфтæ- 
ртау. Цыма йæ рейкæтæ æмæ хъайвантæ баззадысты гомæй æмæ 
æртасыдысты ихнад кæрдæджыты зæнгтау. Ханаты Пусыры Та- 
джыхъæумæ парторгæй куы рарвыстой, уæд дæр Данел рагацау 
бамбæрста йæ хабар. Дæс азы размæ дæр ма куыста Пусыр а хъæу- 
бæсты уыцы бынаты. Уæд Данел активон фæскомцæдисон уыд. 
Мæскуыйы институты ахуыр кодта. Сæрды мæйты-иу хъæумæ 
куы ссыд, уæд фæсивæдимæ быдыры куыстытыл æнувыд уыдыс- 
ты. Пусыр дæр Ладинæйы уæд йæхирдæм фæбырын кæнынмæ 
хъавыд. Уæдæй фæстæмæ знæт рахастой Данел æмæ Пусыр. 
Правленийы ног сæрдар Дзегаты Гадзыбе Пусырмæ фыдмæ 
хъусæгау хъуыста. Дыууæйæ дæр архайдтой, хъæубæсты 
фæсивæдæй æнахуыргонд, лæмæгъдæрты сæ алыварс æрбатухы- 
ныл. Къуылых Хъæцлæуы колхозæн завхозæй авæрдтой. Фæзынд 
кæцæйдæр йæ нымæхстæй Симоны марджытæй иу —Хъуырес. 
Аирвæзт æнæ тæрхонæй Пусыры рагон зонгæ — æмдзæхдон. 
430 

Хъуыресы фермæйы хицау скодтой. Ницы куыстæй зæрдæ бавæ- 
рдта Пусыр Геор æмæ Хъазыбегæн дæр. Фæбыцæу Геор иу бон 
Пусыримæ æмæ йын афтæ зæгъы: 
— Дæ алыварс æмбырд кæныс дæхицæй æдылыдæрты, цæмæй 
зондджын лæг зынай се ’хсæн! — ауыгъта йыл йæ къух: партор- 
гимæ быцæу гæнæн нæ уыд. 
Номенклатурон кусджытæ уыдысты Пусыр æмæ Гадзыбе. Иу 
ран куыст ныкъкъуылымпы кæн æмæ дæ æндæр ранмæ фæбырын 
кæндзысты уæлдæр бодзтæ. Æцæг сын сæ хъуын лæгъз дар... Сæ 
былтæ сын сæрд сойæ. Былтæй мидæгдæр ныхъуырынмæ сæхæдæг 
амал кодтой. 
Таджыхъæуы лæгтæ дыууæ къорды фесты. Дыууæ хуызы зын-. 
дысты адæммæ: цæхæр æмæ фæныкау. Цæхæр фæнычы бын фæцис 
æмæ хъæубæсты цард нал æндæвта. Цæхæрыл дон калджытæ 
дæр уыд, æмæ цард уазал пыс-пыс кодта. Колхозы хордæттæ 
цъылынæй марзт цыдысты. Сабиты былтæ нартхоры кæрдзы- 
ны хъæстæ нæ кодтой. Хор паддзахадмæ Терчы донау ивылд. 
Ома, хъæутæй горæттæм. Хъæу паддзахадыл нымад цыд æрмæст 
кусынæй. Хор, сой, хъуын, царм, айк, стæг, сыкъа, фыдызгъæл 
— егъау транспортерыл лæсæгау — калдысты паддзахады стыр 
гонтæм. Уым сæ уæлдæр бодзтæ зыдтой, кæдæм кæмæн цас 
хай бакæнын хъуыд, уыдæттæ. Горæтты цæрджытæ дæр се 
’ппæт сойтæ нæ фæмæрзынц. Уый стыр Хъæцлæу дæр зыдта, 
фæлæ хъæуы йæ фæллойбонтæй быдырæй хуыскъæл йедтæмæ 
куы ницы уыдта, уæд уый дæр айста йæхи æд бинонтæ цавæрдæр 
ног арæзтадмæ. «Уæззау промышленность хъуамæ разæй цæуа 
нæ советон бæстæйы хæдзарады»,— сидтис Центрон Коми- 
тет. Гъе æмæ уæззау кусæг Хъæцлæу дæр уырдæм айста йæхи. 
Къуылых Хæцлæу та Таджыхъæуæн баззад, æмæ уæ уый хорзæх 
уæд. 
Хæсты быдырæй сыздæхгæ Таматы капитан Геор дæр хъæуы 
хабæрттæм ракæс-бакæс фæкодта. Хицæуттæй йæ бон базыдта 
æмæ Дзæуджыхъæуы йæхицæн цыдæр куыст ссардта. Хъæуыл 
айхъуыст, Геор, дам, дохтыр сылгоймаг ракуырдта. 
Данелы ныфс бынтон сæттын байдыдта, зæронды æфсонæй 
Габейы йæ куыстæй куы суæгъд кодтой, уæд. 
Бирæ фæбадтысты иумæ æмæ фæныхас кодтой Данел, Габе 
æмæ йе ’фсин Марфæ. 
— Гукъур, æз æмæ ды кæрæдзи раджы базыдтам — кæддæр — 
хæсты размæ. Федтай мын мæ фыдæлты зæхх Уæрæсейы. Хъуы- 
ды ма кæныс Мæскуыйы æдде Малаховкæ — вагзал? Уырдыгæй 
431 

ауай æмæ хъæу Заозерное. Уым мæнмæ куы цардыстут практи- 
кант студенттæй? 
Габейы фыд уыдис Мæскуыйы облæстаг. Паддзахы рæстæджы 
лæппуйæ хаст æрцыд Кавказмæ, закъæтты ныхмæ зонд æм кæй 
уыд, уый тыххæй. Æрæфтыд Ирыстонмæ, Садоны шахтæтæм. Уым 
ракуырдта ус. Садоны райгуырд Габе. Сæ уырыссаг мыггаг уыдис 
Волков. Ирон адæмы æхсæн цардысты Куырæйтты хъæуы, Икъа- 
ты Михелы кæрты. Сæ мыггаг сын иронау схуыдтой Бирæгътæй. 
Габейыл ном сæвæрдта Икъаты Михел. Схуыдта йæ Хъазыбег. 
Лæппутæ йæ хуыдтой Габе. Афтæмæй уырыссаг лæппу Волков 
Казбекæй рауад ирон лæппу, æвзагæй дæр æмæ æгъдауæй дæр. 
Ничи йыл фæгуырысхо уыдаид уырыссагæй. Уæвгæ та ирон 
кæфтытæ афтæ рæсугъд зыдта, афтæ дзæбæх арæхст ирон зар- 
джытæм, æмæ ирон фæсивæдæн ссис сæ хорз æмгар. 
Райгуырдис Габе 1880 азы. Октябры революцийы азты Габе 
уыдис активон кусæг. Фæкуыста Мидхъуыддæгты адæмон комис- 
сарады. Революцийы фæстæ, НЭП-ы азты йæ ус Марфæйы 
фæндонæй алыгъдысты Уæрæсемæ. Æнæнхъæлæджы уым базонгæ 
Данелимæ. Уый уыдис 1938 азы, сæрды мæйты. Уыцы сæрды Да- 
нел Мæскуыйæ не ссыд каникулты сæхимæ, мæхицæн исты ка- 
печчытæ бакусон, зæгъгæ. 
Хъарацаты лæппу уæд Мæскуыйы фæстаг курсы практикæ 
лæвæрдта Хæххон институты. Уæртæ горæты æдде хъæу Заозер- 
ное-йы фарсмæ зæхх зилын хъуыд бырауæй геологтимæ. Хъара- 
цы фырт уырдæм кусынмæ акодта мæскуыйаг студентты. Уыдо- 
нимæ Данел дæр. Студенттæн цæрынæн цы кæрт баххуырстой, 
уый æнæнхъæлæджы рауад Габейы кæрт. Лæппутæ-иу кæрты куы 
рамбырд сты, уæд сæм каст хæдзары хицау Габе æмæ Данелыл 
фæгуырысхо йæ цæсгомы бакастæй, уырыссаг кæй нæу, Кавказы 
кæцыдæр адæмæй кæй уыд. Габе, дæ зæрдæ-мæ зæрдæйæ 
лæппутæм сдзырдта: «Фыдджынæй хаст ирон лæппу!» 
Иннæ лæппутæ ницы бамбæрстой уыцы ныхасæн, фæлæ Данел 
фæкаст æмæ джихæй аззад хæдзары хицаумæ. Уый йæ мидбылты 
бахудт æмæ сдзырдта: 
— Æз дæ дæ хуызæй базыдтон, ирон лæппу кæй дæ! — æрба- 
кодта Данелы йæхимæ хæстæг æмæ йын радзырдта йæ царды 
хабæрттæ, иронау кæм æмæ куыд базыдта, уыдæттæ. 
Уæдæй фæстæмæ фыд æмæ фырты цард фæкодтой Габе æмæ 
Данел. Ныр та Габе ног сфæнд кодта Уæрæсемæ йæ фыдæлты 
бæстæм фæстæмæ фæлидзын. Бамбæрста Таджыхъæуы йын æнцад 
цард кæй нæ уыдзæн дарддæр, хицауад йæ хуыз кæй ивы фы- 
432 

дырдæм. Рæстдзинадыл уæлахиз байдыдтой сайд æмæ дыдзæсго- 
мад. Габемæ та ахæм тугæвæрд нæ уыд. Бæласы уидагыл марг 
куы кæнай, уæд хуыскъ кæны. Ноджы хъæубæсты зынгæ лæг нал 
уыд. Хъæуы фидыц æмæ намысы лæгтæ — айстой сæхи алы 
рæттæм. Габе æмæ Марфæ Уæрæсемæ ивтой. Сæ фæдыл вагзалмæ 
Данел дæр ацыд. Таджыхъæуы зæрдæджын адæм сын се ’ппæт 
дæр зæрдæйæ фæкуывтой Фæндагсармæ. 
Поезды вагонмæ куы хызтысты Габе æмæ Марфæ, уæд Дане- 
лимæ ныхъхъæбыс кодтой æмæ дзы цæссыгтæ дæр фæзынд. 
Ныууасыд паровоз. Йæ судзгæ тæфы сыф-сыф, æндон цæлхы- 
ты цæлхъ-цæлхъ... Фезмæлыдысты вагæттæ. Атылдысты. Габе æмæ 
Марфæ ма армытъæпæнтæ сæ былтыл багæнæгау авæрдтой Да- 
нелмæ фæстæмæ фæкæсгæйæ. Данел сæм йæ дыууæ цонджы дæр 
систа, цыма фæстæмæ йæ хъæбысмæ æргæпгæнинаг уыдысты. 
Фæлæ ма кæм? Фæцух сты цард-цæрæнбонты. Никуыуал сæмбæл- 
дзысты кæрæдзийыл. 
Сæргуыбырæй раздæхт Данел уæд йæ хæдзармæ. Уæрдонвæн- 
дагыл цыд фистæгæй. Цалдæр хатты ма вагзалмæ акæсынмæ 
фæстæмæ азылд, фæлæ йæм вагзалы алыварс бæрзонд пыхцыл 
бæлæстæй фæстæмæ ницуал фæзынд. 
Æрбахæццæ та Таджыдоны былмæ Данел, фæлдæхт бæласыл 
Разиаты хид кæй хуыдтой, уырдæм. Калдис Таджыдоы æнцад 
æнæсыскъуынгæ йе ’нусон кæлæныл. Йæ былтыл хæрис æмæ фæрв 
бæлæстыл бадт салф. Лыстæг къабузтæй доны сæрмæ иутæ зынгæ 
æртасыдысты салфы уæзæй. Дон сæ хъуыды дæр нæ кодта. Нæ 
сæм каст хæрдмæ дæр æмæ фæрсмæ дæр. Уый йæ донгæрæтты 
ахæм бæлæстæ бирæ федта. Бирæ дзы æрфæлдæхт æмæ бамбыд 
мæры. Данелмæ Таджыдоны иугæндзон размæцыд каст уæззау 
фæллад дард бæлццонау. Цыма тындзыдта кæдæмдæр йæ фыдæ- 
лты бæстæм. Фæлæ кæдæм æмæ кæдмæ? Уый цалынмæ цыд фæуа, 
уæдмæ йæ былтыл зайæгойтæ æмæ хъæуы адæм цал фæлтæры 
раивдзысты? Кæд æмæ кæм ис царды кæрон? Алы фæлтæры алы 
цæрæгой дæр, адæймаг дæр йæхи царды кой-кæны. Данелмæ ад- 
æймаг фæкаст уалæ Кавказы хæхтæй æрызгъæлгæ змисы иу га- 
гайау. Зæрдæйыл ницы рухсы цъыртт æмбæлд. Æрлæууыд калд 
бæласы кæрон. Акаст галиуырдæм. Доны ауайæн былгæрæттæ — 
уæрдон æрхизæнтæ — ныйих сты æмæ йæ зæрдæ бауазал. Хуымæ- 
тæджы хайуан ууылты афтид уæрдон дæр нæ фæфалæ кодтаид. 
Хæсты размæ фæскомцæдисонтæ уым цы хид сарæзтой, уымæн ма 
доны астæу йæ дыууæ тарвазы уырдыг лæууыдысты. Немыцаг 
бомбæтæн сæттын нæ бакуымдтой. Ам хйд уыдис, зæгъгæ, цыма 
28 Ладинæ 
433 

æвдисæнтæн ныффидар сты. «Кæм стут, Таджыхъæуы фæсивæд, 
уæ хид цæуылнæ сног кæнут? » — хинымæр асагьæс кодта Данел. 
Хъæубæсты ахæм фæсивæд нал баззад. Хидыл куы ауадис фал- 
лаг фарсмæ, уæддæр хъуыдыты ныгъуылд: «Знаджы басастам, 
фæлæ нæхи зонд æхсæны куыстмæ раздахын нæ бон нал у. Цард 
хъæуæй куы цæуы, зæхх нæ куы дары æмæ дзы фæйнæрдæм куы 
лидзæм! Æмæ æниу куыд цæрæн ис хъæуы дæр хус гуыбынæй? » 
— знон федта Данел уынгты хæдзаргай зилгæ хъалон æвæрджы- 
ты, хъалон æмбырдгæнджыты. Данелæн йæхи дуар дæр бахостой 
лæдзæгæй. Æрбадтысты дыууæ лæджы æмæ сылгоймаг хæдзары 
мулк æрнымайынмæ. Ракæс-бакæс акодтой кæрты æмæ дзы кæркдон 
дæр нæ федтой, хъалон цæуыл бавæрдтаиккой, ахæмæй. Фæлæ загъ- 
той Данелæн: «Ис дæм, нæй, уый паддзахады аххос нæу. Колхо- 
зонæн дарыны бар цы ис фосæй, маргъæй, уыдон дар. Кæд сæ нæ 
дарыс, уæд зæхх дзæгъæлы ма ахс!» Ныффыстой æмæ хъалон бав- 
æрдтой Данелыл, цыма йæм уыд хъуг, фыстæ, кæрчытæ... 
— Æз нырма нæма æрбынæттон дæн. Цалдæр азы ам нæ 
уыдтæн,— æмбарын сын кодта. 
Хъалонисджыты хистæр фæтæн бæзджын журнал бахгæдта 
æмæ йæ цъыкк фæцыд. Йæ дæларм æй акодта. Рацæйцæугæйæ ма 
ракаст Данелмæ. 
— Уыцы аргъæуттæ махæн ма кæн! Закъон цы зæгъы, уый 
кæнæм мах дæр! 
— Ау, закъон афтæ зæгъы? Хæдзары цæрæг нæй, уæддæр ыл 
хъалон æвæрын хъæуы? — сæ фæдыл ма сæм дзырдта Данел. 
— Ды цæрæг нæ дæ? Дæхи адæймаг нæ хоныс? — иу каст ма 
фæкодтой Данелмæ æмæ ацыдысты дарддæр. 
Уæртæ баздæхтыеты цыппарысæдзаздзыд Хуырейы кауæй кул- 
дуармæ. Лæдзæгæй каудуарыл тыхджын дзæхст-дзæхстмæ хæдза- 
ры дуары хъинц фæцыд. Байгом дуар æмæ дзы разындысты Хуы- 
рейы цæсткæсæнтæ. Гæнæй йын фæскъæбутмæ баст уыдысты æмæ 
сын хауынæй нæ тарст. 
— Мæ кау мын цæуыл сæттут? Къуырма æнхъæл мын стут? 
Æрхастат мын, цæвиттон! — бустæтимæ сæм рахызт кæртмæ. 
— Каутæ нæ сæттæм, фæлæ хъалонтæ æмбырд кæнæм, Хуыре! 
— дзуапп ын авæрдта къулер Куыдзæг. 
— Омæ уын нæ зæгъын, æрхастат мын зæгъгæ,— рацыдис сæм 
æддæдæр Хуыре. 
Хистæр хъалонисæг — райфинхайадæй æрвыст лæг уыд. 
Бæзджын журнал уый дæларм æвæрд уыд, фæйнæг аххæрæджы 
тъыстау. Иннæ лæгтыл æм не ’ууæндыд. Йæхи хъуыдыйы цæугæйæ 
434 

йæ уазæгдонмæ дæр йемæ хаста. «Уæ уд мæ къухты ис, Та- 
джыхъæу!» — хинымæр йæхицæй сæрыстыр уыд. Журналы фæрцы 
йæм гæртам дæр хаудис. Æххормаг нæ уыд. Домбайдæр цæрæгæн- 
иу йæ хъалоны мызд фæфæлмæндæр кодта. Хæдзары хицау та 
йын-иу минасимæ нозт фæхъæбæрдæр кодта. 
Хуырейæн цæмæн фæкъаддæр кодтаид йæ хъалонтæ? Нæ йæм 
гæртаммæ æнхъæлмæ каст, нæ минасмæ. Ахæмтимæ цæхгæр ны- 
хас уыд: 
— Мах ардæм хæссыныл нæ кусæм, хорз ус. Ардыгæй хъуамæ 
ахæссæм! 
— Хæсгæ кæнут, мæ хур, хæсгæ! Цы арут, уый хæссут! Кæд 
мын мæхи хæссут, уæддæр уын бар ис... — сæр бакъул кодта 
Хуыре. 
— Хорз ус, сæгъ бирæ куы уасы, уæд уымæй æхсыр фылдæр 
нæ кæны! — рахъил кодта журнал æмæ дзы ссардта Хуырейы 
акомкоммæ фыст паддзахадæн хæсæвæрдты бæрц æмæ нымæцтæ: 
35 килойы фыдызгьæл, 3 килойы царв, 120 айчы, 4 килойы хъуын. 
Цæрæнбынат, зæхх æмæ Хуырейы кæрты уыдис æрмæст иу зæронд 
тутабæлас. 
— Кæцæй уын æрхæссон, мæ хуртæ, кæцæй?! Куы ницы мæм 
ис. Акæсут, гъа! — ацамыдта йæ кæртмæ лæдзæгæй Хуыре. 
— Мах уый тыххæй æрвыст не стæм, æмæ дын фæндтæ æмæ 
уынаффæтæ кæнæм, кæцæй цы хæссай, уымæн. Паддзахады хæс 
бафид, æндæр нæм ницы ныхасаг ис. Куы нæ бафидай, уæд цъын- 
ды исты ахæсдзыстæм дæ мулкæй,— загъта районæй æрвыст лæг 
усæн. Стæй та хъæусоветæй йемæ æххуысгæнæг цы лæппу уыд, 
ууыл фæхъæр кодта: — Уæ дзыхтыл цы ныххæцыдыстут! Мæ хæс 
цас у паддзахады размæ, дæуыл дæр ахæм хæс æвæрд ис. Адæмы 
сахуыр кодтат афтæ æмæ æрмæст «нæй» зонынц. Бацæут, рахæс- 
сут, хæдзары цы ис, уый! 
Нæ зыдта Хуыре, хъалонисджытæ уыцы бон фæзындзысты, 
уый. Йæ иунæг хъуг искуы амбæхстаид. Фæлæ ма цы?!.. Рахæцы- 
дысты хъугыл хъалонисджытæ æмæ йæ уæрдоны рæтæнагъдмæ 
сæрбосæй ныббастой цъынды. 
Къулер Куыдзæг уæрдоны бадт. Ууыл æндæр ницы хæс æвæрд 
уыд. Бæх куы фенкъуысын кодта, уæд хъуг фæтарст. Хуыре йын 
йæ сæрбосыл афтæ тызмæг никуы рахæцыд. Къæхтæ размæ 
фæхæбæц кодта. Æмбыд бæндæнæй сæрбос атыдта хъуг æмæ уалæ 
доныбылырдæм ныццавта. 
— Гъæйтт! Дæ хицауы мадыл!.. — бæргæ ма йæ фæдыл фезгъ- 
ордтой, фæлæ кæм... Хъуг доны фалæ фæцис æмæ миты бынæй 
435 

хæрдмæ цы дзалайы хустæ зынд, уыдоныл хизынмæ фæци. 
Хуырейæн æхсызгон уыд, йæ хъуг афтæ кæй сарæхст, уый. 
Йæхи бустæгæнæг скодта: 
— Ссарут мын мæ хъуг! Ныр ма йæ кæцæй æртæрон знæт 
фосы? Бирæгъты холы фæуыдзæн. Фæлтау сымах амæттаг куы 
фæуыдаид æмæ уæ куы фервæзтаин! 
Журиал кæмæ уыд, уый кæлæгау фæкодта. Æрхаудтой йæ 
гæххæттытæ зæхмæ. Æлгъитгæ хъуыр-хъуыргæнгæ сæ сыфгай 
æмбырд кодта: «Лхæмтимæ, дам, коммунæ сараз! Сæ хъуццытæ 
дæр сæхи хуызæн хин æмæ æлгъыст!» 
Уыцы митæм кастис Данел дæр æмæ сæм æрдзырдта: 
— Æфсымæр, коммунæ афтæмæйты нæ аразынц! Мæгуыр ус 
æгайтма йæхи дарынхъом у. Сымах та йын йæ иунæг стур тæрут 
цъынды, цæмæй йæ хицау дæр фæцъынд уа!. — Ныхæстæ рай- 
онæй æрвыст лæгмæ арæзт уыдысты. Фæлæ æмбæрста Данел, уый 
аххос дæр дзы кæй ницы уыд. Закъон цы зæгъа, уый ныхмæ лæу- 
уæн нæй, знаг дæ уæд! 
Æрвыст лæг фæхъæр кодта Данелыл, журнал дæларм атъыс- 
гæйæ: 
— Дæу та фæрсæг нæй æмæ дæ дзыхыл хæц. Æрæджы дзы ра- 
цыдтæ æмæ та фæмидæг уыдзынæ, кæннод! Коммунæ чи аразы, уый 
дæ хуызæтты нæ фæрсы! — ацыдысты дарддæр хъалонисджытæ. 
Данел та ацыд Хуырейы тарст хъуг æрбаздахынмæ. 
Ныр уыдæттыл ныхъхъуыды кодта Данел. Йæ зонды хæлбур- 
цъытæ кодтой йæ райгуырæн хъæуы хабæрттæ. Йæхицæн дзы 
бынат нæ ардта. Æцæгæлон ын фестад йæ райгуырæн хъæу кæйдæр 
æмæ цæйдæр аххостæй. Дыргъ бæласыл дыргъы калм фæзынæгау 
æркаст йæхимæ. Данелæн йæ зонд, йæ туджы нырма фидар уыды- 
сты, сывæллонæй фæстæмæ фæскомцæдисы рæнхъыты, скъола- 
ты фехъусгæ бæрзонд базырджын ныхæстæ: «Райгуырæн зæххæй 
зынаргъдæр лæгæн ницы ис. Йæ сæрвæлтау лæг хъуамæ йæ сæр * 
дæр æрæвæра!» «Адæймаг у æппæтæй зынаргъдæр!» 
Ныр дзы чи зынаргъдæр уыд, уый нал æмбæрста Данел. Бам- 
барæн дæр ын нæ уыд. Алкæмæн дæр йæ сæр йæ кой!.. Йæ удæн 
кæм хуыздæр уыд аирвæзынæн, уырдæм тырныдта! 
6. 
Мит пирæнгомæй калдта æхсæв-бонмæ. Боны дæр нæ банцад 
суанг сихорты онг, цыма азы фыццаг мæй йæ хæс нæ сæххæст- 
гæнынæй тарст. 
436 

Уынгты уæрдонвæд нæ уыд, æмæ зынд, цыма цагъд бæмбæг 
байтыдæуыд зæххыл. Суанг ма кауты михты цъуппытыл дæр 
бæмбæджы урс тымбылтæ æрчынд. Уæртæ фермæйы кусджытæй 
чидæртæ цæхгæрмæ уынджы фæд ахастой, æндæр змæлæг нæма 
уыд. Стуртæ дæр кæртыты æндарæны æнгуырæй дарæгау æнцад 
бынмæ кастысты. Ахæм рæстæгæй-иу Хъæцлæу загъта, не стуртæн 
газеты кæсыны рæстæг æрцыд, зæгъгæ. Ома холлаг стæм у, хи- 
зынмæ та сын атæрæн нæй. 
— Стуры мæт æй нал уыдзæн Хъæцлæуы. Ныр йæ къæбæр 
з’аводы цæттæйæ исдзæн,— афтæ-иу загътой, йæ сыхæгтæй хъæуы 
чи баззад, уыдон. 
— Уæ, бæргæ йæ зонын, заводы дæр цас къæбæртæ дæттынц...— 
загътаид иннæ сыхаг. — Уым дæр сойтæ нæ мæрзынц. Зонын 
горæтаг цард дæр. Чи дзы цæры, чи та удхар кæны. Фæлтау мæнæ 
дæ мæгуыр къæсы дæ бон зон æмæ дын пысыра уæддæр уыдзæн 
уалдзæджы лæвар. 
Лхæм ныхæстæ-иу фехъуыста Симоны фырт Хъазыбег йæ 
сыхæгтæй. Ацæргæ адæймаджы ныхас ын чиныджы ныхасау уыд. 
Уымæн дæр йæ иу къах хъæуы уыд, йæ райгуырæн хæдзары 
къæсæртæй æфсæрмы кодта. Зæрдæйы тæгтæй баст уыд йæ фыды 
къонамæ. Иннæмæй та-иу ын æнад фестадысты колхозонты тых 
æмæ мулк хæрджытæ. Таджыхъæуы ма стæм лæгтæ баззад раст 
фæллойгæнджытæй. Сæхи фæистой фæйнæрдæм, низæй лидзæ- 
гау. Кус, фæллойбонтæ дын гæххæттыл фысдзысты. Афæдзы 
кæрон ма дæхæдæг хæсджынæй дæр аззадаис. «Раст лæгæн ам 
цæрæн куы уаид, уæд дзы мæ фыдæй æнæзæрдæхудтдæр кæцы 
уыд?» — афтæ-иу ныссагъæс кодта Хъазыбег. Йæ фыды 
æрæмысгæйæ-иу зæхмæ ныккаст. Йæ цæстытæ уымæлæй, æн- 
гуылдзтæ арммæ нылхъивгæ-иу йæ дæндæгты къæс-къæс ссыд: 
«Лу, мæ фыды фырт нæ дæн? Йæ туг ын афтæ ныууадзон?» — 
стыхстис уыцы уаргæ бон йæ хæдзары. Йæхи аирхæфсынæн сфæнд 
к.одта Данелмæ бауайын æмæ йæ мад Лезийæн загъта: 
— Мамæ, Гукъур дæр иунæг у. Бауайон æм æмæ... Исты хæри- 
наг ма йын фен. Чи йын цы скодтаид? 
Лези пецимæ архайдта. Ницы дзуапп ын радта æваст. Кæсгæ 
дæр нæ ракодта йæ фыртмæ. Хъæдын уидыгæй цыдæр стыдта 
уæлкъæй гыццыл аджы. Хъазыбег фæгуырысхо мады мадзура- 
йыл, кæд æй нæ фæнды Данелæн хæринаг арвитын. Æнхъæлмæ 
каст дзуапмæ. Ахæм чъындыйæ нæ зыдта Лезийы. 
Лези аг райста къæйæ. Æрæвæрдта йæ агуыридурæй пецы 
тæрхæгыл. Разылд йæ лæппумæ цæссыгтæ згъалгæ æмæ хъæрæй 
437 

скуыдта, суынæргъыдта. Кæттаг раздарæнæй цæссыгтæ сæрфгæ 
æрбадт табуреткæйыл. Хъазыбег фæджих. Йæ зæрдæ сцæлхъ- 
цæлхъ кодта, кæд мын уайдзæф кæны, дæ фыды туг райсын хъус 
нæ дæ, зæгъгæ. Фæлæ нæ. Лези йæ цæссыгтæ ныссæрфта æмæ йæ 
фыртæн радзырдта æвирхъау хабар: 
— Габи (афтæ хуыдта Хъазыбеджы йæ мад), цы дын æй сусæг 
кæнон... Нæ сыхаг .сидзæр чызгыл цы бæллæх сæмбæлд, уый дæ 
хъустыл дæр æруадайд. Дæ хуызæн æрыгон лæппуйæн ахæм ха- 
бар бæлвырдтæ дзурын бæргæ æнцон нæу, фæлæ йын æнæ зæгъгæ 
дæр цы мæ бон у. Заретæ, мæгуыр, Заретæ...— кæуынхъæлæсæй 
дзырдта Лези.— Йæ фæрæдийынгæнæг^Датъе йæ хæдзарыл мау- 
ал сæмбæла. Батых ын кодта. Заретæ æнхъæлцау у. Чидæр ын 
цыдæр хос бацамыдта. Дысон ма йæхи уд тыххæйты баззад. Ап- 
пæрста йæ. Йæхæдæг, мæгуырæг, хуыссы... хъæрзы... Йæ удæн 
кæд ницы уаид. Мæнæ йын аджы хъарм хуыпгæнинаг акодтон. 
Гукъур дæр мæ рох, хъæлæкк, нæу. Заретæйæн уал ныддавон,— 
хъæдын къусы цымгæ æркодта Лези. Къус раздарæнæй æрæмбæрз- 
та æмæ ацыд. 
Лези фæстæмæ дæр ма сыздæхт, уæддæр Хъазыбеджы уыцы 
джихæй лæугæ сæййæфта хæдзары астæу. Зæхх ыл зилæгау код- 
та. «Рæстæг — мæгуыр рæстæг, фæлæ цы фæци фыдæлты 
æфсарм?» — йæ сæр дыз-дыз кодта. 
— Да-тъ-тъе...— æлгъæн сирвæзт йæ дзыхæй. — Кæсыс 
къæдзкъахмæ дæр! Цытæ арæхсы! Уый йын ницы тæрхон у! Фа- 
джысты сæр хурхæй ауындзинаг уыд, бæргæ... Фæлæ йæ амонды 
сæрыл... Сидзæр æнахъом чызг! Ехх, мæгуыр æдзард Бег! Кæм 
дæ? Цы мæрдты дæ! Дæ сидзæр иунæджы хабæрттæ дæм мæрдтæм 
куы байхъуысиккой, уæд фырмæстæй де стджытæ саумæры цъæх 
арт суадзиккой! — фырмæстæй Хъазыбеджы дæндæгты хъыр- 
рыст ссыд. 
Цъалаты Бег Таджыхъæуы æвзаргæ лæппулæгтæй иу уыдис. 
Хæсты фыццаг бонты йæм фæсидтысты фронтмæ æмæ фесæфт 
æбæрæгæй. Йæ ус Зæлда дæр быдыры кусгæйæ немыцы 
хæдтæхджыты бомбæты схъистæй фæмард. Сæ иунæг чызг За- 
ретæ сыхбæсты руаджы бахъомыл. 
Æвзæры миниуджытæ, дам, мæйдары разынынц. Рухсы равди- 
сыны аккаг та уæвгæ нæ вæййынц — Санаты Датъейы аккаг æмби- 
сонд. Сагтæ цы хъæды цæрынц, уыцы хъæд Хуыбадæн хъæдæй 
кадджындæр вæййы. Хæсты рæстæг дæр афтæ рауад. Саг лæгтæ 
тохмæ куы аивылдысты, уæд Таджыхъæуы хуыдзæсгæмттæн 
рæстæг æрцыд. Бынæттæ сæм æрхауд. Сæхимæ бæрзондæй кæсын 
438 

байдыдтой. Знон дæр ма кулактæ — знæгтæ кæй хуыдтой, уыдон 
се знаг коммунистон партийы рæнхъыты фидар æрлæууыдысты. 
Сæ хуыз сырх æвдыстой, зæрдæтæ уыдысты урс. Уæрдæх здухæ- 
гау цард иннæрдæм здухын байдыдтой раст фæллойгæнæджы 
хурхыл. 
— Габи, кæм дæ? Гъа, мæ къона, адав Гукъурæн! Æххормаг 
уыдзæн,— йæ кæттаг раздарæны атыхта цыхт, кæрдзын, цæхджын 
джитъритæ. 
Данелы хæдзары къæсæрыл къахвæд нæма уыд. Кæртыл мит 
уыцы лæгъз æрттивгæ æмбæрзтæй лæууыд. Бахоста хæдзары дуар 
Хъазыбег. Бахæцыд ыл мидæмæ, фæлæ дуар разынд æхгæд: «Нæма 
сыстад Данел,— фæгуырысхо Хъазыбег.— Рынчын ма уа? Рай- 
сомæй бирæ фынæйгæнаг куынæ у». Данел райсомæй боныцъæх- 
тыл стаг кæй уыд, уый сых дæр зыдтой. Сæрдыгон-иу бæгъæм- 
вадæй æртæх кæрдæгыл къæхтæ сæрфгæ цыд, зымæгон та рон- 
бастмæ гом буарæй уазал уæлдæфмæ... 
Дуары æхгæнæны змæлд фæцыд мидæгæй. Байгом. Бахызт 
мидæмæ Хъазыбег. Данелы цæсгомы бакастæй йæ зæрдæ бауа- 
зал. Къæсхуыр фæлурс цæсгомыл цæстытæ мидæмæ бахаудтой. 
Рустæ æнæдаст. 
— Гъей, мæ лымæн!..— кæсгæйæ баззад Хъазыбег Данелмæ.— 
Цы кæныс уый, хуызы æртах дæ куынæуал ис? 
• — Рæстæг афтæ амоны,— нæфæразгæ хъæлæсæй загъта Да- 
нел.— Хъуамæ макæй æмæ мацæй хуызæн уа лæг. Йæхи хуызæн 
дæр ма уа. Царды уавæр дын цы зæгъы, уый хуызæн хъуамæ уай! 
Гъемæ æз дæр мæ уавæрмæ гæсгæ дæн, Габи.— Æрбадт тъахти- 
ныл æмæ Габийы дæр æрбадын кодта. 
Радзырдта Данел йæ хабæрттæ Хъазыбегæн. Знон хæрæг дзо- 
ныгъы йæхи сифтыгъта. Хъæдмæ суг ласынмæ ацыд æмæ дысон 
æмбисæхсæв æрхæццæ лæгдыхæй. Æххормаг адæймаджы хъару 
нæ лæууы, лидзгæ дзы кæны. 
Данелы сыхаг Хуыремæ суджы къæцæл пецы бавæрынмæ нæ 
уыд. Йæхæдæг дæр Данел хъармдæр пецмæ нæ тавта йæхи. 
Зæрдæрухсæн чи ацæудзæн хъæдмæ æккойæ хæссынмæ? 
Æфсæрмæй. Рыстис йæ буар, зылдис æххормагæй йæ сæр Да- 
нелæн. 
Хъазыбег ракаст дуарæй кæртмæ: 
— Кæм сты дæ сугтæ? Куы ницы зыны кæрты? 
— Хуырейы кæрты! Дзоныгъ дæр уый у,— лæмæгъ хъæлæсæй 
дзуапп радта Данел. 
Хъазыбег ныссаста суг Хуырейæн дæр, Данелæн дæр. Бахъарм 
43? 

сты сæ уæттæ. Сфыхта Данелæн битъынайы цай æмæ Лезийы 
хуынимæ бацымдтой æнæ сæкæрæй. 
Дадаты Хæмæты кæддæры хъарм къона та бахъарм. Æнæбын- 
дар фæу, зæгъгæ, йыл æлгъыст не ’рцыд. Дуарæй æфсæн тъæпæн 
гуыдыр ист æрцыд. Фæлæ нæ уырныдта Данелы, фæстæмæ йыл 
ауыгъд ма ’рцæуа, уый. Данел йæ хъус хъæуæй æддæмæ дарын 
байдыдта. Хъæубæсты хицауадимæ æмахуырст нæ хаста. Зул- 
дзаст æлгъаджы каст æм кодтой, Данел йæхæдæг æлгъ кæуыл 
кодта дзурынмæ дæр, уыцы Пусыр, Гадзыбе, Хъуырес. 
Фæстаг бонты астæусасты хуызæн фæци. Фехъуыста, Мæрза, 
дам, сдзæбæх, æнæ тæрхонæй аирвæзт. Адыууæ боны, дам, æй 
хъæуыхицауæй æрæрвитдзысты ардæм. Уыцы хабар Хъазыбегæн 
дæр ихкъæвда æруагъта йæ зæрдæйыл. 
Цыма кæрæдзимæ исты сдзурын æнхъæлмæ кастысты, афтæ 
цъус абадтысты æнæдзургæйæ. Уалынмæ Хъазыбег хуыфæгау 
скодта. Йæ гуыр сраст кодта æмæ фæрсы Данелы: 
— Цы фæнд дæм ис дарддæр? Куыд хъуыды кæныс? Мæнæн 
мад ис. Мамæ нырма сæрæн у. Мадæн йæ цоты барæвдауынæй 
хуыздæр цы ис? Фæлæ ды?.. Куыд уыдзынæ афтæмæй? Иунæгæй? 
Æмбарыс мæ, цы дын зæгъынмæ хъавын? — фæцыбыр кодта йæ 
фарст. 
— Æмбарын дæ, æмбарын, Габи, фæлæ дын цы дзуапп радтон? 
Уыцы фарстæн æнцон дзуапп ратгæ нæу. Лй мæнæ мæхæдæг мæхи 
куынæ зонын,— йæ цæнгтæ фæйнæрдæм акæнгæйæ æмбарын кодта 
Данел йæ уавæр. — Чи дæн, кæцытæй дæн, уый куынæ ’мбарын, 
уæд афтæмæй хъуыддæгтæ гæнæн ис? 
— Æз та уæдæ дæ ныхæстæ не ’мбарын. Ау, куыд кæцытæй 
дæ? Кæцытæй дзы уæвын хъæуы? — не ’мбæрста Габи, зноны 
уацайрагмæ хицауад цы цæстæй кастысты, уый. 
— Кæй зæгъын æй хъæуы, уый дæуæн зын бамбарæн у,— куыд- 
дæр азымджыны хуызы йæхи æвдыста Данел Габийы цур.— Зынг 
кæй нæ басудзы, уый дзы афтæ нæ тæрсы. Стæй ма афтæ дæр 
зæгъын: кау кæм фæныллæг вæййы, куыдзæй, хæрæгæй ууылты 
хизынц. Уыдон фыдæлты таурæгътæн дзырдтæ сты. Нæ сæ ’мба- 
рыс? — бакаст Габимæ мидбылхудгæ. Стæй йæ цæстытæ фæтар 
сты. Хъæлæсыуаг æвзыгъд мæстджын зæрдæ равдыста.— Мæ Рай- 
гуырæн зæххыл æххæст гражданин нæ дæн! Дыккаг усы цот — 
кæвдæсард лæгау! Зæрæстон хуым — дурæппарæн! Куы мыл 
лæгмæрдтæ мысынц, куы мæ уæйгæнæг хонынц. Кæй амардтон, 
цы ауæй кодтон, уымæн та зонгæ ницы кæнын! 
Нæ фæндыд Данелы Хъазыбегæн йæ фыд Симоны марды 
440 

хабæрттæ йæ зæрдыл æрлæууын кæнын. Ныхас ныхасы ракъахта. 
Данел Хъазыбегæн бæстон хъуамæ бамбарын кæна, сæ дыууæйы 
’хсæн туджджыны хъæрæй хъуамæ мацы дзедзырой кæна кæмдæр 
тары. Бæстон радзырдта Данел, уыцы æхсæв Бирæгъты Габетæм 
куыд бадтысты, Симонимæ куыд рацыд сæхимæ, куыд æмæ кæм 
фæхицæн сты, уыдæттæ. 
Лæмбынæг фæхъуыста Хъазыбег Данелмæ. Æнæуи дæр Хъа- 
зыбегмæ ницы гуырысхо уыд Данелыл, уымæн æмæ хабæрттæ 
уый размæ бæлвырд равзæрста. Йæ фыды йын чи амардта, читæ 
уыд семæ, уыдæттæ базыдта кæйдæрты фæрцы. 
— Адæмы ’хсæн лæгмартæ куыд ис, афтæ дзы хæрзгæнджытæ 
дæр ис,— йæ ныхас ын райста Хъазыбег.— Æз бамбæрстон 
хабæрттæ иууылдæр. Мæ фыды марæг чи уыд, кæй дамбаца уыд, 
читæ ма уыд семæ, уыдон зонын. Тæрхондоны цы хабар нæ рахъæр, 
уый дæр ма базыдтон. 
— Уый хъæлæкк хорз уаид, кæд сæ бæлвырд...— фæурæдта йæ 
ныхас Данел.— Фæлæ... Лæг бæлвырд куы нæ зона хъуыддаг?.. 
— Бæлвырд! — йæ сæрæй «о», зæгъгæ, ацамыдта Хъазыбег. 
— Кæцæй? 
— Куы загътон, хæрзгæнджытæй... 
— Æмæ уæд раздæр кæм уыдысты уыцы хæрзгæнджытæ? 
— Сылгоймаг у. Тæрсгæ кодта. 
— Дудæ?— бакаст Данел Хъазыбегмæ. 
— О. Мамæйæн дзырдта. 
— Куыд? 
— Бабайы цы ’хсæв амардтой, уыцы изæр бадтысты вагзалы 
буфеты. Нызтой, минас кодтой. 
— Чи? 
— Чи куы зæгъай, уæд мæ фыды марджытæ? Хатъо, Серо, 
Хъуырес, Гиуа. Ардаугæ та сæ скодта Датъе. Уыцы бæлвырддзи- 
над уымæй зонын, æмæ сæ йæхæдæг чи федта уыцы æхсæв, уый 
сæ ныр бауæндыд зæгъын. 
— Ахæм бæлвырд уынæг сæ чи фæци? — тынг диссаг фæкаст 
Данелмæ ацы хабар. 
— Ахæм бæлвырд уынæг сæ фæци уæртæ мæ мæгуыр сидзæр 
сыхаг чызг Заретæ. Мамæйæн дзырдта: «Датъе мын уыцы ’хсæв 
батых кодта. Фермæйы æхсæвгæс Хъуырес уыд. Датъе Хъуыресы 
арвыста Хатъоитимæ кæдæмдæр. Стæй мæныл ныххæцыд. Кард 
мæм сласта. Æнцад, кæннод, дам, дæ амардзынæн. Кæвдæсыл мæ 
ныххæцын кодта. Куыйтæ æдде кæуылдæр куы срæйдтой, уæдмæ 
йæ куыст бакодта. Фæуагъта мæ. Ауад кулдуармæ. Кæмæдæр 
441 

сдзырдта. Дзуапп ын радта Симон. Уый бæлвырд базыдтон. Æз 
уæд кауы рæбын бамбæхстæн. Æнхъæлдта æмæ алыгъдтæн нæхимæ. 
Уæдмæ Датъе топпæй фæгæрах кодта цыдæр нысанæн. Фынддæс 
минуты рацыдаид, афтæ фермæйы кæрты æрбалæууыдысты цалдæр 
нозтджын лæджы. Базыдтон дзы Хатъо, Хъуырес, Серо, Гиуайы. 
Датъе сын цыдæртæ адзырдта, саг, дам, уын фæрæтмæ æрцыд. 
Уыдон разгъордтой. Лмбырд сты Симоныл æмæ йæ тыххæй акод- 
той хъомхизæнтæм. Уый æз бæлвырд федтон, кæд æхсæв уыд, 
уæддæр. Æз суанг бонмæ кауы рæбын пысыраты нымæхстæй гæрт- 
гæрт фæкодтон. Хъуырес фермæйы баззад. Датъе сæхимæ ацыд. 
Æз дæр алыгъдаин нæхимæ, фæлæ Симонмæ æнхъæлмæ кастæн, 
уыимæ ацæудзынæн, зæгъгæ, фæлæ нал фæзынд». 
Уыдон дын Заретæйы ныхæстæ. Истæуыл дзурæг сты? — ба- 
каст Хъазыбег Данелмæ æмæ дзырдта дарддæр: — Дудæ куыд 
зæгъы, афтæмæй вагзалы нуазæндоны семæ уыдис районы КГБ- 
йы хицау. Фæлæ æхсæвы уый вагзалы баззад йæ хæзгул сылгой- 
магмæ. Уый дын нæ гуыппырсар лæгты митæ! — арф ныуулæфыд 
Хъазыбег. Стъолæй фæсдуармæ дыууæрдæм асанчъехтæ кодта. 
Æрбадт æмæ йæ æнгуылдзы ныхæй стъолы фæйнæг схъауæгау 
акодта. Бынмæ дзæвгар æнæдзургæйæ фæкаст. Сæрыл хæрдмæ 
схæцыд æмæ загъта: — Сысджыйы хуыммæ дæр кæд искуы боны 
рад æрхауид. 
Данел уæд кæронмæ бамбæрста хабæрттæ бæлвырддæр. Рæстæг 
æм ныр тынгдæр кæсын байдыдта рæмпæгхæрд хъæдау. «Цардæн 
йæ хуылф схæрам»,— ахæм хъуыдытимæ Данел ницыуал дзырд- 
та Хъазыбеджы ныхæстæм. Ныхъхъус. Зæхмæ каст. 
Хъазыбег та уæд ныуулæфыд арф. Уынæргъæгау скодта. Бæрæг 
уыд, йæ хуылфы ма цыдæр мæстытæ дзурынмæ кæй уыд. Галиу 
къухæй бавнæлдта Данелы цонгмæ, ома, байхъус ноджы: 
— Эхх, Гукъур. Мæ фыды мард дæр мын зын куыд нæу, фæлæ 
ацы Заретæйы хабар! Уый тæригъæд мæ æнæ кардæй аргæвста. 
Сидзæр æнæрцæф суинаг чызг æмæ йын цавæрдæр æнæуаг, æлгъаг 
йæ рæзгæ цард фехалæд! Датъе!.. Йæ къæхтæ хамуты хъæдты 
хуызæн!..— Ныккæрзыдта Хъазыбег. Заретæйы зыдта сыхаг сæрæн 
рæзгæ чызгæй. Йæхи хойау æй хъахъхъæдта, фæлæ æфсады уыд. 
Радзырдта йæ хабæрттæ Данелæн. Фæуыргъуыйау Данел. Та- 
джыхъæуы йæм фæкаст хъомырынæй æцæг рынчынау: «Ай дын, 
Хæмæты фырт, дæ райгуырæн хъæу! Кæмæ тырныдтай дард 
бæстæйæ, дæ фыны дæр дæ цы бæллицтæ æнцад нæ уагътой 
фæстæмæ фыдыуæзæгыл сæмбæлынмæ, уыцы бæллицты фæсти- 
уæг! Цæмæ ’рцыдтæ мæ хъæубæстæ? Куыд цæрæн дæ ис ныр? 
442 

Лæджы хуызæн лæг дæм куынæуал баззад!..» — сагъæстæ уæз- 
зау дуртау сæхи хостой зæрдæйыл, хъалонисæджы лæдзæгæй 
Хуырейы кулдуар хойæгау. 
7. 
Рагъы районы партийы комитеты æртыккаг секретарь, уырыс- 
саг сылгоймаг Галинæ, бадтис йæ кусæн уаты мæстыхуызæй. 
Æрфгуытæ сæрдасæнæй тæнæг арæзт. Былтæ сырх — хъуымыз 
ахорæнæй ахуырст. Цæстыты хаутæ сау æндахы кæрæттау æддæмæ 
арц лæууыдысты. Сæ сæрмæ цæстыты уæлтъыфалтæ копрадзæнгæс 
ахорæны хъæстæ. Хъусты бинаг кæрæттыл атулынæввонг сыгъзæ- 
рин дыууæ стыр цæджы чысыл базмæлдæй дæр дзедзырой код- 
той, бæндæныл ауыгъд тæлытау. Бадтис Галинæ бæрнон, сæрыс- 
тыр цæстæнгасимæ. Галинæ дзургæйæ хъæлæс бæрзонд нæ иста. 
Уæндон, бæрнонхуызæй уыд йæ ныхас Таджыхъæуы скъолайы 
директор Самты Верæимæ: 
— Уыныс, куыд ныссуйтæ дæ? Куыд ныдздзæгъæлтæ дæ? — 
зындис Галинæйы цæсгомыл былысчъил худт. Цы дæ æрæлхъыв- 
та, уырыссаг чызг уæвгæйæ, кæйдæр уæззау хабæртты хи ныс- 
садзынмæ? Дæ лæг ирон дæр куынæ у — цавæрдæр къуыдай- 
раг.— Адæмы знаг!..— Верæйы цæстытæм комкоммæ кæсгæйæ 
йæ сæр батылдта Галинæ, æнæрвæссон тылд. Æмæ та йыл но- 
джыдæр баскъæрдта: — Æрæмбырд мын кодта йæхиуыл кæйдæр 
сидзæр сывæллæтты! Ай паддзахад куы у, уæд сын æндæр бынат 
никуы уаид? Мингай сидзæртæ тынг дзæбæх цæрынц сидзæрты 
хæдзæртты,— фæуромæгау та кодта йæ уайдзæфтæ Галинæ. Стæй 
йыл, бæлдо дзæбуг æруадзæгау, æруагъта уæззаудæр æфхæрæнтæ: 
— Загътон дын ныссуйтæ дæ, зæгъгæ. Уый æцæг афтæ у. Комму- 
нистон партийы рæнхъыты дæ хуызæттæн уæвæн нæй! Уый дын 
раздæр дæхицæн дæр загътон райкомы бюройы. Знаджы ус! 
Æнæпартионæн та скъолайы коллективæн разамонæгæй кусæн 
нæй. Уый амоны нæ партийы цардыæрдз,— Верæйы сæрыл та, 
уæззаудæр дзæккор æруадзæгау, загъта Галинæ, райкомы кадр- 
ты шахмæтты къæбæлтау равæр-бавæргæнæг, ноджы уæн- 
дондæрæй: — Фесæфтай къласон къæрцхъусдзинад. Нæй дæм 
марксистон-ленинон ахуырады цæхæрæй коммунистон хъомыла- 
ды зынг. Капиталистон цардарæзт дæ куысты рабæрæг. 
— Уый та кæм æмæ цæмæй рабæрæг? — нал æм баурæдта 
йæхи Верæ.— Ай райком у, æви лæгыл тугтæ мысæн у? 
— Дæхи дарын зон! Рох дæ ма уæд, кæм дæ, уый! — бардзырд 
443 

дæттæгау ын загъта Галинæ, хъæлæс бæрзонд нæ сисгæйæ, фæлæ 
цæсгом гæмæлæй. 
— Цы зæгъинаг дæ, уый зæгъ æргом! Мæн не ’вдæлы! — сыс- 
тад Верæ бандонæй. 
— Æнæуи дæр уæгъд дæ директоры бынатæй бюройы 
уынаффæмæ гæсгæ. 
— Директорæй мæ сисут, фæлæ мæ уæ бон нæу ахуыргæнæ- 
джы куыстæй сисын. Æз мæ куыст зонын. Мæнæ ды куы фæцух 
уай ацы куыстæй, уæд дæ уынгтæ мæрзын бахъæудзæн! — зулмæ 
бакаст Верæ Галинæмæ.— Мæ лæг знаг нæу, фæлæ йыл ха- 
хуыртæ чи фæкодта æмæ уыдонмæ чи хъусы, знæгтæ уыдон сты. 
Мæнæ, зæгъæм, ды. Хабæрттæн ницы æмбарыс, афтæмæй мæн 
æфхæрыс. Раст лæджы æфхæрын та знаггады куыст у. Æвæццæгæн 
уæ ахæм хабæрттæ рох фесты,— ныккаст Верæ Галинæмæ. 
Нал бацауæрста уæд райкомы секретарь дæр. Загъта, уæдæ 
ныртæккæ скъолайы директоры йæ «уæнтыл» æрæвæрдзынæн. 
Стъолы лагъзæй систа чырынтæ тетрады цъарыл цъæх чернилæйæ 
фыстытæ. Бавдыста йæ Верæмæ: 
— Мæнæ ахæм хабæрттæ дæр не сты знаггады — аморалон- 
антикоммунистон куыстытæ? Комкоммæ скъоладзаутæн фауыс 
нæ социалистон цардарæзт æмæ æппæлыс капиталистон сис- 
темæйæ! Куыд дæм кæсы уый? Ахæм адæймагæн нæй уадзæн 
ахуыргæнæджы куыстмæ дæр. Уый дæ ферох? Æркæс! Скъолайы 
алыварс сисы æдде куы аззайай бынтон! — æрæвæрдта Галинæ 
гæххæтт стъолыл. 
Фæдис кодта Верæ: «Ам æцæг цыдæр хабæрттæ куы ис!» Ныл- 
лæууыд æргом Галинæмæ, цæмæй йын радзырдтаид, гæххæттыл 
цы фыст уыд, уыдон. 
Нал басусæг кодта уæд секретарь уыцы чъизи гæххæттыл 
фыстытæ. Стъолы кæрон Верæмæ баппæрста гæххæтт. Кънопкæ 
æнгуылдзæй æрæлхъывта, æмæ сæм иннæ уатæй æрбацыд агита- 
ци æмæ пропагандæйы хайады хицау, æрыгон лæппу Кот. Галинæ 
йын диванмæ ацамыдта, æмæ лæппу уым æрбадт. Верæйы къухты 
цы гæххæтт уыд, уый ма федта уый размæ дæр. Бамбæрста Верæ, 
гæххæттыл фыстытæ цæй фæдыл уыдысты. Мæрдджынмæ цыр- 
гъаг куы ныддарай схуд, зæгъгæ, æмæ æнæбары куы схуда, Верæ 
афтæ схудт. Диссаг æм фæкаст ацы гæххæтт: «Ау, йæ ныф- 
фыссæгæн æндæр куыст нæ уыд? » 
Таджыхъæуы скъолайы фæскомцæдисмæ цалдæры истой 
фæсивæдæй. Скъолайы директор Верæ дæр уыдис уым. Ныхас 
Гозойты Махарыл куы цыд, райсæм æй фæскомцæдисмæ, æви 
444 

нæ, зæгъгæ, уæд комитеты уæнгтæй иу радзырдта йæ ныхмæ. Мо- 
ралон æгъдауæй, дам, ын не ’мбæлы фæскомцæдисы рæнхъыты 
уæвын. Уый, дам, æппæлыдис америкаг машинæйæ. Махар, дам, 
афтæ загъта, америкаг «студебекер», дам, мах «ЗИС»-ы йæ сы- 
дзыл аласдзæн. Уый, дам, дзурæг у, Гозойты Махары идеологи 
сыгъдæг кæй нæу, ууыл. Верæ та, дам, загъта, цы диссаг, дам, у 
уый, кæд æцæг тыхджындæр у, уæд. 
Комитеты уæнгтæ фылдæр сдзырдтой директоры ныхмæ. Хъу- 
амæ, дам, мах машинæ æдыхдæр ма уа америкаг машинæйæ. Ма- 
хар хъæлæстæм гæсгæ ист не ’рцыд фæскомцæдисмæ. Верæ сын 
бауайдзæф кодта, уым политикон æгъдауæй Махар ницы зылын 
у, зæгъгæ. Ноджы ма Махарæй йæ хорз ахуыры тыххæй æппæлгæ 
дæр ракодта: «Скъоладзауы сæйраг хæс у хорз ахуыр кæнын. 
Махары ахуыры æййафынад та у иттæг хорз. Афтæ æгъдауæй 
дæр». 
Уыцы хабар гæххæттыл фыстæй ахæццæ суанг партийы рай- 
коммæ. Уыдæтты тыххæй ист æрцыд Верæ скъолайы директоры 
бынатæй. Ахæм политикон цæхдоны парторг Пусыр дæр йæ 
къæбæр куыд нæ атылдтаид? Политикон къæрцхъусдзинад æм 
куыд нæ разындаид? 
Кæлмхæрд рæстæджы митæ! Таджыхъæуы раздæры кулак Хетъ- 
еты Тохы æххуырст, уый фæстæ колхозон-тракторист, хæстæй 
цæфтæй сыздæхæг хъæбатыр Самты Естъа кæйдæр хахуыртæй 
агæпп кодта адæмы знагæй. Сыбыры бинаг къæйы амæттаг ба- 
цис. Йæ ус — куыройгæсы сидзæр чызг — Кривоносова Верæ 
Иваны чызг, схъомыл мæрзæгæй. Хъæууон скъолайы фæстæ каст 
фæци институт. Бацыд партийы рæнхъытæм. Ладинæимæ хæсты 
рæстæджы хъæууон адæмы хуыздæр организатор, хуымæтæг 
адæймаджы ном хæссыны аккаг дæр нал уыд. Афтæ у цард. Иутæ 
райгуырынц бæмбæгыл. Схъомыл вæййынц хъармгæнæнты джитъ- 
ритау, уазал дымгæ нæ фенгæйæ. Сæ фæндæгтæ рауайынц 
нæлхæйæ сæрстау фæлмæн. Сæры фæллой дзы нæ вæййы, 
афтæмæй сæ амонд йæ хъæбысы размæ — царды дзадджынмæ 
хæссы. Нæ сæм вæййы адæймаджы æнкъарæнтæ æфсæн роботау. 
Иннæтæ та, авджы сæстытыл райгуырæгау, цард-цæрæнбонты 
æнамонд æмæ æфхæрд. Се стырдæр æнамонддзинад вæййы сæ 
фæлмæн хъарм зæрдæ. Рæстдзинады сæраппонд сæхи баппарынц 
æдзæсгæмтты джебогъты цыргътыл. Æмæ уæд хъизæмар кæн. 
Стæм адæймаг дæ бамбæрстаид. Советон закъæттæ зыгъуым- 
мæгæнджытæ сбирæ сты Таджыхъæуы, Рагъырайоны. 
Верæ секретары дзургæ иыууагъта. Цæссыгтимæ рацыд. Дуар 
445 

ыл ныггуыпп кæнын йæ сæрмæ не ’рхаста. Уымæй дæр æвдыста 
йæ зонд, йæ культурæ, кæд йæ миддунейы ихзæйтæ гæр-гæр код- 
той, масты тымбылтæ дойнаг дуртау йæ ныхъуырæны ныффидар 
сты, уæддæр. Райкомы хæдзары асинтыл куыд æрхызт, куыд ра- 
цыд уынгмæ, уый зонгæ дæр нæ бакодта. Дуканийы дуармæ ба- 
цыд. Дзæвгар фæлæууыд уым, кæдæмдæр æбæрæг ранмæ цæстытæ 
иыйирдгæнгæ. Стæй стъæлфæгау фæкодта. Фистæгæй йæ цæуын 
хъуыди хъæумæ. Бауадис дуканимæ сывæллæттæн истытæ фе- 
нынмæ, фæлæ дзы ахæмæй ницæуыл цæст æрхæцыд. Цыдæр 
хъазæнтæ сын райста. Рараст рæвдз къахдзæфтæй йæ хæдзармæ. 
«Диссæгтæ! Ахсæвы фыдæх мæ уа! Диссæгтæ!» — цæугæ-цæуын 
йæ хъуыдытæ хæлбурцъытæ кодтой Верæйæн. Адæймаг йæ уæлæ- 
дарæс зыгъуыммæты куы скæна, дыстæ æмæ фадгуытæн сæ 
бынæттæ куы баива, афтæ зыгъуыммæ фæкастысты Верæмæ цар- 
ды гæххæттыл рæсугъд фыст советон закъæттæ. Æппæтæй йын 
зындæр уыдис, фæсивæды зонд раст фæндагыл æвæрд кæй нæ 
цыд. «Æрыгæттæ сæ хистæрты фæзмынц. Хорз хъуыддæгтæ нæ 
нæ исынц. Ас адæммæ гæсгæ æрыгæттæн дæр сæ тырнынад сси 
сæхицæн карьерæ саразынмæ. Критикæ æмæ хикритикæ систы 
адæмæн кæрæдзи зæрдæкъахæнтæ. Иу адæймаг иннæйы кадыл, 
намысыл æрлæууы, къодахыл слæууæгау, уæлдæр йæхи сисынмæ. 
— Уыцы хъуыдытæ Верæмæ цыдысты йæхи скъоладзауты 
хабæрттæ æмæ митæй.— Ныффыстой мыл райкоммæ... Цæй 
фæдыл? Махар цавæр политикон рæдыд æруагъта? Æниу куы 
’руагътаид, уæддæр цы? Сывæллон у нырма. 
Фæскомцæдисонтæ нырма æрыгæттæ сты. Сæ æрыгон бонтæй 
фæстæмæ кæрæдзимæ къæйных дзурынц. Се ’хсæн æмгар æмæ 
æмбалдзинад сæфы. Сæфы зæрдæты фæлмæндзинад. Свæййынц 
дурзæрдæтæ». 
Верæйы зæрдыл æрбалæууыд, йе скъоладзаутæй иуы къæйны- 
хад куыд айхъуыст, уый. Зæронд лæг райсомæй йæ хъуг рацæй- 
скъæрдта хъæугæронмæ хъоммæ. Скъоладзау-фæскомцæдисон. 
дæр йе стур къæрццытæгæнгæ уынгты рацæйтардта. Æрбаййæф- 
та зæронд лæджы. Зæронд лæг æй ауыдта æмæ йæм фæдзырдта: 
— Лæггаг! Мæнæ ме стур дæр дæ разæй фæкæн, мæ хур! Ба- 
зæронд дæн. Къæхтæ мæ нал хæссынц! — мидбыл бахудт лæппумæ. 
— Æмæ мæ хæдзары базæронд дæ? Чи нæ кусы, уый хæргæ 
дæр нæ кæны! — кæсгæ дæр нæ бакодта зæронд лæгмæ. Фæуагъ- 
та йæ. Йæхи стуры сæппæй атардта йæ разæй. Зæронд лæг ма йæ 
фæдыл сдзырдта: 
— Къæмсæмол у, æвæццæгæн!.. 
446 

Цæмæн афтæтæ цыдысты хабæрттæ, уыдоны æфсæнттæ агуырдта 
Верæ йæ хъуыдыты, фæлæ зын ссарæн уыдысты. «Коммунистон парти», 
«Ленинон фæскомцæдис» арвы нæрьшау уыдысты. Хæдзæртты тарвæзтæ 
сæ дыз-дыз кодтой. Лдæмы зæрдæтæ—зыр-зыр. 
Фæллад æмæ мæстджынæй æрхæццæ Верæ изæры хъæмæ. Са- 
битыл баузæлд. Æхсæвæр сын радта. Сывæллæттæ уæддæр уыды- 
сты æнкъард. 
Мады зæрдæ хъæбулы уавæр чиныджы кæсæгау зоны. Æртæ 
сабийы дæр йæ хъæбысы æрбакодта. Сæ рустæн сын абатæ кодта 
æмæ йæхи лæппу Сæрæбийы рæвдаугæ сабыр бафарста: 
— Мæ лæппу, Тузар æмæ Ирæйæ ды хистæр дæ. Ды мын хъу- 
амæ рæстытæ дзурай. Цæуыл æнкъард стут? 
Дыккаг фарст кæнын нал бахъуыд Сæрæбийы. Куыд уыд, афтæ 
радзырдта йæ мадæн: 
— Дыбылды мын æдзух афтæ фæзæгъы, знаджы хъыбыл, дам. 
Абон дæр скъолайæ æрцæйцыдыстæм, æмæ та мын загъта афтæ. 
Æмæ мыл иннæ лæппутæ ныххудтысты! 
Цыма ницæмæ ’рдардта Верæ ацы ныхæстæ, уыйау худæгау 
бакодта: 
— Уый зæронд ус у. Рынчын ус. Цытæ фæдзуры, уыдои 
йæхæдæг дæр нæ фембары,— ахуыргæнæджы куысты цы зонын- 
дзинæдтæ хъæуы, уыцы зонындзинæдтæй хъуаг нæ уыд Верæ. 
Сывæллоны цур искæй фыдгой кæнын не ’мбæлы, уый хорз зыд- 
та. «Сывæллоны зонд æмæ зæрдæйы хъомыл кæнын хъæуы рухс 
хъуыдытæ æмæ фæндтæ. Уарди дидинæгау дзы садзын æмбæлы 
рæсугъд зонд. Йæ рухс хъуыдытæ æрмæст йæхи фидæныл ма 
уой, фæлæ цы адæмы æхсæн цæры, уыдоны цард æмæ сæраппон- 
дыл дæр. Уæд нæ уыдзæн маргзæрдæтæ, къæрныхтæ, лæгмартæ, 
мæнæ нæ хъæуы дзæбæх адæмты æхсæн цы Датъетæ æмæ Хъуы- 
рестæ йедтæ ис, ахæмтæ»,— кæддæриддæр ахæм зонд уыдис 
Верæмæ, уымæн æмæ зын царды стыр фæлтæрæнты ахызт. Фед- 
та, хорз адæмты æмæ цардхалджыты дæр. . 
Верæ уый фæстæ та Тузармæ баздæхт, йæ сæрыл ын арм рог 
æрæвæргæйæ: 
— Тузик, ды дæр Дыбылдыйы ныхæстыл мæсты дæ? 
Тузар скуыдта. Цæссыгтæ фемæхстысты. 
— Мæнæн лæппутæ афтæ загътой, ды, дам, дзæгъæлзады хъы- 
был дæ. Фаджысты, дам, аппæй цы хæдæвзæрд æрзайы, ахæм. 
Æз скъоламæ нал цæуын! Лæппутæ мæ мæстæй марынц! — хъæрæй 
ныккуыдта Тузар. Ирæйы зæрдæ дæр уый кæуынмæ суынгæг æмæ 
байдыдта уый дæр. 
447 

Верæ сывæллæтты цур йæ маст нæ равдыста. Басабыр сæ код- 
та. Бацархайдта, цæмæй сæ хуыссæнуаттæм фæцыдаиккой. 
Сывæллон йæ маст тагъд айрох кæны. Сæ хуыссæнты уай- 
тагъд æртæ сывæллонæн дæр сæ фæскуыды хæкъуырц рай- 
хъуыст. Стæй та фындзты æхситт æмæ хуыр-хуыр. 
Нæ бахуыссыд Верæ йæ хъарм хуыссæны фæлладæй. Партийы 
райкомæй цы мастимæ рацыд, уыцы маст ын фæдывæр кодтой 
маргæвзæгтæ. Нал баурæдта Верæ йæ кæуын. Куыдтытæ вæййынц 
цалдæр хуызы: фырбуцæй куыд, цæстмæ куыд, тарстæй куыд, 
зианыл судзаггаг куыд. Верæйы куыд уыдонæй иуы хуызæн дæр 
нæ уыд. Куыдта мæстæй. Маст уызынау улæфæнты стымбыл æмæ 
хуынчъытæ кодта сæрæй къæхты бынмæ. Цæстытæй цæссыг нал 
хъардта, маст сын сæ цæуæнтæ сæхгæдта. 
Мæстытæ ’мæ кæуынтæй кæй ницы пайда уыд, уый хорз 
æмбæрста Верæ. Стæй йæ уырныдта, адæмы ’хсæн зæрдæджынтæ 
дæр кæй ис. Хицауад се ’ппæт бынхортæ æмæ цæстфæлдахджытæ 
кæй нæ уыдысты. Сфæнд кодта Верæ, суынаффæ кодта æхсæвы 
зæрдæйы мæстытæ сæмбырд кæнын. Уалæ сæ стыр горæты бадæг 
стыр хицæуттæм фæхæссын æмæ сæ уыдоны раз æркалын! Æцæг, 
афтæ куы уыдаид, голладжы фембырд кæн дæ мæстытæ, алас 
æмæ сæ æркал хицауады цур. Хицауад сæм æркæсид æмæ сæ 
æвзарид йæхæдæг. Уымæн уæвæн куыд нæй, уымæ гæсгæ суы- 
наффæ кодта, йæ хъуыдытæ, йæ мæстытæ гæххæттыл равдисын, 
ацæуын æмæ сæ Ир.ыстоны уæлдæр хицауады цур æрæвæрын. 
«Кæд ма ацы бæстæйы рæстдзинад ис, уæд!» — ныккæрзыдта 
Верæ. 
Фидар ныллæууыд уыцы фæндыл, фæлæ йæ фарсмæ æрбалæу- 
джытæй Бирæгъты Габе уым нал цард. Геор горæтмæ аивта. Да- 
нелæн йæхи уавæр хуыздæр нæ амыдта. Ахæм æмæ бирæ алы- 
хуызон сагъæстимæ бафынæй Верæ æд уæлæдарæс. Райхъал рай- 
сомæй раджы. Уыд фæллад, зæрдæсаст, æнкъард, цыма чъилыз- 
духæнæй рахызт. Адæймаг йæ къух йæхимæ куы сисы, уæд, 
æвæццæгæн, ахæм уавæры вæййы, йæ зæрдæ ахæм уынгæджы ныф- 
фидар вæййы. Дуне йыл царды бæсты марг ныккалы. Боны рухс 
ын ницуал ад фæкæны. 
Верæмæ афтæ каст, цыма.йæ размæ егьау фарст æрзæбул арвæй 
зæхмæ: «Цы кодтай, æназым сылгоймаг?» — æмæ йын дзуапп 
раттын йæ бон нæ бацис. Йæхæдæг дæр æй нæ хатыдта. Æрмæст- 
иу йæхинымæры загъта: «Нæ дуджы бафæрс!» — йæ сæр-иу зи- 
лæгау ракодта. 
Сывæллæттæ ма хуыссыдысты, афтæ Верæ боныцъæхтыА 
448 

къæрта райста йæ хъуг радуцынмæ. Хъуджы дард æрмæст йæ 
дуцынæй нæу. Естъа ма сæхимæ куы уыдис, уæд фосмæ зилын 
Верæмæ нæ хауд. Ныр сывæллонæй, стурæй йæхи æккойыл баз- 
задысты. Æрдыгъта хъуг. Къæрта скъæты дуармæ æрæвæрдта. 
Райста æфсæйнаг сагой хъуджы бын расыгъдæг кæнынмæ. Йæ 
зæрдыл Естъа æрбалæууыд. Стыхст: «Ныр мын, Евстафи, ды ам 
куы уаис, адон мæнмæ нæ хауиккой уæд!» —суынгæг йæ зæрдæ. 
Кæугæ-кусгæ кодта скъæты, фæлæ хъысмæт хатыр, тæригъæд нæ 
зоны. 
8. 
Фæкæлынæй уæлæмæ сыстын зындæр у. Низ сдзæбæх кæнынæй 
йæ не ’руадзын æнцондæр. Таджыхъæу афтæ зынд, цыма фæкалд 
æмæ уæлæмæ сыстын нæ фæрæзта. Æххуысгæнæг ын нæ уыд, 
бынмæ алхъивæг æй цы уыд, æндæр. Рынчын лæджы хуызæн дæр 
уыдис, фæлæ йæ дзæбæхгæнæг нæ уыд. Рæстæгыл пъæззы ныб- 
бадт. Хурхортæ хур бахордтой, æмæ царды иу фарсыл хъуына 
сбадт. Хъæу уыцы хъуынайы бын фæцис. 
Данел дæр уыцы хъæуы цард. Ис къух, ис къахæй цæмæ æмæ 
кæцырдæм февнæлдтаид, йæ хъару, йæ зонд кæмæн æмæ цæмæн 
лæвæрдтаид, уый равзарæн нæ уыд. Кæй нæ уарзай, уымæн йæ 
хæрд — цъæм-цъæм, йæ цæуын — сæпп-сæпп. Уæрыкмæ бирæгъ 
æфсæнттæ ссардта, цыма йын дæлейæ уæлæмæ дон змæста. 
Бындз хæлуарæджы тыны куы фæтыхса, уæд ын хæлуарæг 
тæригъæд, хатыр нæ кæны. Хи раздæр хъахъхъæнын хъæуы. Фæлæ 
хъысмæт уымæн хуыйны хъысмæт, æмæ дзы хи бахъахъхъæнæн 
нæ вæййы. Райсомæй сихорты онг та Хъазыбег Данелмæ фæбадт. 
Сæ ныхас сын чи нæ хъуыста, уый загътаид, ацы дыууæ æнæус 
нæлгоймаджы бинойнæгтыл кæнынц бæллиццаг ныхас. Уыцы кой 
сæм не ’рцыд. Æндæр сагъæстыл уыдысты. Æмбæрстой дыууæйæ 
дæр сæ кæрæдзийы хъуыдытæ. Дзургæ къаддæр, джих кастæй 
хъуыды фылдæр. 
— Афтæ, Габи, афтæ! — ныуулæфыд Данел.— Къуырцдзæвæн 
цы у, уый æмбарыс. Æз гъер уыцы къуырцдзæвæны дæн. 
— Радзырдтай мын дæ хабæрттæ. Æмбарын дæ, фæлæ иуда- 
дзыг састзæрдæ нæ хъæуы. 
— Зæрдæ сæттай, нæ сæттай, йæ сагъæс уым бады. Æз дæр 
ахæм хæппуд нæ дæн, фæлæ, адæймаг цы бæстæйы цæра, уыцы 
бæстæйы æгъдау æмæ закъæттæй æххæст хайджын куы нæ уай, 
уæд у кæйдæр уæрдоны бадæгау. Кæд дæ рахизын кæндзæн, уый 
29 Ладинæ 
44? 

нæ зоныс Адæймаджы зæрдæ уымæй тынгдæр ницæмæй сæтты,— 
йæ амонæн æнгуылдзæй дыууæрдæм акодта Данел. 
— Мæ уавæр дæм æнцондæр кæсы, Гукъур? — цыма йæ фæрсгæ 
нæ кодта, афтæ иннæрдæм кæсгæйæ сдзырдта Хъазыбег.— Фы- 
дæлты æгъдау нæ зоныс? Цалынмæ-иу мæрдджын йæ туг райста, 
уæдмæ-иу уæлмæрды цыртыл хъабахъы хъил уæларвмæ цыргъæй 
каст. Цас æрæгмæдæр ист цыд уыцы хъил, уас æгаддæр кодта 
мæрдджын мыггаг. Уæд æз мæ худ ме ’рфгуытыл кæдмæ дар- 
дзынæн? — уынгæг хъæлæсæй дзырдта Хъазыбег.— Кæмæй? 
Кæмæй райсон мæ фыды туг? Ахст æрцыдысты, фæлæ арвы гæрах 
хоры хуымæн цы ’ххуыс у? Фыдæлтæ туг тугæй истой. Мæ тудж- 
джынтæ мæ фыдмæ сæ къух куы систой, ’ уæд’ афтæ дæр нæ 
ахъуыды кодтой, амæн фырт куы ис. Уый ууыл дзурæг у, æмæ 
мæн лæгыл нæ банымадтой. Уый мæнæн дыккаг мардæрцыд у! — 
ноджы ма цыдæртæ зæгъынмæ хъавыдис Хъазыбег, фæлæ сын сæ 
ныхас фескъуыдта далæ уынгæй постхæссæг Разиаты æрбахъæр: 
— Гукъур, ам дæ! Ракæс мæм, дæ нывонд фæуон! Писмо дæм!.. 
— Къух атъыста хызыны. Писмоты армыдзаг систа. Ссардта дзы 
Данелы писмо. 
— О, о, Разиат! Цины хабæрттæ фæхæссай! Мæнмæ дæр цы 
сдзурдзæн ацы писмо, нæ зонын. 
Данелы зæрдæ базмæлыд, кæд та мæм искæдæм сидынц хица- 
уад, зæгьгæ, фæлæ йе ’рфгуытыл уайтагъд хæрдмæ схæцыд. Ба- 
зыдта писмойыл Георы къухфыст. Раарфæ кодта Разиатæн, æмæ 
сылгоймаг ацыд дарддæр. 
Таджыхъæуы постхæссæджы хъуыдис æрмæст газеттæ æмæ 
писмотæ хæссын æмæ хæдзæрттыл уарын. Адæм писмоты 
хабæрттæй тæрсын байдыдтой, цы бæллæхы уац мын фехъусын 
кæндзæн, зæгъгæ. 
Постхæссæг кулдуармæ æрлæууыд, уæд æм хæдзары хицау 
цырд нæ рауадаид. Рудзынджы, кæнæ йæм дуары зыхъырæй ра- 
кастаид. Кæд хæдзармæ писмо бадæттын нæ хъуыд, уæд Разиат 
дуар нæ хоста. Газет-иу кулдуармæ исты зыхъхъыры атъыстаид. 
Хæдзары хицау-иу æй уый фæстæ бахаста. Кæд писмо бадæттын 
хъуыд, уæд-иу Разиат аивæй кулдуар, кæнæ тыргъты ных бахос- 
та. Сабырæй-иу загъта: «Мæнæ уæ писмо райсут! Дуне скæнæг 
дзы хорз уацтæ фехъусын кæнæд!» 
Рæстæджы цæст нæ уарзта хорз уацтæ хъусын кæнын. Хæсты 
фæстиуджытæ ма адæмы зæрдæтæм маст хæссыны фæндагыл 
згъордтой. Разиат-иу кæрты дуармæ куы ’рлæууыд, уæд-иу хæдза- 
ры хицауы зæрдæ риуы йæхи бахоста, цыма йыл-иу Разиаты 
450 

лæдзæджы къуырцц-къуырцц æмбæлд: «Дунедарæг, цы ног ха- 
бар та мæм дзы æрхæццæ!» — писмойы къонверт-иу, тæвд зестæй 
судзæгау, æнгуылдзтæ зыр-зыр кæнын кодта. 
Уымæ гæсгæ постхæссæджы фенд адæймагæн тарстдзинад 
лæвæрдта. Газет та алы колхозон бинонтæ дæр, æнæмæнг, истой. 
Колхозы парторг-иу фæрсгæ дæр нæ бакодта колхозоны, та- 
зет рафыссын æй фæндыд, æви нæ, уымæй: «Дæ къух бафысс. 
Мæнæ дыл ахæм æмæ ахæм газет ныффыстон дæ фæллойбонты 
хардзæй». Кæсгæ та чи кодта газетты? Ацæргæ адæм кæсын нæ 
зыдтой. Скъоладзауты сæхи чингуыты мæт уыд. 
Газет-иу исты æмбæрзæнæн баззад хæдзары. Тамакодымæгæн 
та — гæххæтт. 
Ладинæ ма парторг куы уыд, уæд ын иу ахæмы зæронд Темыр 
загъта: «Ладинæ, мæ хур. Цы дзы кæнын газетæй? Цæвиттон, 
къæр-къæргæнгæ дзы нæ ранымайдзынæн!» 
Постхæссæг Разиат та афтæ радзырдта: «Темырты дуар бахо- 
стон, уæ газет айсут, зæгъгæ. Йæ ус мæм лæбурæгау радзырдта: 
«Æгæр тæнæг у уæ газет! Æфсисæн ахъаз нæу. Ахæсс æй, æмæ 
дзы йæ ныффысджытæ сæ... ныссæрфæнт. Мæн дæр æндæр 
ницæмæн хъæуы. Горæтæй ма йæ ардæм цы хастой? » 
Ладинæ уыдæттæ æмбæрста. Темырæн ахæм дзуапп радта: 
«Мæнæн дæр райком скъаманды кæнынц, уал æмæ уал газеты 
адæмæн рафыссын кæн, зæгъгæ. Нагъ зæгъын мæ бон нæу. Уæд, 
дам, дæ партионы билет ам æрæвæр: парторгæн дæр æмæ парти- 
онæн дæр нæ бæззыс». 
Ладинæ æмбæрста адæмы рис, рæстæджы къахвæдтæ. Зыдта 
адæмимæ раст ныхас кæнын. Нымадтой йæ адæм æмæ йæ коммæ 
кастысты. Фыдæвзæгтæ æмæ йын лæджыудхортæ йæ къух йæхимæ 
сисын кодтой. 
Данелмæ писмо фыста Геор Дзæуджыхъæуæй: «Дæ бон хорз, 
Гукъур! Хорз уавæры нæ дæ, уый æмбарын. Афтæ æнхъæл ма у, 
æмæ æз мæхи дæуæй фæфæсвæд кодтон. Рох мæ нæ дæ. Азылдтæн 
кусæнуæттыл. Газеты редакторæн куы радзырдтон дæу тыххæй, 
уæд ма редактор цин дæр бакодта. Ахæм диплом, дам, кæмæ ис, 
уымæн, дам, нæм куыд нæ разындзæн куыст. Рацу дæ гæххæтты- 
тимæ. Редакторимæ баныхас кæнæм. 
Хорзæй баззай! Æнхъæлмæ дæм кæсдзынæн! 
Г е о р». 
Бакаст Данел фыстæг æмæ йæ Хъазыбегмæ радта бакæсынмæ. 
Æхсызгон уыдис Данелæн фыстæджы мидис. Хæдзар акæлын цы 
цæджындз нæ фæуадзы, Данелмæ уый хуызæн фæкаст йæ раздæ- 
ры каис, йæ хорз æмгар Таматы Геор. 
451 

— Мæ уд дæ фæхъхъау, Геор, ахæм лæгдзинад кæмæ ис! — 
фыстæг бакæсгæйæ загъта Хъазыбег.— Ацу тæккæ райсом. Ба- 
фæлвар... Хицауад се ’ппæт уæлдæр скъолатæ каст нæ фесты. 
Дæуæн дæр уыцы стыр горæты бынат кæд разынид. Мæн уал 
уадзут ам Пусыртæ æмæ Гадзыбетимæ. 
Фесты ууыл сæ ныхас. Хъазыбег ацыд сæхимæ. Данел ын хорз 
æмбæрста йæ фæнд — йæ фыды туг исын йæ зонды фидар кæй 
бадт. Нæ фæрæзта Данел Хъазыбегæн уыцы фæнд фехалыны 
тыххæй исты зæгъын. Коммæ йын нæ бакастаид. 
Февралы дыккаг æмбисы зæхх циганты бæхау фæхъулон. Миты 
хъæпæнтæ-иу дзыхъхъыты æмæ дæлвæзты боны хурмæ цæст- 
уынгæйæ тадысты. Изæры-иу уайтагъд аих сты. Къахвæдтыл æмæ 
цæлхвæдтыл-иу цыма авгæвæрæг авджы гæппæлтæ сæвæрдта, 
цæуæджы къæхты бын-иу тæнæг их афтæ сæртæг саст. Цæуæг 
уымæй бæрæг уыд, кæд-иу цъæх мигъы изæрыгон йæхæдæг нæ 
зынд, уæддæр. 
Данелы Верæтæм суайын хъуыд, фæлæ хъахъхъæдта йæхи, 
идæдз сылгоймагимæ сыл искæй чъизи æвзаг куы андзæвыдаид, 
уымæй. Изæрыгон та ацы салды къæхты хъæрæй тарст æмæ цы- 
дис хъавгæ къахдзæфтæй. 
Данел Верæйæн куы радзырдта йæ хабар, Георы писмо йæм 
куы равдыста, уæд Верæмæ хур бакаст. Бацин кодта. Зæрдæйæ 
фæныфсджын. Стыр æхсызгон ыл сæмбæлд, Геор Данелыл афтæ 
кæй тыхсти, уый тыххæй: «Æгайтма адæм се ’ппæт нæ баззадыс- 
ты æнæ зæрдæтæй. Фæсаууонмæ лæджы чи хъуыды кæны, лæг 
уый у, уый йедтæмæ уæлæнгай нымæхст зонд æцæгæлон у». Верæ 
райкомæй зæрдæсастæй æрцыд уый размæ. Афтæ йæм кæсын бай- 
дыдта, цыма адæмы æрдз фæивта, кæрæдзийы хъæр нал хъусынц. 
Сæ зæрдæтæ, сæ зонд зæрæстон хуымау схæмпæл сты, æмæ дзы 
хоры гага билцъ нал рауадздзæн. Йæ уидаг мæрыл нал æрхæцдзæн. 
Дуне лæджы хуызæн лæджы зæрдæйæ бынтон кæй нæ фæцух, 
уыцы зонд та Верæйы райста йæ хъæбысмæ. Сфæнд кодта рæстдзи- 
надыл кæронмæ фидардæрæй сдзурын уæлдæр хицауады цур. 
Æвиппайды скарста Верæ райсом Данелимæ иумæ Дзæуджы- 
хъæумæ ацæуын. Таджыхъæуы дæллаг хъæугæрон дыууæ уынгæн 
сæ фæндæгтæ тъæпæн дуры цур кæм баиу сты æмæ вагзалмæ 
кæм фæкъæдз галиуырдæм, Верæ æмæ Даиел райсомæй æхсæз 
сахатыл уым сæмбæлдысты. Салыгæрдæнæй Дзæуджыхъæумæ цы 
452 

поезд цыдис, уымæ хъуамæ баййæфтаиккой. Зæрдиагæй даргъ 
санчъехтæ акодтой. Сæ къæхты бын тæнæг их къыбар-къыбур 
кодта. Райсомы сыгъдæг уæлдæф уæнгтæн рогдзинад лæвæрдта 
æмæ уайтагъд вагзалмæ ’рхæццæ сты мацы æмæ ницы дзургæйæ. 
Сæ дыууæйæн дæр æхсызгон уыд: кæдæй-уæдæй ма сæ къахы- 
барæй сыгъдæг уæлдæфы афтæ рафаддзу кодтой. Хъæууон 
сагъæстæ æмæ цъымыр хабæрттæй чысыл фæиртæсдзысты. Цалдæр 
адæймаджы æрæййæфтой вагзалы перроныл лæугæ. Уыдон дæр 
поездмæ æнхъæлмæ кастысты. Уазал-иу кæмæн уыд, уый-иу залы 
фæмидæг. Зал — йæ ном. Уый хæсты размæ зал уыдис. Ныр йæ 
рудзгуытыл кæм фæйнæг хост, кæм та æвгты бæсты литруат 
банкæтæй чъыримæ æхгæд. Дæлæ перроны кæрон фæйнæгæй 
стъолтæ. Уый уыд базаргæнджытæн бынат. Стъолты фарсмæ 
цалдæр сылгоймаджы уазалæй ныккука сты. Уæй кодтой нартхо- 
рыссадæй селайыйас гуылтæ, туаг æхсыр, фых картæфтæ. Кар- 
тæфты фарсмæ — хуыскъæлтæ. Стъолты дæллаг кæрон лæууыд 
æндæр сылгоймаг рæтыд дæрдджын сау къурткæйы. Зымæгон 
зæронд кæлмæрзæны йæ сæр тыхт. Йæ дæларм даргъхъуыр авг 
голладжы тыхтæй. Йæ сæудæджерад уымæн рæвдздæр цыд. 
Нæлгоймаг-иу йæ уæлхъус алæууыд. Ус-иу авджы хъуырæй нар- 
тхоры хъузгæй къæрмæг сласта. Цайцымæн агуывзæ-иу къуртк- 
æйы дзыппæй фелвæста. Рауагъта-иу æм арахъхъ. Авæрдта-иу 
æй лæгмæ. Лæг-иу цайцымæн анызта. Усы къухы туман фæуагъ- 
та. Йæ былтæ къухы уæлармæй адаудта æмæ ацыд. 
Данелмæ диссаг фæкаст ахæм сæудæджер. «Цæрын фæнды 
алкæй дæр. Алчи дæр кæны царды амæлттæ»,— фæтæригъæд кодта 
арахъуæйгæнæг усæн. 
Перроныл сылгоймаджы хъæбысы сывæллон сагъуыд — 
сцыбæл уæййаг гуылтæм. Мадмæ æхца фаг нæ уыд. Уæйгæнæгæй 
куырдта, иу гуыл ын асламдæрыл раттын, фæлæ нæ. Ус йе 
’рфгуытæ фæтар кодта. Азылд иннæрдæм хъуырдухæнгæнгæ. 
Сывæллон йæхи ивæзта гуылтæм. Мад ын йæ цонг æркъуырд- 
та, банцай, зæгъгæ. Сывæллон цъæхахстæй фæтынгдæр кодта 
йæ куыд. 
— Хъæу мæгуыр куы уа, уæд алыран дæр у мæгуыр, — ба- 
хъуым-хъуым кодта Данел. 
Паровозы уастмæ адæм залæй рацыдысты. Фæлæ паровоз размæ 
кæд цыдис сыдзмыдзы, æмæ-иу поезд горæтæй Салыгæрдæнмæ 
куы ’рцыд, уæд паровозæн горæты депойау разилæн нæ уыд. Па- 
ровоз афтæмæй фенгæйæ, Данелы зæрдыл æрлæууыд сæ хъæук- 
каг худæджы Исахъы ныхас. Радзырдта йæ Верæйæн: «Иу ран, 
453 

дам, дзаг фынджы уæлхъус дзаг агуывзæтимæ алчи дæр йæ ны- 
хасы кодта «Нæ Ирыстон!», «Нæ ирон адæм!», «Ирон æфсарм!» 
Уæд сын Исахъ афтæ: «Раст у! Раст зæгъут! Ирон адæмæй 
æфсармджындæр нæй. Ирыстонмæ иунæг поезд ис æмæ уый дæр 
фырæфсæрмæй сыдзмыдзы цæуы!» 
Сбадтысты поезды. Ныууасыд паровоз. Атъæпп кодта, æмæ 
вагæтты хъыс-хъыс, цæлхыты гуыртт-гуыртт ссыд. Цалынмæ 
горæтмæ хæццæ кодтой, уæдмæ вагоны цал мæгуыргуры фæзынд? 
Зæронд куырм уырыссаг лæджы рахиз къухы уæлдзарм худ уæл- 
гоммæ. Галиу къухæй хæцыд йæ разæй цæуæг сабийы дысыл. 
Куырдта адæмæй æххуыс. 
Иннæ къуылых лæгæн йæ дæлæрмттæм лæдзджытæ арæзт. Йæ 
иу къах æхсырфау къæдз: «Ради Христа!..» — куырдта уый дæр... 
Сылгоймзгыл скъуыдтæ кæрц. Астæу бæндæны гæппæлæй баст. 
Йæ хъæбысы бызгъуыртæй тыхт саби: «Да, поможет вам милос- 
тивый всемогуг^ий!..» — куывта адæмæн, кургæ та йæхицæн. 
Иууылдæр уырыссæгтæ кæй уыдысты, ууыл Данел тынг ныхъ- 
хъуыды кодта. «Ау, ирон адæм хъæздыгдæр цæрынц? Цæмæй уæд? 
Иу зæхх, иу паддзахады нæ цæрæм? Уæдæмæ ирон лæг йæ сæрмæ 
нæ хæссы курын. Æлгъыстæн нæм баззад, мæгуыргурæй фæцу, 
зæгъгæ». Данел йæхæдæг гуыбыныл хæцын сахуыр. Иу æмæ дыу- 
уæ хатты æххормаг нæ баййæфта. Æниу уæд, мæгуыргуртæм 
кæсгæйæ, йæхæдæг уыдонæй æфсæстдæр нæ уыд. Верæ райсомæй 
йемæ цыдæр комдзæгтæ рахаста æмæ уыдонæй се стонг суагъ- 
той. Фæхай дзы кодтой мæгуыргуртæн дæр. 
9. 
Дзæуджыхъæуы перронмæ куы рахызтысты, уæд та Данелы 
цæстытæ уайтагъд ацахстой уазал асфальтыл тъæпæн бадгæ мæ- 
гуыргурты. Иу ам, иннæ фалдæр. Уартæ уым дæр. Сæ худтæ уæл- 
гоммæ сæ размæ, цъулатæ згæ зесты къуырфытау чъизи. 
Йæ фыццаг акъахдзæфтæй Данелæн горæт йæ улæфæнтæ 
æхгæнæгау кодта, афтæ йын æрбанад. Трамвайты цæлхыты хъыр- 
рыст. Мæсты адæмы.кæрæдзийыл бустæ æмæ къуырдтытæ. «Ай 
бæсты дæлæ хъæды кæрон дæхицæн ныккæнд скъах æмæ уым 
æнцад, адæмы дзолгъо нæ хъусгæйæ, æххормагæй дæр бад. Зæхх 
де ’нгуылдзтæй дæр къах. Горæт. Цивилизаци. Цымæ цы дæттынц 
адæймаджы уды æнцойадæн? Ницы. Дæс милуаны дæр æрцæрын 
кæн иу горæты. Цы дзы ис хорзæй? Хъæутæй горæттæм æмпъух 
хæлц — къанторты бадджытæн! Цыма се ’ппæт дæр адæмæн цар- 
454 

дыхос аразынц? Кæд нæ... Ахуыргонд адæмтæ æмæ алы куысты 
дæснытæ сæ быцъынæг горæттæм тонынц. Хъæуты та Пусыры 
хуызæн фæлвых коммунисттæ адæмы хъизæмарæй марынц! — 
хъуыдыты ныгъуылд Верæимæ проспекты бульварыл цæугæйæ. 
Уæдæмæ æз горæтты ахуыргæндты хъæутæм арвитин. Уым 
тынгдæр хъæуынц. Цард уырдыгæй цæуы! Уым равдисæнт сæ 
дæсныйад. Уæд хуиндзысты ахуыргæндтæ». 
Ссардтой Георы йæ куыстуаты. Хо æмæ æфсымæртау бацин 
кодтой кæрæдзийыл. Уайтагъд сæ ныхас хъуыддагмæ раивтой, 
цæмæй бон дзæгъæлы ма фесæфтаид. Уыциу цыдæй ацыдысты 
редакцимæ æртæйæ дæр. 
Горæты проспекты астæу Терчырдыгæй фарс лæууыд цыппару- 
æладзыгон рæсугъд галуан. Йæ ных уынджырдæм. Дæргъмæ Тер- 
чырдæм ацыд цæхгæрмæ уынджы. Уынджырдыгæй йæм бацæуæн 
дуары æмбис гом кодта æддæрдæм. Мидæджырдыгæй йæ æхгæдта 
æндон телæй тымбыл здыхт хъандзал. 
Галуаны уæладзгуытæм схызтысты. Паркет пъол. Тыргътыл 
даргъ гауыз тыд. Къæхты бын, ногуард митыл цæуæгау, хъыс- 
хъыс ссыд. Фæлæ уыцы хъыс-хъысыл уæлахиз кодта кусæн уæттæй 
хъуысгæ фыссæн машинкæты къыбар-къыбур. Ноджы бæрнон- 
дæрæй хъуыст цавæрдæр уацхæссæджы хъæлæс. Машинкæйыл 
фыссæг чызгæн дзырдта, скъолайы ахуыргæнæг сывæллæттæн 
диктант фысгæйæ куыд фæдзуры, афтæ хъæрæй. Æвæццæгæн, 
газеты рады номырмæ æрмæг цæттæ кодтой. Данелы хъустæ дзы 
уæлдай бæлвырддæр æрцахстой: «...Уыцы æнтыстдзинæдтæ сты 
нæ цытджын фæтæг Сталины фæрцы. Нæ колхозты мустæ æмæ 
хордæттæ сæ былтæй кæлынц нæртон хортæ æмæ сойæгтæй!» 
Данелы æвиппайды фæстæмæ раздæхын æрфæндыд, мæн дæр 
афтæтæ фыссын хъæудзæн, зæгъгæ, фæлæ йын уыцы хъуыдытæ 
фескъуыдта кусæн уæттæй иуы дуарыл фыст «Сæйраг редак- 
тор». Редактор бадтис йæ кусæн стъолы фарсмæ зæрдиагхуызæй. 
Дуары змæлдмæ-иу æрхъуыдыджын хицæуттæ сæхи куыст- 
хуыз акодтой, уый размæ-иу кæд фынæй кодтой стъолы фарсмæ, 
уæддæр. Данел æмæ Геор уатмæ мидæмæ бахызтысты. Редактор 
Хъамболат сæм уæддæр хæрдмæ нæма скаст. Бадгæйæ, гæххæттыл 
цыдæртæ фысгæйæ сдзырдта: «Мидæмæ! Æрбадут!..» — галиу 
къухæй сын ацамыдта къулырдæм. Хъамболат афтæ зæрдиаг- 
хуызæй каст йæ пъеройы фындзмæ, цыма Ирыстоны хъысмæт 
уырдыгæй æрхизинаг уыдис. 
— Бахатыр кæн. Бахъыгдæрдтам дæ,— сабыр æм сдзырдта 
Геор. 
455 

Хъамболат уæддæр йæ куыст кодта. Ирыстоны хъысмæт ын 
уæлдæр æвæрд уыд æмæ йæ куыд фæуагътаид! 
Йæ сæрыл хæрдмæ схæцыд редактор. Ракаст æрбацæуджытæм. 
Сыстад сын уырдыг. Уæддæр-ма, байтаманы редактор, йæ зæрдæ 
цыма йæ кусинæгтæм æхсайдта. Цыбырдзырдæй, Данел бамба- 
рын кодта йе ’рбацыды сæр. Редактор æм йæ сæр разыйы дзой- 
дзой бакодта. Йæ къух стъолы сæрты бадаргъ кодта. Данелы 
гæххæттытæ райста. Рафæлдæхтытæ сæ кодта. Æркаст дипломмæ, 
стæй бакаст Данелы цæстытæм. Ахæм диплом уынгæ дæр никуы 
фæкодта Хъамболат, æвæццæгæн. 
Уыцы минут Данелæн ныффыссын кодта курдиат. Радта йæм 
«кадрты сыф» йæ фарстытæн ын дзуаппытæ раттынæн. Данелæн 
уыдæттæ афыссын, куыд фæзæгъынц, хыртт дæр нæ уыдыстьЕ «Дадаты 
Хæмæты фырт Данел. 1917 азы гуырд. Таджыхъæуккаг. Рагъы район». 
Фарст: 
— Цы ахуыргонддзинад дæм ис? 
— Каст фæдæн 1939 азы Мæскуыйы педагогон институты æвзаг 
æмæ историон хайад. 
— Партион дæ? 
— Нæ дæн. 
— Фæсарæнты уыдтæ? Кæм? 
— Хæсты рæстæджы; уацары бахаудтæн немыцмæ... 
Фæстаг дыууæ дзуаппыл редакторы цæстытæ ихыл бырæгау 
абырыдысты. Тулгæ цалхы дæндæгты æхсæн хъил атъыссæгау 
æрлæууыдысты. Цæсгом æнцъылдтæ-æнхъырдтæ акодта. Бинаг 
был æддæрдæм фæзæбулау. Стæй та бинаг æфсæр дыууæрдæм 
акодта, мæнæууигъæн сыхырнайау. 
— Лхæм деплом (диплом раст нæ загъта) ахæм лæджы дзыппы 
дарынмæ æвгъау у! — фæсмонгæнæгау сирвæзт редакторæй. Уыр- 
дыг слæууыд йæ бынаты. Йе уæнгтæ дыууæрдæм ратас-батас акод- 
та. Къухтæ дыууæ стыр æнгуылдзы гæрзын фæтæн роны мидæг 
атъыста. Риуыдзыпджын сгæлладæй хæдоны рæзтæ фæстæрдæм 
ассывта æмæ, къаммæ дæр ма бакæс, ахæм рæсугъд, гуырвидауц, 
бæрзонд æлвæст лæппулæг лæууыд Данелы бакомкоммæ. Хæдон 
æмæ хæлаф дæр хуыд уыдысты, Советон æфсады афицертæн цы 
дарæс уыд, ахæм хъуымацæй. 
Данел æрæгмæ бамбæрста редакторы уырдыг слæуд. Фæлæ 
цыбырæй куы загъта редактор, нæ газет у обком æмæ советты 
оргæн, æнæпартионæн нæм куыст нæй, стæй дæ социалон уавæр 
нæ амоны, зæгъгæ, уæд бамбæрста, фæндарасты нысанæн кæй 
сыстад. 
456 

Сыстад Данел дæр. Цы загътаид, уый сæр нæ ахста. Æрмæст 
ма сарæхст: 
— Бузныг. Æнæпартионы пъеро дæр уын уæ газет хуынчъытæ 
бæргæ нæ кæнид,— разылд дуарырдæм. Геор дæр сыстад йæ бан- 
донæй. Хæстæгдæр балæууыд редактормæ. Ныккаст ын йæ 
цæстытæм æмæ йын афтæ, Данелы цонгмæ бавналгæйæ: 
— Ацы æмбал у æнæпартион. Æз æмæ ды та стæм партионтæ, 
фæлæ чиныджы æвзагæй дæу дæр æмæ мæн дæр сахуыр кæндзæн, 
ахуыргæнæг скъоладзауты куыд фæахуыр кæны, афтæ. Бузныг 
дæ уæздандзинадæй! — былысчъилæй ма йæм фæстæмæ ракаст 
æмæ рацыдысты тыргътæм. 
— Æз дыккаг усы цотæй дæн, Геор, кæвдæсард! Хъæлæкк зыд- 
тон, мæнæн ахæм рæтты кусын кæй нæ фæтчы,— сæргуыбырæй 
загъта Данел. 
Верæ сæм тыргъты æнхъæлмæ каст æмæ сын сæ хабар сæ 
цæстæнгасæй бамбæрста: 
— Ницы, нæ? — бакаст Данелмæ. 
— Ницы, — Геор йæ къух ауыгъта. 
— Ницыйæ, дам, ницы саразæн ис, Верæ. Редактор афтæ загъ- 
та,— мæллæг худт бакодта Данел. 
Æрхызтысты уæладзыгæй бынмæ. Рацыдысты уынгмæ. Данел 
кастис адæммæ. Никæй дзы федта хъæлдзæг-зæрдæрайгæ 
цæстæнгасимæ. Уæлæдарæсæй кæд алыхуызон фæлыст уыдысты, 
уæддæр сæ гуырыконд, се ’нгасæй иухуызон æнкъард. Бульвары 
уыдис стæм афицертæ, сæ риутыл бирæ майдантæ æмæ ордентæ. 
Иутæ дзы сæ картузтæ сæрыфахсыл даргæ сæрыстырæй ри- 
уымбæрц уæззау къахдзæфтæй цыдысты сæ зонгæ чызджытимæ, 
хæстон лæгдзинад æвдисгæ. Уыцы афицертæй Данел иумæ бирæ 
æдзынæг фæкаст. Ныллæг къæсхуыртæ æрыгон нæлгоймаг. Йæ 
даргъ пыхцыл сæрыхъуынтæ йын ныддас, картуз ын йæ сæрыл 
æркæн, уæд зындаид, саби йæ фыды худ куыд æркæны, афтæ. 
Æмæ ма уый дæр, фæлæ йæ тæлтæг змæлд! Чызджыты цæстмæ, 
ахуыр къæбыс йæ хицауы къæхтыл йæхи куы хафа, афтæ цъыл- 
линг фестад йе ’рттиваг майдантимæ. Данел йæхинымæр ба- 
хъынцъым кодта уымæ кæсгаейæ: «Дæлæмæ æрхауай, хъысмæт! 
Уæртæ уый хуызæн кæд нæ арæхстæн хæсты быдыры!.. Бы- 
дырты йæ ме ’ккойы рахæсс-бахæсс куы фæкодтаин! Уæдæмæ 
— амонд!» 
Уæззау ныуулæфыд Данел. Геор æмæ Верæ дзы цыма рох фе- 
сты, æвиппайды сæм фæзылд фарстимæ: 
— Уæдæ куыд? Чердæм цæуæм? — ацы фарст бамбарæн уыдис, 
457 

ома, ацы дынджыр горæты ма кæмæ баулæфæм куыстагур стæм, 
зæгъгæ. 
Геор йе ’мбæлттыл бульварæй галиуырдæм хæцæгау акодта 
Горькийы уынджырдæм: 
— Цомут-ма ацы уынджы уартæ фалдæр. Радиокомитет, 
зæгъгæ, ма дзы иу ахæм дæр куы ис. Абæрæг æй кæнæм уый дæр. 
Цуаноны зæрдæ, дам, сырдæнхъæл алы къудзимæ дæр æхсайы. 
Цы нæ сæфы? — акодта сæ Геор Цæгат Ирыстоны радиохъусы- 
нады къанторы хицаумæ. 
Ныллæг рæсугъд бæстыхай. Раджы, дам, дзы Турчы паддза- 
хадæн се ’рвыст лæджы кусæнуæттæ уыдысты уыцы агъуысты. 
Ныр та дзы бадтысты радиокомитеты кусджытæ: зарæггæнджытæ, 
оркестры кусджытæ, нымайджытæ, редактортæ. 
Се ’ппæт нæ хъуыдысты Данелиты. Бахостой сæйраг редакто- 
ры дуар æмæ мидæмæ бахызтысты. 
— Бацæуын æмбæлы? — ракуырдта бар Геор. 
Фæтæн стъолы фарсмæ бадт фæтæнтæ лæг, рихиджын. 
Бæзджын сæрыхъуынтæ фæстæрдæм аив фаст, тымбылдзæсгом. 
Худæндзастæй ракаст. Радзырдта: 
— Табуафси! Мидæмæ! Уазæг — Хуыцауы уазæг! — уырдыг 
сыстад. Сæ къухтæ сын райста. Æрбадынмæ сын бандæттæм аца- 
мыдта, йæхæдæг дæр æрбадт. Хъæрæй бахудт æмæ сæм дзуры: — 
Мах Хуыцауы уарзон фысымтæ стæм. Алы уазæгæн дæр стæм 
зæрдæхæлд — рæдау. Хъусын уæм, мæ уазджытæ! Цы хъуыд- 
даджы фæдыл нæм барвæссыдыстут? Мæ ном Муссæ хуыйны. 
Ирон адæммæ фыды номæй нæ дзырдтой. Дзурут æргом! — Кæл- 
кæл худт та ныккодта, стæй фæзæрдиагхуыз йæ цæсгом: — Хъу- 
сын уæм! 
• Данелæй исдуг рох дæр ма æрбацис йæ бацыды сæр, Муссæмæ 
кæсгæйæ баззад. «Куыдтæ зоны! Æвæццæгæн артист у? — фæ- 
гуырысхо йыл Данел.— Артист нæ уыдзæн, фæлæ та ай дæр æргом- 
был, нымæхстзæрдæтæй ма уа? Уыдон фæзонынц сæхи афтæтæ 
æвдисын?» 
Бамбарын кодтой сæ бацыды сæр. Данел та равдыста Муссæмæ 
дæр йæ гæххæттытæ. Муссæ дæр дипломмæ бирæ фæкаст Хъам- 
болатау, стæй бафарста, гом диплом амонæн æнгуылдзæй рог 
æркъуыргæ: 
— Ахæм ахуыргондæй дæ махмæ цы ’рбахаста? Махмæ за^ 
рынц, цæгъдынц, фæлæ нæм ахуыргæнæджы куыст нæй. 
— Ахуыргæнæджы куыст скъолаты фæкæнынц, уый æмбарын. 
Кæд ма уæм æндæр исты куыст ис? — бакаст Данел Муссæмæ.— 
458 

Мæ бон у дикторы куыст кæнын дыууæ ’взагыл дæр: уырыссагау, 
иронау. Чи зоны æмæ уæм исты фыссинæгтæ дæр уыдзæн. 
Фæвæййы редакцигæнинаг æрмæг дæр...— банхъæлмæ каст дзу- 
апмæ Данел. 
Редактор йæ сæрыцъар базмæлын кодта. Диссаджы арæхст 
кодта æрфгуыты сæрмæ ныхы царм змæлынгæнынмæ. Арф хъуы- 
дыгæнаг лæг дæн, зæгъгæ, уый охыл кодтаид афтæтæ Муссæ. 
Æрдæг ныхас дæр нæма уыдысты, афтæ Данел базыдта ацы ре- 
дакторы дæр; хъæмп цæгъдынмæ дæсны, фæлæ дзы гага кæй не 
’ппары. 
Ныхы æмæ сæрыцъары змæлд фæурæдта. Афарста Муссæ Да- 
нелы, партийы уæнг кæдæй у, æфсæддон службæйы хабæрттæ. 
Партион кæй нæу, хæсты рæстæджы немыцмæ уацары уыдис, 
уыдæттæ куы фехъуыста, уæд та уый дæр йæ бынаты уырдыг 
сыстад. Диплом ралæвæрдта Данелмæ, ома, æмбарут æй, ацæуæн 
уын ис. Стæй схъæр кодта Муссæ дæр йæ хъуыды: 
— Мах стæм парти æмæ советты бæрны кусджытæ. Æнæпар- 
тионæн нæм ис куыст зарæггæнджытимæ æмæ фæндырдзæгъд- 
джытимæ æрмæст. Афтæ нын амонынц уæлдæр хицауад. Дæ со- 
циалон уавæрмæ гæсгæ дын редакторæй кæнæ дикторæй кусыны 
бар нæй,— фæцыбыр кодта йæ ныхас. Стæй адæймаг йæ къухæй 
тæхгæ бындз ацахсынмæ куыд фæцарæхса, афтæ йæ хин зонд 
ацахста æмæ фæкодта: 
— Уæвгæ... Фæлæуу!.. Афтæ бакæнæн ис... Æз дæ бардзырдæй 
райсдзынæн зарæггæнджыты къордмæ, кусгæ та кæндзынæ...— 
фæурæдта йæ ныхас Муссæ. — 0. Зарджытимæ дæр зардзынæ, 
редакторы куыст дæр кæндзынæ. Цы кæны? Нæ дæ фæнды афтæ? 
Æцæг...— амонæн æнгуылдз йæ былтыл уырдыг авæрдта, ома, 
макæмæн мацы зæгъ. 
Уый фæстæ рабæрæг: йæ редактортæ, журналисттæ æмæ 
йæхæдæг дæр литературæйы аив æрдз æмæ æвзаг мæнæ-мæнæ 
хорз нæ иртæстой. Радиокомитеты кусæджы хорз зонын хъуыд 
партийы политикæ æмæ æвзаджы аивдзинад. 
Данел сразы. Фæлæ йын мызд цы уыдзæн, уый зонын сæйрагдæр 
уыд. Бамбарын кодта Муссæ уый дæр. Базары æлхæнгæйæ йæ 
мæйы мыздæй балхæнæн уыд путы æрдæг нартхоры ссад. Дука- 
нийы æлхæнгæйæ та алы бон килойы æрдæг дзул. 
Ныффыста Данел курдиат. Муссæ йыл бавæрдта йæ къух. 
Фæдзырдта кадрты хайады хицаумæ: 
— Мæнæ ацы æмбалы куыстмæ райсыны тыххæй гæххæттытæ 
спълан кæн! 
459 

Æхсæвы баззадысты горæты, Геортæм. Георы æфсин, замма- 
най уæздан адæймаг, æфсæрмытæ кодта, уазджыты цур дзæбæх 
фынг æрæвæрын йæ къух кæй нæ амыдта, уымæй. Данел æмбæрста 
уыцы хабар. Чындзæн уæзданæй бамбарын кодта: «Хъæццул цæй 
бæрц уа, уымæй æддæдæр къæхтæ адаргъгæнæн нæй — сигæ 
кæнынц. Æмбарæм рæстæджы хабар. Нæхæдæг дæр афтæ стæм». 
Æнафонтæм фæбадтысты. Данел фыста. Геор æмæ Верæ дæр 
ын дзырдтой. Куыд сæ бон уыд, афтæ растæй равдисыныл бацар- 
хайдтой Таджыхъæуы хабæрттæ: Естъайы æрцахст, Симоны мард, 
Ладинæйы хабар, Заретæйы бафхæрд, Верæйы директоры бынатæй 
сист. Районы бæрнон кусджыты æхсæи дæр кæй уыд Таджы- 
хъæуы фыдгæнджытимæ æмдзæхдон лæгтæ, цард æмтъерыгæн- 
джытæ, уыдæттæ зæгъыныл дæр нæ бацауæрстой. 
Дыккаг бон сæ писмо фыссæн машинкæйыл фыстæй цалдæр 
экземплярæй лæвæрд æрцыд партийы облæстон комитетмæ, га- 
зеты редакцимæ, Министрты Советмæ Геор æмæ Верæйы къухæ- 
вæрдтимæ. 
Данел æмæ Верæ поездмæ атагъд кодтой æмæ хъæумæ ацыды- 
сты. 
10. 
Чызг йæ уарзон лæппумæ кауы сæрты акæс-амбæхс куы кæна, 
мартъийы мæй дæр афтæ. Куы-иу сæумæрайсом Рагъы къуыбырты 
сæрæй Таджыхъæумæ ныккаст хуры цæст. Куы та-иу амбæхст 
мигъты фæстæ. Фыдæлтæ мартъийы мæй тæргайгæнаг сылгойма- 
гыл барстой: «Йæ мой йæ цуры куы вæййы, уæд ныххуды, дуары 
æдде куы фæвæййы, уæд ныккæуы». Ноджы ма-иу загътой, мар- 
тъийы мæйы, дам, галы комытæфы бæрц хъарм æрбакæлы. Уыцы 
ныхæстæ се ’ппæт дæр ныхæсынц мартъийыл, уымæн æмæ йыл æу- 
уæнк нæй. Бон дæс хуызы йæхи фæивы. Куы уары, куы хур ракæсы, 
куы цъæх мигъ зæххыл ныллæг æрбалæсы, буары иннæрдæм хизы. 
Таджыхъæу дæр мартъийы мæйау дыууæрдæм ивта зæрдæйæ. 
Кæд дзы-иу хорз хицауад фæзынд, адæмимæ иу зонд, иу æвзаг 
ардта, уæд-иу адæмы зæрдæтæ бахъæлдзæг сты. Цæрын, кусын 
сæм-иу æрцыдис. 
Кæд дзы Датъетæ æмæ Дадеты хуызæттæ æрцахстой хицауы 
бынæттæ, уæд-иу зæрдæсаст фесты. Кусынмæ нæ, фæлæ-иу сæ 
райгуырæн хæдзæрттыл дæр сæ къух систой. Фæлыгъдысты-иу 
æндæр бынæттæ агурæг æндæр рæттæм — фылдæр арæзтæдтæм 
— заводтæм, горæттæм. Стæнæг и лæджы хуызæн лæгтæй Та- 
460 

джыхъæу. Дæлæ Къæссаты адылирувæны хицау Хъæцлæу дæр 
æвæндонæй айста йæхи горæты иу арæзтадмæ. Горæтмæ куы лыгъ- 
дис, уæд, дам, æм йе ’рвад къуылых Хъæцлæу дзуры: 
— Дæ рувæн дæр ахæсс демæ! Уым дæр дæ бахъæудзæн! Къран- 
дасæй уадиссаг куынæ дæ! 
Уæд ын стыр Хъæцлæу афтæ: 
— Мæ рувæн дæуæн уадзын. Æрмæст ын йæ хъæдыл хæцдзынæ. 
Мæнæй йын-иу зæгъ. Йæхæдæг дæ бæсты рувдзæн. Фæлæ тæрсын, 
сисын дæр æй куы нæ бафæразай. Ды арынгхафæныйас рувæнæй 
кусын ахуыр дæ! Завхоз дæ æмæ дын мæ рувæн колхозы къæбицтæ 
хафынмæ — ахъаззаг. 
Стыр Хъæцлæу бирæ нæ акуыста йæ ног бынаты. Æрцахстой 
йæ. Чидæр ыл балæвæрдта хъæуæй. Лнтисоветон агитаци, дам, 
кодта колхозонты æхсæн. Колхозон æмбырды та, дам, районы 
хицæутты кæд схуыдта куырм уырытæ. Æз, дам, ахæм уырытæ 
къорд амардтон. 
Таджыхъæуы советты сæрдары бынаты æрбадт раздæры ку- 
лак Хетъеты Тъохы фырт Мæрза. Районы хицауад æй æрæвæрдтой 
уым. Мæрза знон чи уыд, уый зонын никæй хъуыд. 
Иу бон сылгоймæгтæ дуканийы дуармæ лæууыдысты. Уыдон 
дæр сæ ныхæсты уыцы хъарджытæ кодтой. Зæронд Хуыре йæ 
лæдзæджы æнцой лæууыд. Сæ ног хъæуыхицау Мæрзайæ афтæ 
зæгъы: 
— Махæн тъаран дæр — дзидза. Тъохы фырт хицау цы хъæуæн 
сси, ууыл сыгъд куы ссæуид, уæд хуыздæр уаид! 
Разиат йæ пост уæрст фæцис, афтæмæй устытимæ лæууыд. 
Уый дæр йæ ныхас баппæрста: 
— Мæрзайы цымæ уæлдæр хицауадæй ничи бафæрсы, кæцы 
фронты фæцæф дæ, зæгъгæ? Габе йæ дамбацайæ фæцæф кодта, 
уый та ацу æмæ ды базон. 
Хъæубæстæй дæр иутæ нæ зыдтой уыцы хабар. Æнхъæлдтой, 
æмæ Мæрза хæсты фæцæф. 
— Уый та куыд? Ау, хæсты нæ уыд Мæрза? — цымыдисæй 
афарста æндæр сылгоймаг. 
— Уый та афтæ, æмæ Мæрза æмæ йе ’фсымæр хæсты рæстæджы 
ам хуыснæджы митæ кодтой. Хъæуыхицау уæд Габе уыд æмæ йæ 
фыдгæнгæ куы федта, уæд æй дамбацайæ фæцæф кодта. Ныр нал 
Габе ам йс, нал Ладинæ. Мæрза æдзæрæг хъæуы рувас æлдарау 
сси. Верæ дæр бæргæ зоны уыцы хабæрттæ, фæлæ рæстдзинад 
раст фæндагыл кæроимæ кæд ацыд? Уадзæг æй ис? Кæм ис Верæ? 
Сæргой йæ нæ фæкодтой? — мæстæй дзырдта Разиат. 
461 

— Дæ мæрдтыстæн, æцæг зæгъыс? Скъолайы ног директор куы 
ис! Нал уынын Верæйы,— йæ рæмбыныкъæдзæй Разиаты басхуы- 
ста иннæ ус. 
Разиат нынкъард. Мæрдджын сылгбймагау зæрдæхалæн 
хъæлæсыуагæй кæуæгау скодта: 
— Сæ уынæнтæ рахауæнт кæннод, чи цы гæнæг у, уый чи нæ 
уыны. Верæ, дам, уæлдæр хицауадмæ бахъаст кодта, йæ бынатæй 
йæ районы хицау кæй систа, уый тыххæй. Йæ лæг Естъайы йын 
рæстæй æрцахстой æмæ цы? Халон халоны цаест къахы? Чидæр, 
дам, къæдз зæгæл ласыныл архайдта æмæ йæ цæстыл суад. Афтæ 
Верæйы хабар дæр. Писмо фæстæмæ районы хицауадмæ æрæрвы- 
стой. Таджыхъæуы хабæрттæм æркæсут, зæгъгæ. Верæйæн йæхи 
ноджы фæзылын кодтой рдйон. Къласон знаджы ус, дам, дæ. 
Хъæубæсты, дам, дьг змæнтыс. Нал бакуымдта Верæ ам ахуыргæ- 
нæджы куысты дæр. Дæлæ йе ^фсымæр Ваня вагзалы æфсæнвæн- 
даджы цыдæр хиц’ау у æмæ йæ уый йæхимæ аласта. Йæхи лæппу 
æмæ Ладинæйы лаеппуйы йемæ акодта. Данелы чызг Ирæйы та 
йæ мадыфсымæр Геор йæхимæ айста,— радзырдта Разиат 
æнкъардæй. 
— Данел йæхæдæг дæр куы нæ зыны? Кæм вæййы уый та? -*■ 
афарста хъусæг сылгоймæгтæй иннæ. 
Хуыре фæрæвдз дзуапмæ: 
— Айста уый дæр йæхи ардыгæй æмæ цы? Адæмæй æвзæрдæр 
у? Уый хуызæн ахуыр куы уаид алкæмæ дæр, Æз æй мæхæдæг 
афæндараст кодтон æмæ йын загътон, ацу, дæ сæрæн цы æмæ 
кæм хуыздæр у, уым исты амал кæн дæхицæн,— цыма йæхи мад 
уыдис Данелæн, ахæм бæрнонæй загъта. Æмæ æцæгдæр, ахæм ус 
уыд Хуыре. Мадымайрæм, зæды хуызæн. Цард уыдонæй фидауы, 
фæлæ стæмтæ сты адæмы ’хсæн. Таджыхъæу дæр уымæн сси 
рæмпæгхæрд дзаумайау. 
Данел радиокомитеты кусын байдыдта. Йæ хъус æрдардта, иннæ 
кусджытæй чи цавæр зæрдæйыуагджын æмæ зондыл хæст уыд, 
уыдæттæм. Хъавгæ каст. Хъуыста алкæй ныхасмæ, алы фæзылдмæ. 
Æнæ ахъуыды к&нгæйæ дзыхæй дзырд не суагътаид. Чысыл 
фæндæгтыл нæ ауад. Гыццыл нæ федта дзыллæтæ. Адæймаг ба- 
зонынмæ тынг сдæсны. 
Фыццаг бонты нæ зыдта, кæм æмæ цы куыстаид, уый. Тыргъ- 
тыл-иу лæугæйæ баззад, цалынмæ йын-иу исчи загъта, рацу уал 
462 

мæнæ махмæ, стæй дæ куыст йæхæдæг агурдзæн, зæгъгæ, уæдмæ. 
Æцæгдæр афтæ рауад. Уайтагъд æм-иу фæрсæг рауад куы иу 
уатæй, куы иннæмæй сылгоймаг кæнæ лæппу уацхæссæг. Сæ фар- 
стытæ тынгдæр уыдысты æвзаджы аивдзинады фæдыл. Хъуы- 
дыйады конструкци æмæ хъуыдыйады мидисы политикон фæтк 
уыдис журналисты сæйраг мæт. Фæлæ сæйрагдæр — полити- 
кæ! 
Цалдæр боны акуыста Данел радиокомитеты. Бæстондæр бам- 
бæрста, политикон рæдыд æруадзынæй адæймаг йæ сæр кæй фе- 
сæфтаид. Политикон рæдыдмæ æнцон фæндаг ардта граммати- 
кон рæдыд дæр. 
Иу бон, сихортæм æввахс уыдаид, афтæ æнæхъæн комитет 
сæнкъуысыд. Хъæр, хъæлæба, дуæртты райгом-байгомы гуыппытæ. 
Кусджытæ бухгалтеры онг тыргътæм ракалдысты. Исдуг не 
’мбæрстой хабар. Хъæр цыдис сæйраг редактор Муссæйы каби- 
нетæй: «Сохъхъыр уыдтæ æви куырм! Дæ сæр де ’ккойыл уыдис, 
ахæм æнæныббаргæ рæдыд куы арæзтай, уæд?! Цæугæ! Мах ахæм 
кусæг нæ хъæуы!» — дуар фегом, æмæ дзы цæссыгтимæ кæугæ 
рахызт æрыгон чызг — журналист. 
— Барæй нæ уыдтæн!..— ныууынæргъыдта чызг. Дуарæй ма 
мидæмæ кæугæ лæ.гъстæтæ кодта Муссæйæн. 
— Барæй уыдтæ, æнæбары — фæтæджы цæсгом чъизи чи кæны, 
ахæм фыссæг нæ хъæуы мах! — партийæн иузæрдион кусæгæй 
йæхи æвдыста Муссæ. Хылгæнæг уасæгæн йæ хурхыл сис — бум- 
були арц куы слæууа, Муссæ афтæ зынд. Хъæргæнгæ тыргътæм 
рацыд. Чызджы ссонгæ дæр акодта, цæугæ, ам дæ къах дæр куыд 
нæуал уа, афтæ, зæгъгæ. 
Парторг сылгоймаг дæр кауæн быцæу михау лæууыд Мус- 
сæйы фарсмæ. «Æз иузæрдиондæр дæн нæ цытджын фæтæг æмæ 
йæ партийыл!» — сæ кæрæдзийæн цыма æмбарын кодтой, афтæ 
зындысты уыцы хъаугъайы рæстæг редактор æмæ парторг. Æмæ 
чысыл рæдыд скодта уыцы чызг? Егъау политикон рæдыд! Сове- 
тон Цæдисы йæ бындурыл чи ныккалдтаид, ахæм рæдыд!» «Цыт- 
джын Сталины» бæсты ныффыста «Сытджын Сталин». Уыцы 
рæстæджы политиканттæн ахæм æфсон фæуа! Данел хъаугъайы 
сæр куы бамбæрста, уæд æм рæдыд гуымиры рæдыд нæ фæкаст. 
Стæй рæдыд чызджы аххос дæр нæ уыд бынтон. Уыцы рæстæджы 
ирон æвзаджы «с» æмæ «ц» сæ бынæттæ бæстон нæма æрцах- 
стой. Абон дæр ма. Сдзурынмæ хъавыдис Данел чызджы сæрыл, 
фæлæ йæ редакцийы кусæг Валодя рæмбынкъæдзæй басхуыста, 
ма сдзур, зæгъгæ. 
463 

Фæстæдæр куыд райхъуыст, афтæмæй чызг тæрхондонмæ дæр 
радта, фæлæ кæцы тæрхондон йæхимæ райстаид ахæм хабарыл 
иннæрдæм зæгъын? 
Данелæн уыцы боны цау дæр цæуылдæр дзурæг уыдис. Йæхимæ 
тынгдæр æркаст, æрыхъуыста. Ноджы комитеты кусджытæй 
кæуылдæрты гуырысхо дæр фæцис, цыма дзырдхæссæг æвæрд 
уыдысты. 
Иу бон комитеты кусджытæй иу тыргъы тамако дымгæ хæстæг 
æрбалæууыд Данелмæ. Худæгау æм бакодта: 
— Ам куыст дæ зæрдæмæ цæуы? 
— Цæуы,— дзуапп ын радта Данел. 
— Цæмæй дæм хорз кæсы дæ куыст? 
Цы дзуапп радтаид Данел ахæм фарстæн, уый нæ ацахста сæр. 
Йæ уæхсчытыл хæрдмæ схæцыд æмæ йын загъта: 
— Ллы куыст дæр хорз у, куыд æмбæлы, афтæ йæ куы зонай 
æмæ кæнай, уæд. 
— Æмæ ды дæ куыст хорз зоныс? 
— Цавæр куыст? — фæкъуылымпы Данел. 
— Дæ куыст. Æхца цæй тыххæй исыс, уыцы куыст? 
Данелы уыцы фарст къуымы æрцахста. 
Кæцы куыст загътаид, уый нæ зыдта. Зарджытыл нымад уыд, 
æви журналистыл? 
— Кæм цæмæй бæззон, уый кæндзынæн,— дзуапп радта Да- 
нел. 
— Кæм æмæ цæмæй нæ, фæлæ хъуамæ алы адæймаг дæр 
бæлвырд куыст кæна, зона йæ хæстæ æмæ дзуапп дæтта йæ куы- 
стыл,— мидбыл худгæ бакаст Данелмæ. Ахъуыды кодта Данел 
æмæ йæм уыцы лæджы ныхас раст фæкаст. Йæхимæ фæкаст по- 
езды æнæбилет бæлццонау. Кæд дæ рахизын кæндзысты, уый нæ 
зоныс. 
Ахæм уавæры цалдæр мæйы бакуыста Данел радиокомитеты. 
Ралæууыд уалдзæг. Горæты кæрон зæхх кæй хъуыд цæрынмæ — 
бæстыхай дзы саразынмæ, уыдонæн курдиаттæ фыссын кодта 
кадрты хайады хицау. Нæлгоймæгтæй чидæртæ ныффыстой. Да- 
нел дæр радта йæ курдиат. Йæ хъуыдытæ уыцырдæм ивылдысты: 
«Зæххы хай райсдзынæн. Белæй йæ скъахдзынæн. Истытæ дзы 
байтаудзынæн. Кæд æнæниз уон, уæд самандур скæндзынæн 
мæхæдæг. Иу-дыууæ къуымы цæрынæн... Стæй бон цæуы æмæ 
йемæ фарн хæссы». 
Боны фарн нæ фæзынд Данелмæ уыцы фæндæн. Горæты Со- 
ветты æххæстгæнæн комитет ын раздæхта йæ курдиат ахæм дзуап- 
464 

пимæ: «Ам бындурон цæрæг нæу. Йæ социалон уавæрмæ гæсгæ 
йын не ’мбæлы». 
Данелы митæй амад мæсыг уалдзæджы дуармæ атад. Иу бон 
горæты сæйраг уынджы сæргуыбырæй æрцæйцыд, цыма зæххыл 
мæлдзыджыты нымæц зонын уымæ каст. «Бындурон цæрæг нæ 
дæ...» — нал æй уагътой уыцы дзырдтæ иуран. Йæ хъуысты йын 
сæ цыма исчи мидæмæ тъыста, афтæ сæ стыхст. Кæдæм цыд, уый 
дæр бæлвырд нал зыдта, афтæмæй уынджы дыууæрдæм иу 
кæронæй иннæмæ цалдæр здæхты ракодта. Чидæр æм цыма йæ 
номæй сдзырдта, фæлæ йæм афтæ фæкаст — мæхимидæг 
дзæгъæлтæ кæнын. Уалынмæ йыл иу нæлгоймаг йæхи ахафта: 
— Дунеты мæт дæу бацыд? Кæсгæ дæр куы никæмæуал кæныс! 
— йæ хъусы йын бадзырдта. 
Фæкаст æм Данел. Йæ хъуыдытæй фæцух. Йæ цæсгом фæрухс, 
къух æм бадардта: 
— Барис куы дæ! Ды мæм дзырдтай, æви? Мæ фæсонæрхæджы 
дæр нæ уыд, дæуыл фембæлдзынæн, уый! 
— Лæг куы схъæздыг вæййы, уæд афтæ у.— Хъæлдзæгæй ба- 
худт Барис Данелмæ.— Кæм дæ, цы дæ? Куыдтæ цæрыс? — æру- 
рæдта Данелы. 
— Кæм дæн, цы дæн — нæ зонын, фæлæ ды куыдтæ дæ? Кæдæй 
дæ нал федтон,— Барисы цонгыл æрæвæрдта йæ арм. 
Барисы хо Данелы хæрзæрвадæлты чындз уыд. Сывæллоны 
бонтæй фæстæмæ хорз зыдтой сæ кæрæдзи. Таджыхъæумæ-иу 
йæ хомæ куы ’рцыд Барис сæрдыгон, уæд-иу Данел æмæ сыхы 
лæппутимæ доны найынмæ арæх цыдысты. Æрыгон лæппутæ исты 
фыдуаг митæ акæнын фæуарзынц сæ кæрæдзи ныфсæй. Иухатт 
та колхозы джитъритæм баирвæзтысты. Сæ рæттæ байдзаг код- 
той, фæлæ сæ хъалагъур — зæронд Тебо расырдта. Лæппутæ 
лидзынмæ фесты. Тебо сæ фæдыл. Уæд Барис Данелмæ къухæй 
ацамыдта хæмпæлты нымæхстæй, ардæм рацу, зæгъгæ. Тебо ин- 
нæты асырдта. Цом æмæ йын йæ халагъуд фенæм. Неситæ йæм 
уыдзæн. Раджигул кодтой къуымты. Хосы бын цалдæр дынджыр 
харбызы. Фæйнæ дзы сæ дæлæртты рахастой æмæ æндæр фæнда- 
гыл нымæхсгæ фæстæмæ найæнмæ æрцыдысты. Се ’мбæлтты ссард- 
той æмæ харбыз, джитъритæ хæрыс ма нал. Худæгæй туллæччытæ 
фæкодтой кæрдæгыл. Хъалагъур дæр сæ уый фæстæ базыдта. 
Къорд азтæ рацыд. Лæппутæ сдынджыртæ сты. Тебо æрзæронд. 
Дуармæ бадгæйæ-иу уыцы лæппутæй кæй ауыдта, уымæн-иу 
худгæйæ фæкодта: «Мæ харбызты бирæгъ!» 
Нæ аивта Барис йæ конд, йæ зæрдæ. Данелы фенд ын афтæ 
30 Ладинæ 
465 

æхсызгон уыд, æмæ æрæмысыд сæ сабибонтæ дæр. Данелы 
æнкъард уавæрыл фæгуырысхо. Цалынмæ базыдта, куыдтæ цар- 
дис уыдæттæ, уæдмæ йæ фæфарста. Суанг ма, харбызты бирæгъ, 
зæгъгæ, уынджы худгæ дæр фæкодтой. 
Радзырдта йын Данел йæ хабæрттæ кæрæй-кæронмæ. Æмга- 
ры, дам, зын сахат базонæн вæййы. Нал ныууагъта Барис Дане- 
лы, цалынмæ йæ акодта йæ хæдзармæ æмæ йын загъта: 
— Ацы хæдзæрттæ æз не скодтон. Мæ фыд сæ сарæзта. Куы 
сæ арæзта, уæд дæр зыдта, мæрдтæм сæ йемæ кæй нæ ахастаид. 
Фыдæлтæ сæ цотæн фыдæбæттæ фæкæнынц. Цотæн баззайынц 
бынтæ. Мæнæн дæр мæ фыд ныууагъта адон. Кæд стыр галуантæ 
не сты, уæддæр æз æмæ дæу фаг уыдзысты. Афтæ йæ нымай, 
абонæй фæстæмæ ам цæрдзынæ. Фатеры мызд дæ фидын нæ 
хъæудзæн,— ахицæн ууыл Барисы ныхас. 
Данелы хорз федта. Ацыдысты дыууæйæ дæр, Данел уат кæм 
баххуырста, уырдæм æмæ йæ æрбакодта сæхимæ: 
— Куыд зæгъын, афтæ куы нæ бакæнай, æндæр ранмæ ма 
цæрынмæ дæ хъус куы адарай, уæд.дæм тынг фæхæрам уы- 
Дзынæн! 
Бамбарын кодта Данел йæ хабар Георæн. Уымæн дæр æхсыз- 
гон уыд, адæмы æхсæн ма ахæм зæрдæджын лæгтæ кæй разынд. 
Æрцардис Данел йæ рагон зонгæйы хæдзары. Йæ куыстæй-иу 
æрцыдис йæ фысымтæм. Хæдзары-иу кæд ничи уыд, уæддæр-иу 
Данел йæ уаты стъолыл æрæййæфта цæттæ хæринаг. «Диссаг, 
диссаг!— йæхинымæр-иу дисы бахауд Данел. — Лæг æмæ усы 
ахæм æмхуызон зæрдæтæ, æмконд, æмзондæй фыццаг хатт уынын! 
Чи сын дæн æз ацы зын рæстæджы? Уæддæр ацы сылгоймаг йæ 
цæхх-кæрдзын куыд рæдауæй дæтты æнæвгъау!..» — ныджджих- 
иу Данел фырдисæй. 
Уыдис Барисы хæдзары цæрæнхостæ. Пайда ран куыста. Го- 
рæты иу районы хæрæндæттæ æмæ нуазæндæттæ йæ къухы уыды- 
сты. Бирæ адæймæгтæ куыстой ахæм рæтты, фæлæ... Фыдæлтæй 
куы баззад, хъæздыг чъындыдæр вæййы, зæгъгæ. Фæлæ ацы æмби-ч 
сонд Барисмæ нæ хауд. Зад хоры хуымы астæу адæймаджы зæрдæ 
куыд буц æмæ зæрдæрайгæ вæййы, Данелы зæрдæ афтæ буц æмæ 
разы уыд йæ фысымтæй. Хорз æм кастысты хæринагæй, æрмæст 
уый тыххæй нæ, фæлæ йын æхсызгон уыд, адæмы æхсæн ахæм 
хæрзгæнæг адæймæгтæ дæр кæй уыд. Данел цы ацард æмæ цы 
дард фæндæгтыл ацыд, цы бирæ бæстæты бирæ дзыллæтыл 
сæмбæлд æмæ федта, уыдоны астæу стæм адæймæгтыл сæмбæлд 
Барис æмæ йе ’фсин Азауы хуызæттыл. 
466 

Барис æмæ Азауы хуызæттæй рухс, райдзаст вæййы цард. 
Сыгъзæрин фаджысы уæлæ дæр æрттивгæ кæны. Мæллæг хъомы 
æхсæн нард стур бæрæг у. Рухс æмæ талынг хилджытæ, зайæ- 
гойтæ дæр æнкъарынц. Чи рухсмæ тырны, чи талынгмæ. Талын- 
джы гыццыл рухс дæр дардмæ зыны. Барис æмæ Азауы хуызæн 
адæймæгтæ боны рухсау сафынц царды талынг къуымтæ, æмæ 
дунейы рухс нæ сæфы. Уыдæттæ Данел хорз рахатыдта. Йæ цард 
цас мæгуырдæрмæ цыд, уыйбæрц хъæздыгдæр кодта йæ фенд- 
джындзинад. Фæлæ цасфæнды фен æмæ зон. Цыфæнды хорз 
лымæнтæ æмæ дын æфсымæртæ уæд, паддзахады закъæттæй бын- 
дурон куынæ уай, уæд æрдæг лæг дæр нæ дæ. Уыдзынæ, дуры 
бын фæлурсæй цы кæрдæг ныкъкъæдзтæ вæййы, афтæ фæлурс 
æмæ æнæтуг. 
Куыста Данел. Зарæггæнджытæм хъырныдта. Журналисттимæ 
редакци кодта. уацмыстæ радиойы адзурынæн. Редакцигонд æрмæг 
фæстагмæ цыдис сæйраг редакторы къухтæм. Уый йæ кусджытæй 
домдта, алчи дæр сæ йæ бацæттæгонд æрмæджы бын йæ къух 
куыд бавæрдтаид. Зонын æй хъуыд алкæй куысты хæрзхъæддзи- 
над. 
Фæстагмæ рахатыдта, Данелы къухтæй-иу æм цы æрмæг ба- 
цыд, уый мидисджындæр æмæ аивадон æгъдауæй тыхджындæр 
арæзт кæй цыд. Разы уыд Муссæ Данелы куыстæй. Фæндыдис 
æй, куы нæ дзы фæцух уыдаид: «Ахæм чысыл мыздыл ахæм лæг?..» 
Данел йе ’мкусджытæй иутырдыгæй банкъардта йæхимæ цыдæр 
уазал цæстæнгас æмæ хъусдард. Тынгдæр бæрнонтырдыгæй — 
партионтæй. Зын сын уыд, Муссæ-иу Данелы куыстæй куы рап- 
пæлыд, уæд: «Минут дæр йæ куыстмæ æрæджы нæ кæны». Уый 
кæмæндæрты хъыг æмæ зын уыд. Фæстагмæ Муссæйæн йæхи 
ныхмæ дзурын байдыдтой. Æнæпартион æмæ немыцмæ раздæры 
уацайраг Данелæй кæй раппæлы партионты хъауджыдæр, уый 
тыххæй. 
Иу бон Данел Муссæйы хылгæнгæ баййæфта кадрты хайады 
хицау сылгоймагимæ. Фæлтау куы нæ бауадаид уыцы кабинетмæ. 
Фæлтау сæ куынæ фехъуыстаид. Бамбæрста сæ хъаугъа цæуыл 
уыд, уый. Кадрты хицау домдта Муссæйæ, цæмæй Данел редак- 
цион æрмæгмæ ма ’внæлдтаид, йæ социалон уавæр сыгъдæг кæй 
нæ уыд, уый тыххæй. «Ахæм æцæгæлон адæймаджы къух хъуа- 
мæ советон æмæ коммунистон партион мыхуырмæ ма хæццæ 
кæна!» — айхъуыста Данел сылгоймаджы ныхас. 
Цы бамбарын хъуыд Данелæн йæ уавæр. Йæ зæрдæйы масты 
тымбыл дур тынгæй-тынгдæр нæрсыд. Кадрты хайады хицау иу 
467 

бон Данелмæ фæсидт йæ кусæн уатмæ. Райдыдта аивæй йемæ 
дзурын. Ныхас сындæггай аздæхта, Данел æнæпартион кæй у, 
уымæ гæсгæ йын ахæм куысты кусæн кæй нæй, уыцырдæм. 
Кадрты хайады хицау рæстæгæй-рæстæгмæ хъуамæ хъусын 
кодтаид, йæ бæрны чи уыд, уыцы кусджыты тыххæй оргæнтæм. 
Уыдон хъуамæ зыдтайккой алы адæймаджы социалон уавæр дæр. 
Кæй зæгъын æй хъæуы, Данелы тыххæй зонинæгтæ, хабæрттæ 
дæр лæвæрд æрцыдысты республикæйы æфсæддон комиссарадмæ, 
Паддзахады æдасдзинады министрадмæ. 
Иу бон радиокомитетмæ фæзынд бæрзонд, стæвдтæарæзт лæг 
æфсæддон дарæсы. Куыста æфсæддон комиссарады. Данелимæ 
æрыгон азтæй фæстæмæ зыдтой кæрæдзи, фæлæ ныр Данелмæ 
дзургæ дæр не скодта. Уыциу раст бацис кадрты хицауы уатмæ. 
Уым уыд парторджы кусæн уат дæр. Уыцы уатмæ фæдзырдтой 
Данелмæ. Райста йын уыцы лæг йæ æфсæддон билет æмæ йæ 
акодта йемæ республикæйы æфсæддон комиссарадмæ. Бакодта 
йæ иу уатмæ. Уым сæм æнхъæлмæ каст КГБ-йы кусæг æрыгон 
лæппу, инæлар — министры фырт. Райста Данелы æфсæддон би- 
лет. Ракодта Данелы фæсвæд уынгты æнæдзургæйæ. «Мемæ цу!» 
— æрмæст ын уыцы дыууæ дзырды загъта. 
Дзæуджыхъæуы Горькийы уынджы скæсæнырдæм цæугæйæ . 
галиуырдыгæй иу тигъыл уыд рæсугъд уæладзыг бæстыхай. Бам- 
бæрста Данел, кæдæм æи æрбакодта лæппу, уый. Зындгонд уыд 
Данелæн уыцы галуан. Йæ къæсæртыл чи фæмидæг уа, уый дзы 
æнцонтæй кæнæ та æппындæр æддæмæ нал рауайдзæн. Авзæрста 
уый размæ Данел-уым дæр. Раирвæзт дзы. Ныр та ног. Хæлуарæ- 
джы тыны мæллæг бындз хауаг у. Данел йæхимæ æцæг каст бын- 
дзы хуызæн. Хæлуарæджы тыны иу хæлуарæг вæййы. Уыцы галу- 
аны та бирæ. 
Данелмæ диссагдæр фæкаст се ’нæууæнкдзинад адæймагмæ, 
хин æмæ цыдæр нымæхст мадзура цæстæнгас. 
Радиокомитет æмæ чекайы галуан уыдысты иу уынджы, 
кæрæдзимæ фæндзай метры дæрддзæфæн. «Лрдыгæй ардæм 
æрбадзур телефонæй, æмæ сæм мæхæдæг бацыдаин. Сæрмагонд 
къамбой лæгтæ мæм æрвитын цæмæн хъуыд? Тæхгæ сын акодта- 
ин? Цæмæ ма мæ кодтой дæлæ бульвары кæронмæ? Уырдыгæй та 
ардæм? Дымгæ бон рæстмæ фæмизын дæр нæма зоныс, инæлары 
фырт. Дæхимæ стыр хъæбатыр лæг æркастæ, мæн ардæм æрба- 
кæнын кæй сарæхстæ, уымæй!—æлгъаг каст бакодта Данел 
æнæдзургæйæ уыцы æрыгон сусæгкусæг къамбоймæ.— Дæ фыд 
— министр. Ды — йæ дæлбар кусæг. Дыууæйæ дæр советоп 
468 

адæмы æдасдзинад хъахъхъæнджытæ. Кæмæй? Мæнæй? Уæхæдæг 
та чи стут, цымæ? Чи кæй хъахъхъæны? Адæмы хъахъхъæнын 
уæладзыджы бадгæйæ хъæуы? Фыдæй, фыртæй уын ацы уæла- 
дзыджы бадын Хуыцауæй лæвæрд у? Бындз та хæлуарæджы тыны 
бахауд!» — цъæххудджынты кусæнуæтты къултæм ракæс-бакæс 
кодта Данел. 
Бадтис стъолы фарсмæ бæрзонд хæрзконд лæппулæг. Сæры- 
хъуынтæ фæстæрдæм аив фастæй æрттывтой сойæсæрстау. 
Æфсæддоны кител ыл рæсугъд фидыдта. Æфцæгготы уæллаг 
æгънæджытæ уæгъд. Цæхæртæ калдта æфцæгготы мидæггаг урс 
хæцъил. Уæхсчытыл фæйнæджы гæппæлтау тъæпæн пъагæттæ 
хæрдгæ ’ндахæй нывæфтыдтау æрттывтой. Данелмæ афтæ каст, 
цыма уыцы афицерыл пъагæттæ хæрдмæ хæцыдысты æмæ бандо- 
ныл уæз нæ цыд. Уый уыдис Таутиаты афицер, министры хæдивæг. 
Уый дæр та фарстыты бын фæкодта Данелы. Данел дæр та, скъо- 
ладзау ахуыргæнæджы цур фæлварæн куы дæтта, афтæ дзуап- 
пытæ фæлæвæрдта. 
— Цæугæ, дæ куыст уал кæн, стæй фендзыстæм,— загъта афи- 
цер, æмæ та Данел феуæгъд. 
11. 
Сусæны мæй йæ куыст кодта æнæвдæлон арæхстджын зæхку- 
сæгау. Уалдзæджы мæйтæ бацархайынц зæххыл цъæх кæсæмирæй 
дарæстæ скæныныл. Чындздзон чызг алыхуызон хæрдгæ ’ндæхтæй 
нывæфтыдтæ куы кæна, афтæ йæ хъулон-мулон дидинджытæй 
сфæлынды. Сусæны мæй сæ йæхимæ райсы. Батавы сæ. Фæлмæн 
хъарм къæвдатæ сыл æруадзы æмæ алы зайæгхал йæ фидæны 
фæлтæры койыл вæййы. Ома, алы зайæг хал дæр ратты йæ дыргъ, 
йæ гага иннæ аз уыдонæй ног зайæгой-фæлтæр фæзынынæн. 
Дзæуджыхъæуы уынгтæ дæр афтæ фæлыст уыдысты. Сусхъæд 
бæлæсты дидинджытыл гага фæзынд. Асфальт æмæ дуртæй 
фæндæгтæ хурæй тæвд кодтой æмæ сыл-иу донпырхгæнæн ма- 
шинæ цыхцырæй дон ауагъта. Бæгъæввад сабитæ доны цыхцыр- 
джытæм сæхи даргæ згъордтой хъыллистæй худгæ. 
Горæты рæсугъддзинад Данелы сындæггай йæхимæ æлвæста. 
Хæлæг байдыдта бынæттон цæрджытæм, бæстон цæрæнуæттæ 
кæмæн ис, уыцы адæмтæм. Проспекты бульварыл фæтæнсыф 
бæлæсты бын аууоны æрбадт къæлæт бандоныл. Кæсынтыл-иу 
фæци, уынджы æрыгон лæг æмæ усы иумæ цæугæ куы уыдта, 
уæд. Кæддæр ам ахуыр кодтой Данел æмæ Ладинæ. Рабфак каст 
469 

куы фесты, сæ гæххæттытæ куы райстой, уæд ахæм хъарм сæрды- 
гон бон Данел æмæ Ладинæ ратезгъо кодтой проспектыл. Паркмæ 
бацыдысты æмæ бандоныл дзæвгар фæбадтысты. Фæкастысты сæ 
гæххæттытæм, сæ курсы иумæ ист къаммæ. Сæ зæрдæтæ буц æмæ 
райгæ уыдысты. сæ сомбонтæй. Дарддæр институтмæ куыд ба- 
цæудзысты, куыд æмæ цавæр ахуырæдтыл ацæудзысты — нывæ- 
зтой сæ царды фæндтæ. Уыцы бонтæ æрæмысыд ныр Данел. Сы- 
стад æмæ бараст паркмæ. Кæддæр цы бæласы бын бадтысты, уыцы 
сусхъæд фæйнæрдæм фæцыд. Аууон лæвæрдта, фæлæ Данелы 
зæрдæ уыдæттæ фенынæй уæлдай нал бахъæлдзæг. Ладинæ йæ 
фарсмæ нæ уыд, мыййаг. Асаст уыцы бонты цин æмæ хъару. Го- 
рæты ацы рæсугъд бынæттæ уынгæйæ, йæ цæстытыл ахъазыд йæ 
райгуырæн Таджыхъæу. Хъæу æм горæтыл абаргæйæ фæкаст 
зæронд хуынчъытæ тæскъау, кæнæ дари хъуымацы цур чъизи 
къæхтæхафæн хæцъилау. 
Горæты цардысты адæмты хуыздæртæ, сæрæнтæ, ахуыргæндтæ. 
Се ’ппæтмæ дзы сойтæ æмæ фыдджынтæ нæ хауд, фæлæ сæ уавæртæ 
сыгъдæгдæр æмæ æнцондæр. Горæты цæрджытæм сæ фидæн бонтæ 
райдзастдæрæй худæнбыл æвдыстой. Хæсты рæстæг куыд æддæдæр 
цыд, афтæ царды æууæлтæ сæ бынæттæ агуырдтой. Æхцайы кад 
фæуæлдæр. Кастис Данел уæртæ халсар уæйгæнæн дуканимæ. Хъæу- 
уон адæм джитъри æмæ пъамидоры хъæстæ нæма уыдысты. Горæ- 
ты цæрджытæм дзы дзæкъулыдзæгтæ хауд. Алчи тырныдта, згъор- 
дта, йæ царды кой кодта. Уыдæттæ уынгæйæ Данел йæхимæ æркаст 
хоры хуымы мæгъæлдайау. Алчи дæр æй стоны æмæ йæ йæ хуымæй 
æддæмæ æппары — хæмпæлгæрдæг у! Уый .размæ дæр фехъуыста 
Данел, йæ социалон уавæры сыгъдæг чи нæ у, уыдонæн, дам, респуб- 
ликæты сæйраг горæтгы цæрæн нæй. Кадрты хайады хицау знон фæсидтис 
Данелмæ йæ кусæн уатмæ. Æргомæй йын загъта: «Немыцмæ уацары чи 
уыд, ахæм граждантæн сæйраг горæтты цæрыны бар нæй. Афтæ нын 
амонынц сæрмагонд хицауад». Бæлвырд нæ загъта, уыцы сæрмагонд 
хицауад чи у. Данелæн ноджы астæустæгыл дур фæкæнæгау зын уыдис, 
«æмбал» нæ, фæлæ йæ «гражданин» кæй схуыдта, уый. «Советон адæм 
кæд æмбар, æмхуызон сты, уæд хъæууон адæм горæты цæрджытимæ 
æмхуызон цæуылнæ сты? «Мæгъæлда» горæты нæ хъæуы». Кадрты 
хицауы бафарста: 
— Хъæуы дæр мын афтæ куы зæгъой, ам дын цæрæн нæй, уæд 
мын хъæды цæргæ æрцæудзæн сырдтимæ? 
— Уыдæттæн æз ницы зонын. Мæнæн куыд загътой, уый дын 
зæгъын афоныл. 
— Кæм ис ахæм указ? — бафарста Данел. 
470 

— Цы лæмбынæг фæрстытæ мæ кæныс, гражданин? Æви уыцы 
фарстытæн бæлвырд дзуаппытæ кæм дæттынц, уыдоны фенын 
дæ фæнды? 
— Уыдоны æз дæуæй раздæр федтон, нæ хо. Се скъолайы сын 
раджы бакастæи, фæлæ сæ закъæтты чингуытæ зыгъуыммæ фыст 
сты — зын æмбарæн. Цалдæр боны размæ сæм куы уыдтæн. 
Ахæмæй мын куы ницы загътой сæхæдæг, уæд сæ дæуæн цæмæн 
зæгъын кæнынц? Фефсæрмы мæ сты, æвæццæгæн...— сыстад Да- 
нел. 
Рацæйцыд, фæлæ йæ фæурæдта хайады хицау: 
— Нæ фехъуыстон-иу ма зæгъ. Дæ мызд — мæйы кæронмæ. 
Августы мах кусæгыл нымад нал уыдзынæ. фæндараст...— рацыд 
сылгоймаг йæхæдæг дæр. Дуар дæгъæлæй сæхгæдта æмæ Мус- 
сæйы уатмæ бацыд. 
Данелæн ныр уыдон йæ цæстытыл уадысты горæты уынджы. 
Йæхи æнкъардта уыцы бирæ адæмты ’хсæн иунæгæй, 
æнæфæхæцæгæй. Æнæрхъуыдыйæ, æнæнхъæлæджы цæуæгау æй 
йæ къæхтæ фæстæмæ бахастой паркмæ. Суанг дæлæ Терчы былмæ 
ныххæццæ йæ сомбоныл хъуыдытæгæнгæ. Терк уыд ивылд. 
Змæстæй мæсты уылæнтæ кæрæдзи цавтой. Тырныдтой кæдæмдæр. 
Уылæнтæ йæм кастысты адæймæгтау — тыхджын, гуыппырсар 
адæймæгтау. Уылæнты сæрыл къæцæлтæ æмæ алыхуызон хæлттæ 
хъеллау кодтой. Куы-иу фæбынæй сты, куыд фæзындысты. Уыцы 
къæцæлтау фæкаст Данел йæхимæ. 
Изæры йæ фысымтæм æрбацыд уæлдай æнкъарддæрæй. Хæдза- 
ры хицау Барис йе ’фсин Азауимæ кæрты бадт бæласы аууон. 
Бацр н кодтой Данелы æрбацыдыл. Банкъардтой йын йæ æрхæндæг 
зæрдæ йæ цæстæнгасыл. Азау фестад. Бандонмæ ацамыдта Да- 
нелæн. 
— Бад, цæмæн стыс? Ахæм фæллад нæ дæн æз дæр! — 
æфсæрмдзастæй загъта Данел. Азау мидбыл бахудт. 
— Уанцон нæу. Æгъдау халын махмæ нæ кæсы,— йæ мойы- 
рдæм иу къахдзæф бакодта æмæ æрлæууыд. 
Данел æрбадт Барисы фарсмæ. Барис æм бакаст: 
— Харбызты бирæгътæн сылгоймаг хъуамæ æгъдау дæтта! — 
хъæрæй ныххудт, фæлæ Данел ницы ахæм хъæлдзæгæй равдыста 
йе ’рбацыды. Азауæн дæр радзырдтой уыцы харбызты хабар, æмæ 
уый дæр фæхудтис. Æхсызгон ын уыд, æгайтма æрыгæттæй афтæ 
лымæн цардысты, зæгъгæ. 
Барис æмæ Лзау Данелы æрхуым каст бамбæрстой, кæд, зæгъгæ, 
Данелæн йæ зæрдæмæ цыдæр нæ цæуы йæ фысымтæм. Кæд не 
471 

’рвæссы йæ цæрæн бынатыл. Цъус фæсыпп сты, стæй бадгæ-ба- 
дын Барис баздæхт Данелмæ: 
— Мæ рагон æрдхорд! Мæ ингæнмæ ныккæс, куынæ зæгъай, 
цæуыл æнкъард дæ! Уæд дын ныммæлон, кæд исты афтæ нæ кæнæм! 
Æргом чи нæ зæгъа! 
Данел фефсæрмы йæ фысымтæй. Куыд сын раарфæ кодтаид, 
уый зонгæ дæр нæ кодта. Арф ныуулæфыд. Сыстад уырдыг, йæ 
худ сæрæй систа. Арвмæ скаст æмæ афтæ зæгъы: 
— Уæ, дуне рафæлдисæг! Адæмы фарн! Æз цас æмæ кæуылты 
ауадтæн! Цас дзыллæтыл сæмбæлдтæн!.. Мæнæ мæ цуры цы би- 
нонтæ лæууы, ахæм адæймæгтæ уыцы дзыллæты ’хсæн сты стæмтæ. 
Мæн куыд барæвдыдтат, мæнæн цы лæггæдтæ кæнут, уыдон чи 
нæ бамбара, уый лæг дæр нæу. Æз уæ куыд бузныг дæн, афтæ 
хорз мæхиуыл æрцæуæд,— Хуыцаумæ сын куывта Данел. Стæй 
сын радзырдта йæ хабæрттæ, кусын æмæ йын цæрыны дзырд дæр 
кæй нæ уыд Ирыстоны сæйраг горæт Дзæуджыхъæуы. 
Барис уырдыг фестад. Ныххудт æмæ Данелы йæ рахиз къухæй 
æрбахъæбыс кодта: 
— Гъæй, куыд дын амардтæн, Данел! Ууыл та цы тыхсыс? Куыс- 
тытæ æмæ цæрæнтæ бирæ! Æрмæст нæ Хуыцау æнæниз уадзæд! 
Ныууадз тæккæ райсом уыцы куыст æмæ мæхимæ рацу! Цы куыст 
дæм хуыздæр кæсы? Бæгæны уæйгæнæг, æви æппæт буфеты хи- 
цауæй. Уым бæгæны дæр, сæнтæ дæр, физонджытæ дæр. 
Данелмæ уыцы ныхæстæ афтæ диссаг фæкастысты, æмæ 
зæрдæрæхуыстау фæци: «Мæнæ царциаты диссæгтæ! Мæ рай- 
гуырæн зæххыл мын стыр дипломимæ дæр кусын æмæ цæрыны 
бар нæй! Барисæн та йæ бон у æнæ дипломæй, партион билеты 
фæрцы горæты цæрæнхосты хицауæй уæвын!» Барис ахæм бына- 
ты кæй куыста, уый Данелæн хъыг нæ уыд. Стæм адæймæгтæ 
ссарæн уыд Барисы зæрдæйау зæрдæджын адæймæгтæ. 
Бонджынтæ-хъæздгуытæ уыцы тыхст рæстæджыты дæр уыды- 
сты, фæлæ сæ мулчы цæстæй кастысты. Зæрдæйæ хъæздыг нæ 
уыдысты Барисау. 
Данелы сæры ахæм хъуыды дæр фæзынд: «Хъæздыгæн 
хъæлдзæг æмæ рæдау уæвын зын нæу. Цымæ мæ уавæры та йæхи 
куыд æвдисид Барис? Афтæ рæдаузæрдæ ма уаид?» — Барисы 
зæрдæлхæнæн ныхæстæм хъусгæйæ ахæм хъуыдытыл дæр æфты- 
дис Данел. % 
Барис иу бон Данелы йемæ акодта хæрæндæттæ æмæ йын ну- 
азæндæттæ фенын кæнынмæ. Данел раздæр Барисы фæндоныл 
разы кодта. Иу нуазæндонмæ бацыдысты. Æрбадтысты стъолы 
472 

фарсмæ бандæттыл. Буфеты уæйгæнæг, стæвдтæ, гуыбынджын 
лæппулæг, æнæвдæлон уыд. Бацæуджытимæ йæ хабæрттæ арæз- 
та: хъæбæр нозт иутæн, иннæтæн сæн агуывзæтæм уагъта. Фи- 
зонджытæ йæм мидæгæй хаста хæринаггæнæг. Уый та сыл-иу 
хъæдындзтæ æркарста. Авджы хъуырæй тæвд физонджытыл туаг 
дзмари пырх кодта. Стъолыл сæ æлхæнджыты цур æвæрдта. 
Уæйгæнæгæн йæ сæйраг куыст уыд æхца раст æрнымайын. Фæлæ 
дзы рох нæ уыд фылдæртæ — уæлдæйттæ анымайын дæр. Каст 
æмæ æмбæрста, бацæуджытæй кæй дзыпмæ уæлдай фæныхилæн 
уыд, уый дæр. Нозт йæ сæры кæмæн тынгдæр цыд, уыдонæй уæл- 
дай æхца фелхъивын æнцондæр. Нозтджын лæгтæй ахæмтæ уыд, 
æмæ-иу йæ дзыпп сфæлдæхта. Æхцатæ-иу армыдзагæй тымбылтæй 
æртъупп кодта уæйгæнæджы нард гуыбыны цур стъолыл. 
Уæйгæнæг дæр дзы-иу систа, дæ цæсгом æмæ дæхæдæг, куыд 
фæзæгъынц, афтæ. 
Уæдмæ уæйгæнæг ауыдта йæ хицау Барисы. Цæст æм фæны- 
къуылдта, ома, ныртæккæ. Уайтагъд Барис æмæ Данелы цур стъо- 
лыл фæзынд тымбыл графины хъæбæрæй, гуырдзиаг сæн, физон- 
джытæ, пъамидорты кæрстытæ, дзул... 
Хорз федтой сæхи. Уырдыгæй ацыдысты æндæр уынгмæ. Иу 
ран хъæдын чысыл будкæйы рудзынджы цур лæгтæ сгуппар сты. 
Авгæй къружка, йæ былтæй бæгæныйы фынчытæ кæлгæ, чи рай- 
сы, уый адæмæй æддæдæр ралæууы. Афу кæны фынчытæ. Бана- 
зы. Кæд ма йæм фæстæмæ æхца фæцæуы, уæддæр æм уæйгæнæг 
ус радзуры: «Нæй лыстæг! Иннæ хатт!» Зыдта уæйгæнæг ус, бирæ 
нæлгоймаг лыстæг æхцаты тыххæй адæмы æхсæн сдзурын йæ 
сæрмæ кæй нæ ’рхастаид. Федта, бамбæрста Данел, уыцы куыс- 
тытæ цы уыдысты, уый. 
Зæхмæ дзæвгар фæкаст Данел æмæ йæхицæн загъта: «Сыдæй 
æмæ æнæ ’хцайæ сæфгæ куы кæнон, уæддæр не ’ркæндзынæн 
сылгоймаджы раздарæн. Пъамидор цыргъ кардæй тæнæг кæрстытæ 
кæн. Тæбæгъы сæ тъæпæн хæлиутæй æвæр, бирæ куыд ахадой. 
Дæхицæй сараз гæды лæг! Цæстфæлдахæг! Æлхæнджытæм худгæ 
лæгъз æвзаг ауадз! Хъуыды та кæн: кæмæй цас уæлдай æхца фел- 
хъивон». 
Нæй, не сразы Данел Барисы фæндоныл. Раарфæ йын кодта, 
зæрдиагæй йыл кæй тыхст, стыр æххуыстæ йын кæй бакодта, уый 
тыххæй. «Ахуыргæнæджы куыстыл сахуыр кодтон, зонын уыцы 
куыст. Бавзарон мæ амонд, кæд ма адæймаджы ном хæссыны 
аккаг дæн, уæд!» — мæстыйæ, æнгуылдзтæ арммæ ныттымбыл 
кæнгæйæ, загъта Данел. Смæсты, суынгæг йæ зæрдæ. Рæстдзинад 
473 

цыма рæмпæджытæ бахордтой, кæнæ ихы бын ныссалд, йæ кой, 
йæ хъæр нал уыд, афтæ каст Данелмæ йæ рæстæг. Сывæл-лæттимæ 
мыл хъомыладон куыст дæр куы нæ баууæндой, зæгъгæ, бакатай 
кодта. 
Барис Данелы уæхскыл рахиз къухы арм æруагъта: 
— Ууыл ма тыхс. Министр нæхи лæг у. Мухарбегæн æз цы 
зæгъон, уый сараздзæн. 
Афтæ рауадис хъуыддаг æцæгдæр. Министр гуырысхотæ код- 
та Данелы социалон уавæрыл. Барис æм цæстæй амонгæ куы 
баздæхт: «Ныууадз-ма! Лыстæг сасирæй чи фæлуæрста, уыдон 
дæр иннæтимæ афардæг сты « дурджын хъæумæ»,— уæд министр 
дæр ницуал загъта. 
Ныффыссын кодта чызгæн бардзырд бæзджын журналы Да- 
нелы Ч... хъæуы авдазон скъоламæ арвитын ахуырады хайады 
сæргълæууæгæй. 
474 

ФдемододемдеФбдеммододеододФ 
Æ р т ы к к а г с æ р 
Л» „Ж, рв æхсæв-бонмæ Дзæуджыхъæуыл гæрæхтæ фæкод- 
та. Егъау къæртайæ йыл рæдауæй фæкалдта къæвдадон. 
Райхъал Данел арвы гæрæхтæм йæ уаты. Рахызт сынтæгæй. 
Ракаст дуары зыхъхъырæй кæртмæ. Тæдзынджытæм æвæрд 
тъæпæнджытæ æмæ къуыстилтæ семыдзаг баисты. Цыхцырæй сыл 
мызти. Тыргъты цур тæнæг зестыл æртæхты тъæпп-тъæпп, цых- 
цырты хæл-хæл, уарыны сæх-сæх Данелмæ каст, цыма æрдз йæхи 
дзурæнтæй цагъта арв æмæ зæххы фыст оперæ. 
Адæймæджы зæрдæнизы ныхмæ æрдзы ахæм фæзындæй 
хуыздæр хос дохтыр дæр нæ бацамондзæн. Сæрдыгон хъарм 
къæвда Данелмæ каст, æрдз адæймагæн цы цæрæн хостæ радта, 
уыдонæн сæ зынаргъдæр. Хорз бахъуыды кодта хистæрты ныха- 
сы æцæгзинад. «Хъæууон зæхкусæг адæм æрдзы æгъдæуттæ æмæ 
уаг хуыздæр базонынц. Горæты цæрджытæн хъауджыдæр нæу. 
Зæхкусæг æрдзы хъæбысы цæры. Йæ цард саумæрыл æвæрд у. 
Арвæй йæм æртах куы нæ хауа, уæд кæсаг хуыскъыл аззайæгау 
вæййы. Хъарм къæвда æрцыд, уæд кæсаг доны бахауд». Ахæм 
хъарм къæвдатæ августы æмбисыл фæстаг хатт æрцæуынц. Уый 
фæстæ уазал сæлфынæг фæхæссы. 
Нал бафынæй Данел суанг бонмæ. Сынтæгыл хуыссыд уæл- 
гоммæ. Цæстытæ бацъынд кодта æмæ хъуыдыты аныгъуылд: «Цæ- 
уын хъæумæ... Горæты хъæбысы мын цæрыны бар нæй. Æрдзы 
хъæбысы — табуафси! Йæ бындар фæуæд, хъæу æрдзы хъæбыс 
чи хоны! Чи та — Сатанайы къæбиц. Уыдон ныхæстæ сты. Горæтæй 
хъæумæ алыгъд, зæгъгæ, дзы ахæм нæма федтон, мæнæ мæн 
хуызæн. Ацы горæты мæнæй зондджындæр ничи ис? Иннæтæ æды- 
лытæ сты? Асфальт æмæ бульвары бандæттыл аууоны бадынц. 
Иутæ та гуырдзиаг сырх сæнæй сæндæтты сæ дойны уадзынц,— 
475 

йæхи æфхæрæгау кодта Данел.-^ Уæдæмæ дзы мæнæй æгуы- 
дзæгдæр нæй! Мæнæн дзы цæрын не ’мбæлы.— Лхъуыды кодта 
Барисы ныхасыл дæр. Бæгуыдæр базыдтаин бæгæны къружкæтæм 
уадзын æмæ æхца исын. Физонæг скæныныл æз ам горæты хæри- 
наггæнджыты ахуыр дæр ма скæидзынæн. Фæлæ...» — Уыцы 
«фæлæ»-иу Данелæн æнæ дзуаппæй уæлдæфыл аззад йæ хъуы- 
дытæн фæрсмихау быцæуæй. 
Ацы хъуыды йæм-иу цыма рудзынгæй æрбадзырдта: «Дадаты 
Хæмæты фырт, бæгæнытæ æмæ физонджытæ кæныныл куы схæцай, 
уæд дæ диплом æмæ дæ цæсгом та кæм нымæхст уыдзысты? » 
Данелы уыцы хъуыдытæ иууылдæр фæсте аззадысты. Дуне- 
дарæг та арвыл бæстон фæд адардта. Уарын банцад æмæ сыфтæ- 
рты æртæхтыл хуры тынтæ цырæгътæ ссыгътой. Бæргæ фæндыд 
Данелы горæты йæхицæн хъарм бынат скæнын, горæтаг адæмы 
хуызæн горæтаг цард кæнын. Фæлæ... 
Данелмæ уæззау хæссинагæй ницы уыд. Лзау ын фæндагмæ 
хæринæгтæ батыхта. Барис ын йæ костюмтæй иу рахаста: «Те- 
бойы харбызты бирæгъ! Ацы костюм мæ номыл фæдар! Ивæнæн 
дын кæд бабæззид. Мызд тагъд нæма райсдзынæ. Тæрсгæ ма кæн! 
фендзыстæм та!» — бахудт Барис Данелмæ. Уæдмæ Геор дæр 
фæзынд æмæ Данелимæ ацыдысты, дæлæ машинæтæ Ч... хъæумæ 
кæцæй цыдысты, уырдæм. 
Уæзласæн машинæйы цалх дзыхъы ныххауы. Гуыффæйыдзаг 
адæм уырдыг лæугæйæ куы иуырдæм ныццудынц, куы иннæрдæм. 
Гуыффæйы бын сæстытæ æмæ зыхъхъыртæ. Цалх уарыны донæй 
дзаг дзыхъхъы гуыпп, æмæ цъыф доны цъапп фæцæуы. Зыхъ- 
хъыртæй хæрдмæ адæмыл скæлы. Хъæууон адæмы даритæ дзы 
кæд нæ сæфтысты, уæддæр сæ уæрджытыл цы сылгоймæгтæ бад- 
тысты, уыдоныл калд. Суанг сæ цæсгæмттæм дæр хæццæ кодта 
цъыф дон. Æрлæууыд машинæ хъæуы астæу скъолайы цур. 
Данел рахызт цъыфæйдзæгтæй. Скъолайырдæм куы баздæхт, 
уæд уынджы сывæллæтты ныхæстæ йæ хъустыл ауадысты: 
— Дæлæ ног делектыр æрцыд! — ныккастысты Данелмæ. 
— Ницы у делехтыр! — ных сæм фæлæууыд иннæ. 
— Делехтыр ибон куы ’рцыд. Лй та завуч уыдзæн,— сраст сæ 
кодта сæ хистæр. 
Данел йæ хæссинаг стыр дурыл æрæвæрдта. Фæдзырдта 
сывæллæттæм: 
476 

— Рауайут-ма уе ’ппæт дæр ардæм! — Сабитæ кæрæдзимæ 
бакастысты. Фефсæрмхуыз сты. Стæй Данелмæ æрбацыдысты 
хæстæг. Æнхъæлдтой æмæ сын йæ хæссинаг хæссын код-та. 
— Иууылдæр скъоламæ фæцæут? — бахудт сывæллæттæм. 
Сывæллæттæ фæрæвдз сты. Кæрæдзийæн бар нæ дæтгæйæ, 
схор-хор кодтой: 
— Цæуæм! — фæрæвдз бурхил лæппу. 
— Æз дæр цæуын,— бахудт тæнтъихæг. 
— Æз дыккæгæмтæм цæудзынæн,— фæуæндон иннæ. 
— Æз та æртыккæгæмты каст фæдæн. 
Сывæллæтты æхсæн иу лæппу ницы сдзырдта. Иуварс лæууыд 
мадзурайæ, æнкъардæй. Данел æй фæхъуыды кодта æмæ йæ афар- 
ста: 
— Лæппу, ды та кæцы къласмæ цæудзынæ? 
Уый ницы сдзырдта. Сæр ныггуыбыр кодта. Йæ бæсты иннæ 
сывæллæттæ дзуапп радтой: 
— Нæ фæцæуы скъоламæ. Йæ мад амард æмæ йын йæ дзау- 
мæттæ чи æмпъуза, уый нæй. 
Сидзæр лæппу уыд бæгъæмвад, æнæ хæдон, цыбырфадыг хæла- 
фы. Йæ мады амарды коймæ лæппу ныккуыдта. Иуфарс ацыд 
æмæ сисы рæбын нынкъард. 
Данел кърандас æмæ гæххæтт систа йæ дзыппæй. Ныффыста 
лæппуйы мыггаг æмæ ном. Уый фæстæ сывæллæтты афтæ фæрсы: 
— Скъолайы хицау куыд фæхуины? 
Сывæллæттæй иу фæцырд: 
— Делехтыр! — йæхицæй ныббуц, дзуапп раздæр радтон, 
зæгъгæ. 
Данел сæ уæд æрыхъусын кодта æмæ сын бацамыдта «де- 
лехтыр» нæ, фæлæ «ди-рек-тор». Æмхуызонæй сын æй уæнг- 
гай зæгъын кодта. Уый фæстæ та сын бацамыдта «завуч» цы 
амоны, иронау куыд зæгъгæ у, уый — «ахуыры хайады хи- 
цау». 
Данелæн йæ фыццаг æркъахдзæф дæр хъæуæн ахуыргæнæ- 
джы’ад скодта. Йæхицæн та хъæууон сывæллæтты уынд стыр 
горæт ферох кæнын кодта. Бæгъæввад сабитæ дарæсæй кæд мæ- 
гуырхуыз уыдысты, уæддæр сæ ирд цæстытыл зынд цардбæлло- 
над, цардхъомад, хъарм æмæ хæларзæрдæты конд. Фæлæбурдтой 
Данелы хызынмæ: 
— Мах æй ахæсдзыстæм! 
— Æри, æз æй хæссын! 
— 0, ды! Ды мæнæй домбайдæр дæ? — хызын кæдæм хæссын 
477 

хъуыд, уый Данел йæхæдæг дæр нæма зыдта, афтæмæй йæ 
сывæллæттæ скъолайы къæсæрмæ балæууын кодтой. 
Данел сæ фæдыл цыд. Йæ зæрдыл йæхи æрыгон бонтæ æрлæу- 
уыдысты æмæ дзы сæрыстырæй сирвæзг. «Хъæууон сывæллæттæ!» 
— æнцон ын уыд сæ уынд. Хызын иу лæппу дæр афæрæзтаид, 
фæлæ йыл уалæй æрæмбырд сты, æмæ йыл чи кæм ныххæцыдаид, 
уый бынат дæр дзы нал уыд. Сывæллоны зæрдæ ирд æмæ æнæхин, 
æнæсайд вæййы. Сæ алкæй дæр фæндыдис ахуыргæнæджы хы- 
зын хæссын. Уыцы азты сывæллонæн ахуыргæнæг йæ ныййар- 
джытæй къаддæр кады æвæрд нæ вæййы. Ахуыргæнæг æм фæкæсы 
уæлтæмæны зондджын адæймаг. Данел уыцы хабæрттæ хорз зыдта. 
Педагогикæ æмæ психологи институты зæрдиагæй бакаст. Зыд- 
та, сывæллоны дæхимæ ма стызмæг кæн. Ма йæ æфхæр, ма йæ 
сай. Цы хорздзинæдтыл æй ахуыр кæныс, уыцы хорздзинæдтæй 
ахуыргæнæг хъуамæ йæхæдæг хайджын уа. Ахуыргæнæг сывæл- 
лæтты æрмæст чиныджы æвзагæй ма ахуыр кæна, фæлæ йæхæдæг 
сабитæн хъуамæ уа цæстуынгæ æвдисæндар уыцы хорздзинæдтæ 
амонгæйæ. 
Скъолайы агъуыстæй Данелы зæрдæ нæ баради. Йæ цæсты- 
тыл рагацау ахъазыдысты, цы зындзинæдтæ йæм каст йæ дард- 
дæры куысты, уыдон. 
Авдазыккон скъола. Саманкъул бæстыхай. Ссæдз сывæллонæй 
фылдæр кæм нæ бацыдаид, ахæм кълæстæ. Уый ахуыры æмæ хъо- 
мыладон куыст хорз уавæрыл сæвæрынæн фадат кæй нæ лæвæрдта, 
уый рагацау зыдта Данел. Зыдта, скъолайы кусынæн уавæртæ 
цавæр хъæуы, уый. Уæддæр ын æхсызгон уыд, стыр горæтæй хъæу- 
уон скъоламæ кæй æрцыд, хъæууон сывæллæттимæ кæй уыдзæн 
йæ куыст. Хъæууон сывæллон сабийæ бавзары царды зынтæ, 
фæллойы уæз. Кæд æвзагæй горæтаг сывæллæттау рæвдз нæма 
вæййынц, чингуытæ афтæ бирæ нæ бакæсынц, уæд уыйбæрц та 
царды зынтæн фæразондæр æмæ æрхъуыдыджындæр вæййынц. 
Скъоламæ йæ фыццаг æрбасанчъехæй уыцы хъуыдытыл фæцис, 
фæлæ цæргæ кæм кæндзæн, ууыл сагъæс æй ныр йæхимæ аздæх- 
та. Дыккаг сагъæс та йын уыдис, йе ’мкусæг æмбæлттæ цавæртæ 
уыдзысты, уый. Августы фæстаг къуыри ахуыргæнджытæ æмæ 
директор хъуамæ сæ куысты уæлхъус уыдаиккой. Сæ куысты 
пълантæм сын хъуамæ директор æмæ завуч æркастаиккой ра- 
гагъоммæ. Бафиппайдтаиккой сын сæ хъуæгтæ æмæ сæ афоныл 
барæстытæ кодтаиккой, цæмæй ахуыры аз æнæкъуылымпыйæ 
райдыдтаид. 
Уыдаид иуæндæсæм сахат, уæддæр скъоламæ ахуыргæнджытæй 
478 

ничима фæзынд. Æнæ директоры фенгæйæ та Данелæн ницы 
гæнæн уыд æмæ бæласы бын аууоны банхъæлмæ каст. Сабитæ 
дæр йæ алыварс зæххыл æрбадтысты, цыма сын истытæ йæ дзып- 
пытæй фелвæстаид. Хъазынтыл фесты кæрты къуымты. Бадт Да- 
нел бæласы бын. Æнхъæлмæ каст скъолайы директормæ. Каст 
кæрты къуымтæм дæр æмæ йæ зæрдæ нæ барухс йæ æфснайдæй. 
Быдираг цъылинаг æмæ дзы алыхуызон хæмпæлгæрдæг . 
лæджымбæрц лæууыд бирæгъты æмбæхсæнау. 
Данел нæ уарзта рагацау æнæбындур хатдзæгтæ кæнын искæй 
æмæ истæй тыххæй, фæлæ йын скъолайы æнæфснайд кæрты 
йæхæдæг дзурæг уыд ахуыргæнджыты куыстыл. Ноджы тынгдæр 
та директоры куыстыл. 
Ныллæг бæзæрхыгтæ арæзт лæппулæг æрбазылд уынгæй 
к.æртмæ. Æфсæддоны картуз йæ сæрыл. Сау цырыхъхъытæ, тар 
хъуымацæй хæлаф æмæ хæдоны. Астæуыл гæрзын фæтæн рон. 
Йæ фарсыл афицеры планшеткæ. Æрбацыд Данелмæ æмраст æмæ 
йын йæ къух райста: 
— Куыд уынын, афтæмæй нæм ног уазæг дæ æмæ æгас цу! — 
фæлмæн бахудт. 
— Уазæг — Хуыцауы уазæг, зæгъгæ, баззад нæ фыдæлтæй, 
фæлæ мын мидæмæ зæгъæг нæй,— мидбыл худт равдыста Данел 
дæр. 
— Æгуыдзæгдзинад у уый фысымтæн, æцæгдæр,— бакаст скъо- 
лайы дуармæ лæппу,— Æмæ мидæгæй ничима ис? 
— Ничи. Æнхъæлмæ кæсын æз дæр,— йе уæхскыл схæцыд 
Данел. 
Нæ фæзынд уыцы бон директор йæ куыстмæ. Ахуыргæнджытæ 
дæр афтæ бакодтой. Æрмæст уыцы лæппу ахуыргæнæг абæрæг 
кодта скъола. Бæрæг уыдис, æхсгæуадæй кæй æрбахауд. Йæ 
фæзылд æмæ ныхасыуагæй Данелæн цы базонын хъуыд, нозтдзæф 
кæй уыд. 
— Базонгæ уæм! Мæ ном — Темболат. Дæуæн та цы номæн 
скуывтой хистæртæ? — афарста цæстытæй худгæ Данелы. 
— Ном ракæсыны тыххæй вæййы æмæ йæ цыфæнды дæр схон. 
Мæ ном — Данел. 
— Гъемæ тынг хорз. Иумæ кусдзыстæм. Æз дæр ам кусын. 
Математикæйы уроктæ хæссын. Сывæллæтты рафтау-бафтауыл 
ахуыр кæнын. Раппар-баппар та сæ сæхæдæг базонæнт,— уæлæн- 
гай худт бакодта Темболат. 
Уæдмæ фæзындысты кæртгæс, æфснайæг æмæ ахуыргæн- 
джытæй цалдæр. 
47? 

Данелы зæрдæ ноджы тынгдæр бауазал ахуыргæнæн уæтты 
æдзæллаг уавæрæй. Скъола цалцæггонд не ’рцыд. Завхоз æмæ йæ 
ахуыргæнджытæ сæхи хъарутæй бахъулæттæ кодтой. 
Данел уыцы бон раст хатдзæг сарæзта скъолайы куыстæн: 
«Хъæууон сабитæ куыд сабитæ — цардбæллон, сывæллæттæ куыд 
вæййынц, афтæ. Кæрты æдзæллагдзинад æмæ ахуыргæнджыты 
коллектив сæ куысты кæй не сты, уæлдайдæр директор, уыдæттæ 
хорз куыстыл дзурæг не сты...» 
Кæртгæс зæронд лæг куыд радзырдта, уымæй сбæрæг Данелæн, 
раздæры директор æмæ завуч сæ куыстæй тыхист кæй æрцыдысты. 
— Ног директоры æрæрвыстой дыууæ къуырийы размæ. Уæртæ 
уыцы хæдзары ис директоры цæрæн. Æрбынат кодта, базыдта 
йæ цæрæнтæ æмæ уал сæхимæ ацыд,— дзырдта кæртгæс.— Эмаус- 
аг æй хонынц. Ногусджын, дам, у. 
Данелмæ хорз нæ фæкастысты, кæртгæс цы хуызы равдыста 
ног директоры, уыдæттæ. Зæхмæ ныккаст æмæ хъуыды кодта: 
«Ногусджын нæ, фæлæ цыфæнды куы уа, уæддæр ын ам æмбæлы 
уæвыи. Ахуыры азы райдайæнмæ æрмæст къуыри баззад. Скъола 
ныр алцæмæй дæр хъуамæ цæттæ уа. Мæнæй уый, дæ бонæй у! 
Ахæм хицауимæ дын кусгæ æрцæудзæн!» — нæ барухс йæ зæрдæ. 
Уыцы бон ахуыргæнджытæй чи фæзынд скъоламæ, уыдонимæ 
базонгæ. Баныхас кодтой, тæккæ райсом сæ куысты пълантæ 
цæмæй æрхастаиккой семæ. Алы ахуыргæнæг дæр хъуамæ ба- 
зыдтаид, йæ къласы скъоладзаутæ ахуыргæнæн дзаумæттæй куыд 
ифтонг уыдысты, уый. 
Нæ рауадис афтæ. Райсом ахуыры аз райдайдзæн, афтæ фæсси- 
хор скъолайы кæртмæ æрбатылд галтæ ифтыгъдæй цалдæр уæр- 
доны. Уæрдæтты æвæрд хæдзары дзаумæттæ уыдысты ног дирек- 
торы. Эмаусæй æрласта йæ бинонты æд бынтæй, суанг чыргъæды 
онг, нартхорзгъалæн машинæ æмæ хъуылыджы онг. 
Скъолайы кæрты хибар ран скъæты фарсмæ цы хæдзар уыд, 
уым æрбынæттон директор æд бинонтæ. Скъоладзаутæ æрбам- 
бырд сты æмæ æххуыс кодтой уæрдæттæй дзаумæттæ мидæмæ 
хæссынмæ. Уæдмæ Данел ахуыргæнджытимæ райсомы куысты 
фæдыл баныхас кодта. Алы къласæн дæр номхыгъд арæзт æрцыд 
скъоладзауты нымæцыл. Сарæзта уал цалдæр бонæн рæстæгмæ 
расписани. Рафыстой йæ скъоладзаутæ къласгай æмæ ацыдысты 
сæ хæдзæрттæм. 
Данел ахуыргæнджыты уаты баззад иунæгæй. Йæ дарддæры 
куыстæн пълан саразыныл куыд хъуыды кодта, афтæ уаты дуар 
чидæр къахæй æрбацавта. Дуар байгом æмæ дзы æрбахызт тыз- 
480 

мæгхуызæй бæрзонд нæлгоймаг уæлдзарм худы, æфсæддоны даргъ 
цинел æмæ кæттагхъус цырыхъхъыты. Фæндæгтæ, æвæццæгæн, 
цъыф уыдысты, æмæ йæ цырыхъхъытæ фадхъулты онг нæ зын- 
дысты цъыфæй. 
— Цы фесты ахуыргæнджытæ? — бустæгæнгæ афарста æрба- 
цæуæг. 
Данел сыстад йæ бынатæй. Ныккаст æрбацæуæгмæ: 
— Чи дæ хъæуы, хорз лæг? 
— Ахуыргæнджытæ мæ хъæуынц! 
— Цæмæн дæ хъæуынц? Сæхимæ ацыдысты. 
— Æз ам директор дæн! Æнæ мæн фенгæ цæмæн ацыдысты? 
Данелы зæрдæ срыст: «Ай мæ директор уыдзæн?!» — Стæй 
йын:— Гъемæ æгас цу, ног директор! Æз та дæн ног завуч. 
Фенхъæлмæ дæм кастыстæм... Ныр фæссихор у. 
— Фæссихор нæ, фæлæ æмбисæхсæв куы уа, уæддæр æнæ мæн 
йæ куыстæй йæ хæдзармæ хъуамæ мачи цæуа! — сбустæ кодта 
ног директор. 
Данел стъолæй æддæдæр ралæууыд. 
— Базонгæ уæм,— йæ къух бадардта директормæ. — Дадаты 
Данел. Ардæм завучæй æрвыст дæн, кæд дæу нæ фæндыд, 
уæддæр,— зæрдиагхуызæй йæм бакаст, цæмæй ма уыцы фæстаг 
ныхасæй йæ ног хицауы зонд дзæбæхдæр базыдтаид. 
— Директор райкомы наменклатурон кадртæй у. Æз дæттын 
дзуапп скъолайы куыстæн. Дæу рарвитыны размæ хъуамæ мæн 
бафарстаиккой министрады, фæлæ уым дæр дымгæсæртæ бадынц! 
— къух ауыгъта. 
— Кæд дзы тымыгъсæртæ бады, уæддæр дын æз мæхи баца- 
мыдтон, ды — нæма...— зæрдиагæй йæм бакаст Данел. 
— Тебо мæ хуыдтой. Ныр куыд хуиндзынæн, нæ зонын,— 
æнæрвæесонæй дзуапп радта. 
— Уæдæ ам номивынтыл куыд сбаддзыстæм, нæ зонын? Нæ 
нæмттæ хъуамæ ма фæчъизи кæнæм! — зæрдиагæй бамбарын кодта 
Данел йæ директорæн. Ныхас раздæхта, райсом ахуыры азы фыц- 
цаг бон кæй уыдзæн æмæ йыл цæттæйæ сæмбæлын кæй хъæудзæн, 
цæмæй иу урок дæр хæлд ма ’рцыдаид. Директорæн уыцы хъуы- 
дытæ йæ хъуыны дæр нæ хызтысты. Цы хъæудзæн æмæ цы нæ 
хъæудзæн, уыдоныл йæ дзых хæлиу дæр не скодта. Азылд æмæ 
ацыд уæртæ йæ ног цæрæнтæм. 
Данел йæ фæдыл джихæй кæсгæ баззад. Йæ сæр сагъæсы тылд 
бакодта. Йæ зæрдæ бакатай кодта, цæмæй тарстæн, уый та мæ 
размæ фæци, зæгъгæ. 
31Лалинæ 
481 

^®^ 
Фыццæгæм сентябры райсомæй хъæуы уынгтæ сывæллæтты 
хъæлдзæг ныхæстæй, тъæбæрттытæй бæрæгбон хуызмæ раивтой. 
Адæм кæд хъæздыг нæ цардысты, сывæллæтты æхсæн кæд 
бæгъæмсар, бæгъæввад сабитæ дæр уыдис, уæддæр уынгты 
акæсгæйæ фылдæртыл уыд скъоладзауы дарæс. Чызджыты дзык- 
кутыл лентытæ, сау кæнæ урс сæ раздарæнтæ. Лæппутыл фæнык- 
хуыз фанелæй хæлæфтæ, хæдæттæ. Хур арвыл рæсугъд сзындис, 
æмæ скъолайы кæрт сабиты хъæлæсæй кæл-кæл кодта. Хæмпæл- 
гæрдæг сæ къæхты бын æрыссæст. Ранæй-рæтты кæртæн йæ рыг 
дæр ма скалд. 
Кæм къордгæйттæй лæууыдысты æмæ кæрæдзимæ æвдыстой 
сæ чингуытæ, кæм згъорынтæй хъазыдысты. Кауы рæбын æфхæрд, 
æнкъардæй æххормаг уæрыччытау чи лæууыд, ахæм сабитæ дæр 
дзы къорд уыд. Хæхбæстæй æмæ Хуссар Ирæй чи æрлыгъд, 
фылдæр ахæм сывæллæттæ. Хæстæй кæй фыдæлтæ нал сыздæ- 
хтысты, уыцы сабитæ та фыддæр уавæры. Данел кæрты лæу- 
уыд. Аивæй йæ цæст хаста сывæллæттыл. Сывæллæтты уынд 
ын æхсызгонад лæвæрдта, фæлæ-иу йæ цæсгом фæтар, фе- 
нкъард дарæсæй æнаив, æнæфснайд сæрыхъуынтимæ сывæл- 
лæтты фенгæйæ. 
Сывæллæттæй бирæтæ æнæ хызын, æнæ чингуытæ. Бамбæрста 
Данел фыццаг бон, йæ куыст æнцон кæй нæ уыдзæн. Тыхджын 
рувинаг хоры хуымау æм фæкаст ацы скъола. 
Уæдмæ скъолайы кæрты фæзындысты иу сылгоймаг æмæ дыу- 
уæ нæлгоймаджы райахуырады хайадæй, партийы æмæ фæском- 
цæдисы райкомтæй. 
Скъолаты уагæвæрдмæ гæсгæ ахуыры азы фыццаг бон урокты 
размæ хъуамæ кæрты арæзт æрцыдаид азы дуар байгомгæнæн 
бæрæгбонау цыбыр æмбырд. Æмбырд хъуамæ байгом кодтаид 
скъолайы директор. Хъуамæ рагагъоммæ ахуыргæнджыты кол- 
лективæй алкæмæн дæр бахæс кодтаид йæ къласы сывæллæтты 
уагыл æрлæууын кæнын. Ногдзауты разамонæг хъуамæ бацæттæ 
кодтаид барабан æмæ уадындзæй цæгъдджыты æмбырдмæ æппæт 
кæрты сабитæм æрсидынмæ. Фæлæ скъолайы ахæмæй ницы арæзт 
æрцыд. Аст сахатыл дзæнгæрæг ныццагъта, æмæ сывæллæттæ 
кълæсты сæ бынæттæ ссардтой. Уроктæ райдыдтой. Ахуыргæн- 
джыты уаты та районæй æрцæугæ лæгты хъæлæба райдыдта ди- 
ректор æмæ завучимæ. 
— Цæмæ гæсгæ нæ бацæттæ кодтат сывæллæтты ахуыры азы 
482 

фыццаг боныл хъæугæ уавæры сæмбæлынмæ?— цæхгæр фарст 
æвæрд æрцыд директор æмæ завучы размæ. 
Директор йæхи сраст кодта: 
— Æз ам нæ уыдтæн. Мæ бинонты ласынмæ ауадтæн хъæумæ. 
Мæнæ ахуыры хайады сæргълæууæг,— къухæй бацамыдта ди- 
ректор Данелмæ. — Уый ам уыдис. 
Халон, дам, халоны цæст нæ къахы. Зыдтой райкомы лæгтæ 
директор партион кæй уыд, Данел æнæпартион. Къанау нарæгдæр 
кæм вæййы, адæм ууылты фæхизынц. Æфсон Данелыл баззад. 
Бæргæ ма дзырдта Данел, директор мæнæй дыууæ къуырийы 
раздæр æрвыст æрцыд ардæм, зæгъгæ. Фæлæ райкомæй æрвыст 
лæг йæхи, гомхъуыр уасæг хылгæнгæйæ куыд фæзыны, афтæ 
Данелмæ багæпгæнын æввонг уыд. 
— Æркæс, æркæс дæ куыстмæ! Афтæмæйты мах коммунæ нæ 
сараздзыстæм! — райкомæй æрвыст лæг æртхъирæнгæнæгау 
баздæхт Данелмæ.— Коммунистон партийы директивæтæм гæсгæ 
йæ куыст чи нæ араза, уæлдайдæр ног фæсивæды хъомыл кæны- 
ны куысты, уый къласон знаг у. 
Сыстадысты æмæ рацæуынхъус сæхи куы скодтой, уæд сын 
Данел сабырæй загъта: 
— Хорз лæг, уыцы ныхæстæ мæнмæ нæ хауынц. Чи дæн, уый 
дзæбæх зонгæ дæр нæма бакодтат, афтæмæй мæ знаджы худы 
бынмæ ссоныс. 
— Цæуылнæ бацæттæ кодтат сывæллæтты ахуыры аз кадджын 
уавæры райдайынмæ? — фæцырд æрвыст лæг Данелмæ. 
— Дæ ныхасы цыргъаг мæнмæ цы аразыс? Дæ фарсмæ уæл- 
дзарм худы дынджыр лæг,— Данел ын директормæ бацамыдта. 
— Уый дæ фыды уынаффæ нæу. Уый партион æгъдауæй дзу- 
апп дæтдзæн, кæм хъæуы, уым,— къухæй кæдæмдæр ацамыдта, 
æвæццæгæн, райкомырдæм. 
— Адæймаг кæм кусы, дзуапп хъуамæ уым дæтта! Ахицæн нæ 
ныхас. 
Уæдмæ дзæнгæрæг ныццагъта. Уазджытæ ацыдысты. Дирек- 
тор сæ фæдыл уынгмæ ахызт. 
Ахуыры азы фыццаг бонæй фæстæмæ Данел æмæ Тебо 
кæрæдзимæ изгард рахастой. 
2. 
Директор йæ ног царæнуатмæ байста йæхи. Скъолайы ахуыр- 
гæнджытæ уроктæ аразынц æви нæ, уый кæд йæ хъуыдыйы уыдис, 
483 

уæддæр нал æрбакаст суанг изæрмæ. Данел æрзылд къласгай 
æппæт сывæллæттыл. Сбæрæг кодта, скъоладзаутæй чи не’рцыд 
скъоламæ, кæцы скъоладзау цавæр чиныг кæнæ ахуыргæнæн иннæ 
дзаумæттæй хъуаг уыд, уыдæттæ æмæ сæ йæхимæ гæэ^æттыл 
ныффыста. 
Изæрмæ снысан кодта ахуыргæнджытæн æппæт уыцы фарста- 
ты фæдыл педсовет саразын. Æрæмбырд сты ахуыргæнджытæ. 
Данел директормæ фервыста. Фæзынд директор мæстдзæфæй. 
Дуæрттæ йæ хъæлæсы æрбахаста. Хъæрты бын фæкодта Данелы 
æмæ ахуыргæнджыты: 
— Директор уын цæттæйæ уæ хъуырты тъысса, æви куыд 
зæгъут? Кусын кæд нæ зонут, уæд уæ алкæмæн дæр фæндаг — йæ 
хæдзармæ! — стæй баздæхт Данелмæ.— Скъолайы ахуыры про- 
цесс у дæ бар. Директор та йæ цæст хъуамæ дара хæдзарадон 
фарстатæм. Æз мæ куыст кæнын. Ды дæр дæ разы дæ куыст кæи! 
— федтæ ис ахуыргæнджыты уатæй æмæ дуар йæ фæстæ ныг- 
гуыпп кодта. 
Данел йæ фæдыл джихæй баззад. Ахуыргæнджытæй кæйдæр 
худын фехъуыст: 
— Уый та уын рувасы бæсты арс хицау! 
Куыд рабæрæг, афтæмæй сæ раззаг директор æмæ завуч дæр 
хылтæ кодтой æмæ дыууæйы дæр сæ бынæттæй систой. Скъола, 
дам-иу, цалцæг куы кодтой, уæд-иу директор мæнг гæххæттытæ 
сарæзта, цæмæй æхцатæй йæхицæн дæр фæхай кодтаид. Уый за- 
вуч дæр æмбæрста. Йæхицæн уыцы æхцатæй хай домдта. Сæ хылтæ 
ууыл уыдысты. Уый хистæр кълæсты скъоладзаутæ бамбæрстой, 
æмæ скъолайы кулдуарыл чидæр мелæй ныффыста уырыссагау: 
«Тебе — половина, и мне — половина». 
Хъæубæстыл ахæлиу уыцы хабар. Схæццæ суанг партийы рай- 
коммæ. 
Адæм директоры хонын байдыдтой «половина». Ныр ацы ди- 
ректормæ куы бакастысты, уæд ахуыргæнджытæй чидæр сдзырд- 
та: «Уый та уын иннæ ’мбис!» 
Данел куы бафарста, уый цы хонут, зæгъгæ, уæд ын хабар 
радзырдтой. 
«Тагъд дон фурды не ’ййафы»,— загъта Данел йæхицæн. Куыд 
зыдта, афтæ ахуыргæнджытимæ иу æвзаг ссарыныл архайдта. Чи 
цы агуры, уый, дам, ссары. Данелы кад æрæнцад ахуыргæнджыты 
кад æмæ зондыл. «Адæм æмхуызон никуы вæййынц асæй, зондæй, 
æвзагæй, хъаруйæ, куыстуарзынæй. Коллективы сæргълæууæгæн 
йæ куыст зын уымæй вæййы, æмæ сæ алкæимæ дæр зонын хъæуы 
484 

дзурын æмæ æмгуыст кæнын»,— ахæм фæткыл лæуд уыд Данел 
кæддæриддæр. Скъолайæ-иу хæрынмæ цы ауад, æндæр райсомæй 
изæрмæ ахуыргæнджыты æмæ скъоладзауты æхсæн уыд йæ 
куыст. 
Цалдæр бонмæ базыдта, ахуыргæнджытæй чи цавæр зонд æмæ 
уагыл хæст уыд, куысты чи куыд арæхст, чи куыд тыхст сабиты 
зонындзинæдтæ арфдæр кæныныл, уыдæттæ. Скъоладзауты æмæ 
суанг уыдоны ныййарджытæй дæр бирæты базыдта лæгæй-лæгмæ. 
Бирæтимæ сæ фæныхас кодта, скъоладзаутæн сæ ахуыры куысты 
хæдзары куыд æххуыс кæнын хъæуы, уыдæттыл. 
Ахуыры азы фыццаг бонты скъоламæ райахуыры хайад æмæ 
Рухсады министрад æрæрвыстой скъолайы куыстæн дзуапп рат- 
тыны тыххæй сæрмагонд хыгъдлæвæрд. Скъоладзауты нымæц 
фарон æмæ ныр? Сæрды цал ног сывæллоны æрбацыд æмæ ацыд, 
кæдæм? Кæцæй? Цæмæн ацыд? Чызджытæ? Лæппутæ? Фæском- 
цæдисонтæ? Ногдзаутæ? Цас æмæ цавæр ахуыргæнæн дзаумæттæ 
нæ фаг кæны? Уыимæ фысгæйæ дзуапп лæвæрд æрцыдаид ивгъ- 
уыд азы куысты тыххæй. Хъуамæ æвдыст æрцыдаиккой, ахуыры 
æмæ хъомыладон куысты цы æнтыстытæ уыд, кæй æмæ цæй 
фæрцы, уыдон. Куысты цы хъæнтæ уыд, къухы цы нæ бафтыд 
бакæнинаг хабæрттæй, цæй æмæ кæй аххосæй, уыдæтты тыххæй 
æнæмæнг арвитын хъуыд дзуаппытæ сæ раиртæстытимæ. Рæстæг 
лæвæрд ын цыдис æппæты æддæдæр фынддæсæм сентябрмæ. «Сæр 
дæ бахъуыдис, мæнæй уый!» — ныссагъæс кодта Данел. Цалдæр 
азы иу скъолайы цы директор æмæ завуч бакусынц, уыдонæн 
дæр зын раттæн вæййы ахæм дзуапп. Æмæ ма уый дæр гъа, фæлæ 
а^хæм директоримæ? Йæхимæ ницы бæрнондзинад æмæ хæстæ иста. 
Йæ куыст æрмæст скъолайы хæдзарад скодта. Растдæр зæгъгæйæ 
ницы куыста. Цы хæдзарад уыдаид авдазон скъолайы саманкъул 
бæстыхæйтты æмæ быгъдæг кæрты. Директор уый хыгъд йæ хъус 
æрдардта кæрты къуымты зæронд саратæм. Сæ цалцæг кæнынмæ 
нæ. Сывæллæттæн сæ райхалын кодта. Æмбæрзæн дуртæ хибарæй, 
агуыридуртæ хибарæй æрæфснайын кодта. Цалдæр боны фæстæ 
сæ джызæйлаг лæг балхæдта, «студебекерты» сæ цинæймæлгæ 
аласта: агургæ æмæ æнаргæ аразæн æрмæг! Лхуыргæнджытæй 
Темболат къæйныхдæр уыд — æргомдæрдзырд. Афарста-иу Те- 
бойы: 
— Исты аргъ ныккодтой уыцы дуртæ? 
Тебо-иу нæхъусæг скодта йæхи. Ныхас-иу æндæрырдæм азд- 
æхта. Фæлæ йæ Темболат дæр «быныл судзын» нæ уагъта. Уымæн, 
æмæ йæ директоры ныхмæ истытæ бавдисын хъуыдис бахъуа- 
485 

джы рæстæджы. Темболатмæ ахуыргæнæджы диплом нæ уыд. 
Директор æй йæ куыстæй куы исын кодтаид, уæд уый та дирек- 
торы уыцы дурты уæйæ къуыммæ тардтаид. 
Ахуыргæнджытæй куыд базыдта Данел, афтæмæй раззаг аз 
дæр уыцы скъолайы хабæрттæ хорз нæ уыдысты. «Æнæфсин 
хæдзары кæрчытæ къонайы фæнычы бæгъдулæг кæнынц» — хорз 
зыдта Данел ацы æмбисонды мидис. 
Ахуыргæнджытæ бынтон сæхи бар уыдысты. Кæмæн куыд йæ 
цæсгом æвæрд уыд, афтæ æвæрд уыд йæ куыст. Æмæ кæрчытау 
фæнычы бæгъдулæгау кодтой коллективы фылдæр æмбис. Уый Да- 
нел уайтагьд сбæрæг кодта, кълæсты контролон куыстытæ ратгæйæ. 
Куыд раргом, афтæмæй скъоладзауты зонындзинæдтæн 
ахуыргæнджытæ сæ бæрæггæнæнтæ бæрзонддæр кодтой. Æвзæр 
бæрæггæнæн цы куыстæн сæвæрын æмбæлд, уымæн æвæрдтой 
рæстæмбис. Афтæмæй скъоладзауты ахуыры æййафынад æвдыст 
цыд бæрзонд. 
«Кæй сайæм? Скъоладзауты? » — знаггады куыстыл банымад- 
та уыцы хабар Данел. Фæлæ мыст къахта æмæ йæхицæн гæдыйы 
сæр. Ахуыргæнджытæ, цалдæрæй фæстæмæ, йæ ныхмæ систы. 
Уыдонимæ директор Тебо дæр. 
— Цы дæ хъæуы? Цæмæн змæнтыс коллектив? — директор 
бауырдыг Данелмæ. 
— Уый коллектив змæнтын нæу. Скъоладзау æрмæг куыд зоны, 
ахæм бæрæггæнæн ын æвæрын хъæуы. Æвзæр зонынадæн хорз 
бæрæггæнæн сæвæрын у сывæллæтты сайды фæндагыл аразын. 
Уый та у знаггады куыст,— Данел афтæ цæхгæр ныллæууыд ди- 
ректормæ æмæ сайæн куыст чи кодта, уыцы ахуыргæнджытæм. 
Æдых тыхджынæн — дондзау. Партион тыхджын уыд. Æнæпар- 
тион йæ цуры — мисхал* 
Бамбæрста Данел, йæ директор Тебо дæрдты хъуыдыгæнаг кæй 
нæ уыд. Скъолайы педагогон куыст кæй нæ зыдта, уый фæстагмæ 
сбæрæг. Æнафонтæм цалдæр æхсæвы фæбадт Данел. Сарæзта, 
арвыста дзуапп Рухсады министрадмæ. Рохтæ кæмæ вæййынц, 
бæх уый здахы, уæрдон цæлхвæдыл уый аразы. 
Коллективы рохтæ директормæ уыдысты. Уый уыд райкомы 
номенклатурон кадр. Уый ныхасмæ хъуыста партийы райком. Ууыл 
æууæндыдысты. Директор йæ коллективы ахуыргæнджытæй 
кæмæй куыд загътаид, райкомы цæсты афтæ ахадыдта. 
Тебо куы бамбæрста, Данел æнæпартион у æмæ ма ноджы 
хæсты рæстæг немыцмæ уацары уыд, уый, уæд йæхи бынтон уæл- 
бикъонæй æвдисын байдыдта коллективы æхсæн. Ахуыргæнæгыл 
486 

схъæр кæнын, исты фидис ын бакæнын — хыртт дæр æм нæ каст. 
Уый нæ, фæлæ ахуыргæнджытæй бакастæй кæмæ цы хъуагдзи- 
над уыд, уый йын худинагæн йæ размæ ’ппæрста. 
— Дæ бызычъи мæлдзыджы губаччыйас! — йæ русыл бызычъи 
цы ахуыргæнæгæн уыд, ууыл ныхæста ахæм уайдзæф. Йæ сæрыхъ- 
уынтæ лæгъз, къæбæлдзыг кæмæн нæ бадтаиккой, уымæн та ба- 
фидис кодтаид: «Дæ сæрыхъуынтæ хæдзарæн лæджы каст 
кæнынц». 
Бонтæ бонты фæдыл згъорынц, фæлæ алкæуыл алы хуызы. 
Кæддæриддæр афтæ вæййы, æмæ иутæ бонты рухсы хъал ленк 
фæкæнынц, чи та бонты уæзы бын хъизæмар фæкæны. Ахæм хъи- 
зæмары бахауд Данел. Адæймагæн рæстдзинадыл сдзурынмæ йæ 
дзыхы къæрмæг тъыст куы уа, стæй дын дæ раст зонд, куыстыл 
дæ хорз хъуыдытæ зыгъуыммæ куы ’вæрой, уæд уый уды хъизæ- 
мар хуины. 
Директор æмæ завуч хъуамæ иу зонд, иу дзыхæй дзурой сæ 
иумæйаг куысты фæдыл. Кæрæдзимæ хъусой, фæрсой, агурой 
куыст раст фæндагыл æвæрыны мадзæлттæ. Уыдон ахуыргæн- 
джытæн вæййынц хистæр æмбæлттау. Сывæллæтты ахуыры æмæ 
хъомыладон куысты ахуыргæнджыты фарсмæ лæууой, амоной, 
æххуыс сын кæной уыцы зын, фæлæ кадджын куысты. Директор 
æмæ завуч сæ зонындзинæдтæй, сæ арæхстдзинæдтæй, куыстыл 
иузæрдион уæвынæй, хъуамæ ахуыргæнæгæй иу къæпхæн уæд та 
уæлдæр лæууой. 
Рæстæг куыд дарддæр цыд, хъуыддаг афтæ йæхи æвдыста. Тебо 
ахуыргæнджыты æхсæн хъыгдарыны хос уыд æрмæст. Партийы 
райком æй сфидар кодта хъæубæсты дыууæ скъолайы ахуыргæн- 
джытæн пропагандистæй. Арæзта ахуыргæнджытæн полита- 
хуыртæ. «Райкомы кусджытæм хорзыл нымад у, æндæр ам 
ахуыргæнджытимæ джыбы-джыбы кæн!» — ахæм кæразыл 
сæвæрдта Тебо йæ куысты уаг. 
Иу бон Тебо æмæ Данел ахуыргæнджыты уаты дыууæйæ азза- 
дысты. Ахæм зæрдиаг фарстæн æй никуы бахъуыд Данел. 
— Таджыхъæуы адæмы хорз зоныс? — бакаст Тебо Данелмæ. 
— Уæдæ ма хуыздæр кæй зонон, хъуамæ? 
— Дзабыраты Дадейы дæр зоныс? — базыхъыр сты йæ 
дæндæгтæ. 
— Зыдтон æй,— дзуапп радта Данел. 
— Ныр æй нал зоныс? 
— Нал ис, æмæ йæ нал зонын. 
— Куыд нал ис? 
487 

— Куыднæуал вæййы афтæ,— йæ ныхасмæ ма бафтыдта Да- 
нел барæй, хорз лæгæй йæ кæй нæ фарста, уый тыххæй. — Схъæмп! 
Ома, ныммард давгæйæ. 
— Цы давгæйæ? — тыхстæй афарста Тебо. 
— Кæд дæ йæ бæлвырддзинад хъæуы, уæд колхозы хор 
давгæйæ. Астраханмæ аластой мæнæу. Ауæй кодтой, банызтой 
æмæ сыл фæндагыл сæ машинæ ныффæлдæхт. 
— Йемæ ма чи уыд? 
— Уый дæр дын зæгъдзынæн, кæд дæ афтæ бæлвырд хъæуы, 
уæд. Хетъеты Мæрза — шофыр. Æмæ сæ ды цæмæй зоныс? — 
йæхи йын афарста Данел. 
— Афтæ... Лæг лæгыл кæм нæ сæмбæлы,— йæ уæхсчытæ 
æнæбæрæг змæлд бакодтой Тебойæн. 
Данел уый фæстæ куыд фехъуыста, афтæмæй Тебо йæхæдæг 
дæр йе ’фсымæртимæ Астраханмæ фæндаг хорз зыдтой. Тебо 
хъæуы куыста парторгæй. Астраханмæ колхозы хор уæймæ лас- 
той. Теман голладжы нæ нымæхсы. Йæ бынатæй ист æрцыд Тебо, 
партион æфхæрдимæ. Йæ усы æфсымæр Рухсады министрады 
куыста. Уый фæрцы скъоламæ директорæй æрвыст æрцыд. Хæсты 
фыццаг бонты рог цæф фæци. Суæгъд æфсадæй. «Хæсты уæвæг», 
— лæгæн йæ сахъатдзинæдтæ мынæг кæнынæн артыл дон бака- 
лынау æххуыс уыд, хъуыддаг тæрхонмæ ма бауадзынæн. Фервæзт 
уыцы низæй Тебо, фæлæ дзы хатдзæгтæ не скодта. Бирæгъ йæ 
сæпп-сæпп нæ уадзы. Йæ амонды хъысмæт фæфылдæр. 
«Хъысмæт!» — Данел-иу арæх ахъуыды кодта ацы дзырдыл. Алы 
лæгæн дæр ис хъысмæт? Цæй мидæг ис лæгæн йæ хъысмæт? 
Æвæццæгæн, æрмæст йæ зонд æмæ хъаруйы нæ, фæлæ йæ цæсго- 
мы. Йæ цæсгом хид кæмæн нæ кæны, уыдоиæн сæ хъысмæт дом- 
байдæр у. 
Нæ хъуыд Данелы ахæм хъысмæт. Тухæнтæ æмæ хъизæмæрт- 
тæй, каумæ къæцæлтæй аразæнтæ куы кæнай, ахæм цæрдтытæй 
æрвыста Данел йæ бонтæ. Йæ мызд ын бар нæ лæвæрдта сойæгтæй 
æмæ дарæсæй йæ мондæгтæ суадзынæн. 
Тебо йæ хъысмæт размæ схойæгау кодта. Фысдзарм худы бæсты 
йыл фæзынд сгæлладæй картуз. Кæттагхъус цырыхъхъыты бæсты 
— æрттиваг сау дзохар сæракæй цырыхъхъытæ. Гæрæзехуыз диа- 
гоналæй хæлаф æмæ хæдон. Бурбын гæрзæй фæтæн рон йæ аст- 
æуыл. Фæхъæлдзæг. Цæстытæй худын байдыдта. Йе стыр ныхас 
ын хæрæг уаргъæн хæссын нал фæрæзта. 
Партионты æхсæн æмбырдты йæ сæр бæрзонд дарын систа. 
Историйы ахуыргæнæг уыд æмæ базыдта джиппывæрд иумæйаг 
488 

дзырдтæ: «Коммунистон фидæны æхсæнад аразджытæ», «Ста- 
линон конституцийы æрттивгæ хуры тынты бын нæ цард»... «Сом- 
боны æнæкъласон æхсæнад»... Былтæй дзырдта, зæрдæйæ нæ... 
Байдыдта дзы Данел тæрсын, йæхи хъахъхъæнын. Ног та цыма 
уацары бахауд знагмæ, афтæ ссæст æмæ æхсæнады æнæахадгæ 
лæджы уавæры сæргуыбыр æмæ уæнтæхъилæй куыста. 
Иунæг саби дæр скъоламæ нæ цæуы, зæгъгæ, уæд уый нымад 
цыдис афтæ, æмæ иугуыр ахуырад æххæст нæ цæуы. Уый тыххæй 
директор комкоммæ дзуапп хъуамæ лæвæрдтаид. Данел дæр уыцы 
фарстайæ йæхи иуварс нæ ласта, фæлæ ам административон хъа- 
ру хъуыд. Хъæусовет æмæ колхоз хъуамæ æххуыс кодтаиккой 
мæгуыр сывæллæттæн уæлæдарæсæй. Уый тыххæй нæ цыдысты 
скъоламæ. 
Бирæгъ бирæгъæн зиан никуы ракæндзæн, калм та калмæн, 
фæлæ лæг лæджы бабын кæныныл фæстиат нæ фæуыдзæн. Ха- 
бар уæлдæр хицауады цурмæ куы бахæццæ, се скъолайы уал сы- 
вæллоны сæ ахуыр ныууагътой, зæгъгæ, уæд Тебо йæхи уыцы 
хъуыддагæй хуыскъмæ раппæрста, Данелы та дзыхъмæ ныргъæв- 
та. Хицауады цур йæхи сраст кодта, иугуыр ахуырады фарст, 
дам, Данел йæхимæ райста. Уымæй, дам, домут уыцы фарст. Рай- 
ахуырад æрæмбырд кодта районы скъолаты директорты æмæ за- 
вучты. Алы скъолайыл дæр хибарæй дзырдтой. Тебо радзырдта 
æмæ æфсæнттæ Данелыл самадта, уæддæр уымæн цы хъауджыдæр 
у, зæгъгæ. Ома, Данелыл ничи баууæнддзæн, йæ бон зонæд. 
Авг доны куы нытътъыссай, уæд ма уый дæр куы схъуыр- 
хъуыр кæны. Данел дæр зыдта зæгъын. Ныхасы бар ракуырдта. 
Сыстад, æмæ йæм æмбырды уæвджытæ разылдтой сæхи. Былыс- 
чъилæй йæм чи бакаст, дæ зылын зон æмæ бад дæ бынаты, зæгъгæ, 
ахæмтæ фылдæр. Скъолаты директорты ныхасмæ райкомы кус- 
джытæ зæрдиагдæрæй хъуыстой. Дзурынмæ дæсныдæр чи уыд, 
политикон хатдзæгтæ партийы цардимæ бæттын хуыздæр чи 
арæхст, уыцы директорæн йæ райсомы куысты бынат уæлдæрмæ 
ивд цыд. 
Данел кæйдæртау дзургæйæ йæ хъæлæсыуаг поэтикон бæрзонд 
пафосыл нæ сæвæрдта. Сабыр æмæ уæзданæй, йæ аив ныхасæй 
æрыхъусын кодта æмбырды уæвджыты. Радзырдта, скъолайы кол- 
лективы ’хсæн кæй ныффидар формализм. Сывæллæтты лæмæгъ 
зонындзинæдтæ нымæхст цыдысты иумæйаг рæстæмбис бæрæг- 
гæнæны бын. Æнæныббаринаг сайæн куысты ныхмæ ницы архайд- 
та директор. Лхуыры процессæй йæхи иуварс ласта. Скъоламæ 
цал сывæллоны цæй аххосæй нæ цыди, уый зонгæ дæр нæ кодта. 
48? 

Уыдæттæ æрæвæрдта Данел æмбырды размæ æмæ йæ ныхас фæци 
ирон æмбисондæй: «Даргъ мæцъыйæ цыбыр бæндæн хуыздæр 
у»,— сбадт. 
Партийы райкомы фыццаг секретарь лæмбынæг фæхъуыста 
дзурджытæм. Уый фæстæ ныхасы бар райста. Сыстад уырдыг, 
бæрзонд, къæсхуыртæ лæппулæг. Халас сæрыхъуынтæ фæстæмæ 
фаст. Риуыдзыпджын хæдоны астæуыл гæрз фæтæн рон баст. 
Рахиз фарсыл сæрак хуымпъыры дамбаца. Хæсты рæстæджы, дам, 
ын æй хъæбатырдзинæдты тыххæй инæлар балæвар кодта. Йæ 
ном Харитон хуынд секретарæн. Йе ’мгæрттæй лымæндæр кæимæ 
цард, уыдон та йæ буцдæрæн хуыдтой Хату. Ацы номæй йæм 
,исчи сдзырдта, уæд уый зон, æмæ Харитонимæ лымæн цæры. 
Ныссыпп сты æмбырды бадджытæ. Иутæ та сæ сæртæ æруагъ- 
той. Æнхъæлмæ кастысты, ныртæккæ ныл ихуарæгау ныккалдзæн 
Хату. Уый иуæй-иу разамонджытау фарстайы алыварс мамазила 
нæ кодта, нымæтын ехсæй нæ къуырццытæ кодта аххосджынты. 
Ацы æмбырды дæр дæрзæг къухтæй бавнæлдта директортæй 
иутæм. Дзырды дæсны, зæгъгæ, ахæм уыд Хату. Йæ ныхас — 
мидисджын, æхсæст нæхъæугæ дзырдтæй, æфсæст политикон ли- 
тературæйы цитаттæй. Тебойыл дæр дзы сæмбæлд. Æфхæрæн 
ныхæстæ йын афтæ зын нæ уыдысты, Хату йæ ныхасы Данелы. 
фарс кæй хæцыд, уымæй. 
Уæдæй фæстæмæ Тебойы изгард Данелмæ фæтынгдæр. 
Ахуыргæнджыты коллектив уый бамбæрста. Иутæ Тебойæн коз- 
бау уыдысты, иннæтæ — Данелæн. Сæ дыууæйы ’хсæн хæлуарæ- 
джы тынау дывзагæй хæрам чи нывæзта, ахæмтæ дæр дзы уыд. 
Данел уый хорз æмбæрста. Фыдæлты æмбисонд дзы рох нæ уыд: 
«Æгæр адджын ма у — алчи дæ бахæрдзæн, æгæр фыдад дæр ма 
у — алчи дæ аппардзæн». 
Данел йæхи уæлдай адджындæр, кæнæ мастдæр никæмæн код- 
та. Æмбырдты æмæ алы ран алкæимæ йæ ныхас уыд: «Скъола у 
сывæллæтты наукæтыл ахуыр кæнын, зонд æмæ сæ æгъдауыл 
хъомыл кæныны тыххæй. Уыцы хæс æвæрд у ахуыргæнджытыл. 
Кадимæ йæ чи ’ххæст кæна, уый у хорз ахуыргæнæг. Æрмæст 
мыздыл цы ахуыргæнæг кусы, йæхиуыл уæз чи нæ уадзы, уый 
сывæллæтты раз у тæригъæдджын». 
Хæстæй бирæ лæппутæ нал сыздæхтысты. Скъолаты ахуыргæн- 
джытæм фаг ахуыр нæ уыд. Тебомæ уый хуыздæр каст. Ахæм 
ахуыргæнджыты ’хсæн ын бæрзонддæр лæууæн уыд. Æрмæст Да- 
нелæй хызта йæхи. Тебомæ нæма уыд уæлдæр скъолайы диплом. 
Партбилет дипломы æккой бадт. Фæлæ уæддæр Тебойæн йæ зæрдæ 
4?0 

сыгъта Данелы диплом. Данел ын ахуыргæнæгæн бæззыд, уый 
æмбæрста. Иу бон скъолайы пъланмæ гæсгæ ахуыргæнджытæн 
уыд педсовет. Уыцы æмбырды сæйраг фарстайы фæдыл доклад 
фæдзæхст уыд Данелæн: «Фидæны æнæкъласон коммунистон 
æхсæнад аразыныл хъомыл кæнын ног фæлтæрты». 
Нæма райдыдта æмбырд, афтæ скъоламæ фæзынд, ацы хъæуы 
стæмхатт фенæн кæмæн уыдис, ахæм милиционер — Тотыры- 
фырт. Йæхи афтæ хуызы равдыста, цыма æмбырды хабарæн ницы 
зыдта, афтæ хуымæтæджы æрбауад. Йæхи шахмæттæй хъазæг 
акодта. Ныффæстиат барæй. Æмбырд байгом æмæ уæд Тотыры- 
фырт бафарста: «Мæнæн дæр ацы æмбырды абадыны бар ис?» 
— ома, ницы, фæлæ афтæ. 
Бар та йын куыд нæ уыд партион милиционерæн. Цæмæй йыл 
мачи фæгуырысхо уыдаид, уый охыл уыдис йæ фарст. Уыцы ми- 
лиционер сæрмагондæй ацы æмбырдмæ æрвыст кæй уыд, уый Да- 
нел хорз бамбæрста: КГБ-йы фæливæн фæдтыл раджы сахуыр. 
Милиционеры барæй æрбарвыстой, цæмæй йыл Данел ма фæгуы- 
рысхо уыдаид. Кæд дзы исты политикон чысыл рæдыд æруадзид. 
Зноны уацайрагмæ исты æфсон ссарæн уаид йæ бынатæй йæ 
суæгъд кæнынæн. Уый фæстæ сæ Данелæн æндæр бынат ссары- 
ныл ахуыр кæнын нæ хъуыд. Хæхбæсты мæкъуылтæ хохы фах- 
сыл бынмæ кæм фæуадзынц, КГБ-йы куыст дæр раст ахæм æфта- 
уцгæнæнау уыд. Уæле рындзыл мæкъуыл фесхой æмæ йæ бына- 
тыл æмбæлдзæн. Æндæр ын ничердæм ахауæн ис. Политикон 
ахстæн та йе ’фтауцдон уыд Сыбыр. 
Данел уыцы æрвыст милиционерæй æнахуыргонддæр нæ уыд, 
стæй Райгуырæны уарзынæй. Род луарæнтæм куы смуда, мили- 
ционер уый смыст фæкодта Данелы докладмæ, фæлæ дзы йæ блок- 
ноты ныффыссынмæ йæ къухы ницы бафтыд. 
Бонтæ бонты фæдыл иутæн тагъд згъордтой. Зноны бон хорзæн 
кæй зæрдыл лæууыд, йæ райсом хуыздæрæй æнхъæлмæ кæмæ 
каст, уымæн цæрын цы хъуыд? Партион куысты хъарм бынæтты 
бад. Колхозы къæбицтæм дын уæрæх фæндæгтæ. Сæрмагонд ор- 
гæнты кусджытæ партион кусджытæй дæр уæлдæр слæууыдыс- 
ты. Уыдонæй дыл искæй зæрдæ фæхудтис, уæд дæ быны зæхх 
судзын байдыдтаид. Нал дзы рахызтаис! Басыгъдаис! Данел йæ 
алы къахдзæф дæр хъавгæ æвæрдта. Тæссæй-иу фæстæмæ дæр 
ракаст, мæ къахвæдтæм мын кæд фæсте исчи кæсы, уыцы ран 
афтæ не ’рлæууыдтæн, зæгъгæ. Уыдис иу нæ, фæлæ бирæ 
кæсджытæ. КГБ-йы кусджытæн, инæларæй салдаты онг, паддза- 
хады хардзæй — лæвар уæлæдарæс зынаргъ хъуымацæй. Цæхæртæ 
4?1 

калдтой сæ пъагæттæ. Сæ цырыхъхъыты лæг, кæсæнмæ кæсæгау, 
йæхи уыдта. 
Се ’ппæт адæмы ’хсæнмæ æфсæддон дарæсы нæ цыдысты. Дзыр- 
дахсæн цуаны цыдысты хъуымæтæг дарæсы. Зын базонæн уыдис, 
цы кусæг у, чи у, цы йæ хъæуы адæмæй, уыдæттæ. Адæймагæн ис 
зæрдæ, зонд, æвзаг. Хъуыды кæны. Зæрдæйыуаг, зонд дзыхæй 
дзуры. Уыцы хуымæтæг дарæсджын сусæг кусджыты æндæр ницы 
хъуыд. Ныхæстæм хъусын — сæ куыст. Адджын хæринаг ныхъуы- 
рдау æхцон сын уыдис закъонмæ ныхмæлæуд дзырдтæ искæмæй 
фехъусын. Уымæй уыд сæ цард, уымæй æртывтой сæ пъагæттæ. 
Бонтæ бонты фæдыл Данелæн тагъд нæ цыдысты. Уæззау рæхыс 
æфсæн зыхъхъырты тыхластгæнæгау хъыррыст æмæ хæр- 
хæргæнгæ бырыдысты æнæбары. 
Иу боны мардæрцыдæн лæг бафæразы, фæлæ алыбон мардмæ 
кæсæгау дæ цард куы ’рвитай, уæд уый та у алæбоны мардæрцыд. 
Йæ бонтæн фæрæзта Данел. Сфæлтæрдта. Ныхъхъæбæр йæ зæрдæ. 
Цин æм нал цыд хæстæг. Хъазты фæндырдзагъд æм мардыл чы- 
рынмæ кæуæгау каст. Фæндырдзагъдмæ кафæг та — æдылы май- 
мулиау. Лæг ахæм зæрдæ куы райса, цин æмæ йæм хъæлдзæг 
ныхас куынæуал хъарой, зæрдæйы цины бæсты тас æмæ маст 
куы ныффидар уой бецъебейæ ныхæстау, уæд уыцы лæг фæцух 
йæ цардæй. Уый хуиндзæн удæгас мард. Мардæрцыды бонтæ та 
лæгыл тагъд нæ фезгъорынц. Гъемæ Данел дæр йæ мардæрцыды 
бонтыл цæрæнбонты рахæц-рахæц кодта, фæлæ ныссагъдысты 
КГБ-йы æндон хæдзыл æмæ халыл конд хус тъаранау хъеллау 
кодта йæ хъысмæт. 
Иу изæр Данел скъолайæ ссыд йæ цæрæнуатмæ фæлладæй. 
Цæрæнуат та йын ахæм уыд, æмæ дзы дыууæ мыстæн фæхылæн 
бынат фаг нæ уыд. 
Сталины фыст закъонмæ гæсгæ хъæууон ахуыргæнджытæн хъу- 
амæ паддзахады хардзæй уыдаиккой цæрæнуæттæ, рухс, суг æмæ 
зæхх гектары цыппæрæм хай, хосгæрст. 
Скъолайы директор сæ йæхицæн амал кодта. Ахуыргæнджытæн 
алы æфсæнттæй сæ къухы никуы æфтыдысты уыцы хорздзинæдтæ. 
Уыцы изæр Данелмæ уынгæй бахъæрчындæуыд йæ номæй. Ра- 
каст æм Данел æмæ йæм сыхæгты скъоладзау лæппу афтæ дзу- 
ры: 
— Данел Хæмæты фырт! Мама мæ рарвыста. Абон нæм Дзи- 
ридзуары бæрæгбон у. Лæгтæ нæм уыдысты. Рауай æмæ, дам, 
нæм ды дæр абад,— æфсæрмыгæнгæ дзырдта фæндзæм къласы 
скъоладзау йæ завучимæ. 
4?2 

— Хъæлдзæг бæрæгбæттæ уыл цæуæнт, Мухтар! — фæлмæн 
сдзырдта Данел лæппумæ. Ахъуыды кодта: «Нæ ацæуин, æмæ 
уæд хъаст фæкæнынц сых, нæ ныл æрвæссы, зæгъгæ». Ныртæккæ, 
зæгъ, фæцæуын. 
Лæппу фæзылд. 
* — Хорз! Рацу нæм-иу! 
Данел ма адзырдта йæ фæстæ: 
— Мухтар! 
— 0!.. — фæлæууыд лæппу. 
— Исчитæ ма уæм ис æндæр! — уый базонын фæндыд Данелы. 
Мухтар æм радзырдта, сæ сыхаг лæг Солтан сæм кæй ис 
æрмæст. Уыцы ном фехъусгæйæ Данелы зæрдæ ныссæххæтт код- 
та, къæртайæ уазал дон зæрдæйыл бакалæгау. Солтан МТС-ы 
директорæй куыста. Бирæтæ йæ зыдтой, дзырдхæссæг-нымудзæг 
кæй уыд. Дзырдтой, иу рæстæг, зæгъы, райæххæсткомы уыдис 
колхозонтæй куысты раззæгтæн — механизатортæн æмбырд. 
Докладгæнæг йæ ныхасы фæкодта: «Хъуамæ социалистон 
бæстæйы зæхкусæг-колхозон ахæм кады бæрзондмæ æргъæвд 
æрцæуа, кæцыранмæ кæй никуы схиздзæн капиталистон бæстæйы 
фæллойгæнæг». Æмбырды докладмæ хъусджытæй кæмæндæр 
æгæр хъæрæй дзырд фæци: «Ахæм бæрзондæй куы рахауа, уæд 
æй маргæ куы кæныс!» 
Уыцы ныхасыл чи бахудт, чи ныхъхъус, ома, æрра фæдæ, цытæ 
уæндыс, зæгъгæ. Солтан, дам, дын уый айхъуыста. Райста дзыр- 
ды бар. Байдыдта политикон æвзагæй хатдзæгтæ кæнын. Уыцы 
дзырдтæ кæмæй сирвæзтысты, ууыл, зæгъы, их уарæгау ныккал- 
дта: «Знаг ма цы вæййы, къласон знаг!? Ахæм адæймæгтæ ха- 
лынц махæн нæ размæцыд, цалхы дæндæгты хъил тъыссæгау!» 
Уыцы лæг та, зæгъы, махоркæйы фæздæг бæзджындæрæй ра- 
улæфыд æмæ бадзырдта: 
— Цæй цæлхыты æмæ хъилты кой кæныс? Мæ тракторы цал- 
хыты хъил нæ, фæлæ тарваз куы атъыссай, уæддæр æй нæ ба- 
уромдзынæ! 
Æмбырд куы фæцис, уæд хицауад фæурæдтой уыцы «къласон 
зиаджы» æмæ йыл, зæгъы, политикон «дæлгоммæ похци» 
дæргъмæ-цæхгæрмæ ауагътой. Йæ хъуын ын хуыйы бæрзæйы хъи- 
стау арц сбадын кодтой. Афтæмæй æрыздæхт йæ хæдзармæ. 
Лхæм хабæрттæ æмæ ма ноджы цыдæртæ фехъуыста Данел 
Солтанæй. Хъавгæ, хъуыдыгæнгæ ацыд йæ сыхæгты хуындмæ. 
Данел йæ хонæг фысымты уаты къæсæрæй куы бахызт, уæд дзы 
æцæгдæр баййæфта Солтаны. Фæтæгеи цырагъы рухсмæ бадт 
4?3 

къулы рæбын. Йæ дыууæ къухæй хæцыд газетыл. Цæсткæсæнтимæ 
лæмбынæг каст, Сталины къам кæм уыдис, уыцы фарсмæ. 
— Уе ’хсæв хорз æмæ уыл хъæлдзæг бæрæгбæттæ цæуæнт! 
Фынджы уæлхъус æртæ кæрдзыны чи скуывта, уый куывдтытæ 
уыл дзæбæхæй æрцæуæнт! Солтан, де ’зæр хорз! Хорз хабæрттæ 
кæсай! — райста йын йæ къух. 
Æрбадт фынджы фарсмæ. Æфсин æрæвæрдта фынгыл тым- 
был графин йедзагæй, уæлибæхтæ, фыд. Солтан Данелæй бирæ 
хистæр уыд. Сидтытæ уый бар уыдысты. Бакуывта-иу æмæ йæ 
ныхас фылдæр политикæмæ здæхта аивæй. 
Солтан æм фæкаст — бирæгъ рувасдзармы. Фæлæ Данел ра- 
джы сахуыр ахæм бирæгътæ æмæ рувæстыл. «Эх, мардзæ, ныр 
ацы лæджы бафæрс, кæй фæдзæхстмæ гæсгæ мæ æрбасайдтай 
ардæм?» — йæхинымæр стыхст Данел. Хæдзары хицау Данелы 
зонгæ дæр нæма кодта. Солтаны зондæй йæ æрбахуыдтой. Фæсид- 
тис-иу, анызта, акомдзаг кодта, æмæ та-иу газетыл Сталины къа- 
мыл йе ’нгуылдз æрæвæрдта: «Ай дæр зæххы тымбыл йæхирдæм 
æрбафæлдахынмæ хъавы, фæлæ йыл куы рафæлдæха? Гъи? Куыд 
зæгъыс? » — басхуыста рæмбыныкъæдзæй Данелы. Цы бамбарын 
хъуыдис Данелæн ахæм рувасы митæ — къахæн-фæлтæрæнтæ. 
Анызта Данел йæ сидт æмæ Солтанмæ бакаст: 
— Цытæ дзурыс уый? Сталин у æппæт зæххыцъарыл адæмты 
амондæн гуырд. Уый æрдз радта адæмты иудзинад,сабырдзинад 
фидар кæнынæн, адæмты цардамондæн. Сталин куы нæ уыдаид, 
уæд афонмæ фашизм саст не ’рцыдаид,— бавнæлдта графинмæ.— 
Уæллæй, Солтан, нæ фæтæг Сталины цæрæнбоны тыххæй куы нæ 
фæсидæм, уæд мах раст нæ уыдзыстæм,— агуывзæты рауагъта 
арахъ.— Фæсид нæ фыд Сталины цæрæнбонæн! — радта Сол- 
танмæ агуывзæ. Йæхинымæр та загъта: «Кæд ды рувас дæ, уæд 
æз та дæ къæдзил! Ды мæнæй ахуыргонддæр æмæ фендджындæр 
нæ дæ. Къæдзил уæвын, бæргæ, æнцон нæу». 
Ницы йæ бон баци Солтанæн Данелы ракъахынæн. Йæ 
«джидæйæ æрцамайынмæ хорз нæ сарæхст. Данел ын нæ ба- 
куымдта цылыхъхъы1 ныххизын. Уæдæмæ йыл йæхинымæр бату 
кодта, ай цы митæ кæнут, зæгъгæ. Солтан Данелмæ фæкастис 
фæдæгъдæй хæдконд уасæнау — куыд дзы ныффу кæнай, афтæ 
дын уасдзæн. Хызта дзы уæдæй фæстæмæ йæхи. Йæ сæрмæ нæ 
хаста йемæ ныхас кæнын дæр. Таджыхъæуæй ацы хъæумæ æрбаф- 
тын Данелмæ каст «Æрсытæй ралыгъд, бирæгътæм бафтыд» — 
1 Цылыхъхъ — цармæйконд мигæнæн. 
494 

æмбисондау. Йæхи хъахъхъæнын æй хъуыдис дыууæтæй дæр. 
Саухалатæй иу идæдз æрыгон сылгоймаг хъæусоветы бæрны куы- 
ста — колхозонтæй паддзахады хæстæ æмбырдгæнæгæй. Йæ 
куыст алыбон адæмимæ уыд. Паддзахады æдасдзинады кусджытæн 
ахъаззаг æххуысгæнæг. 
Иу бон Саухалон Данелмæ æрбацыд скъоламæ. Расидт æм хибар 
ранмæ. Бацамыдта йæхи Данелæн æмæ йын радзырдта: 
— Мæнæн Дадаты мыг’гагæй кæнгæ хо уыдис. Амард мæ- 
гуырæг. Уыимæ ард бахордтам, куыд уыдзыстæм иу мыггаджы 
чызджытау хæстæг. Æхсызгон мын уыд нæ базынд. Мæхи æфсы- 
мæрау дын хорздзинадæй ницы бавгъау кæнин,— бирæ фæлмæн 
ныхæсты фæстæ загъта Данелæн æргом, æнкъардæй: — Кæд дæ 
фæнды ахст ма баййафай, уый, уæд ацы районæй ацу. Зонын æй, 
дæ ном æмæ дæ мыггаг сусæг кусджыты номхыгъды сты. Дæ 
фæдыл ис æвæрд лæгтæ. 
Данел сылгоймагæн арфæ ракодта, ахæм хорз зæрдæ йæм кæй 
дардта, стæй йæ бафарста: 
— Бузныг, фæлæ цæмæй зоныс уыцы хабæрттæ? 
Йæ уæлæнгай зондæй, æви Данелы æцæг æфсымæрау нымад- 
та, фæлæ схъæр кодта сусæг хабар: 
— Кæд дын мæ зæрдæ хорз зæгъы, уæд ма дын æй цы нымæх- 
сон,— фæтасæгау кодта йæ зæнгтыл, мидбыл бахудт. — Районы 
æдасдзинады комитетæй ацы хъæумæ фидаргонд цы нæлгоймаг 
у, уый æхсæв мæнмæ баззайы. Сусæгæй йын йæ планшеткæйы 
гæххæттытæ федтои. Уым дæ ном дæр фыст уыдис. 
Тынг фæдис кодта Данел сылгоймаджы æргомдзинадыл. Сæ 
номхыгъды йæ ном дæр кæй уыдаид, Данел уый æнæ Саухалонæй 
дæр зыдта. Фæтæригъæд ын кодта. Ахæм сусæгдзинад искæмæн 
рахъæр кæн, уый тыххæй Саухалоны йæ куыстæй фæтардтаик- 
кой. Æрцахсынмæ дæр ыл ком нæ бадардтаиккой. 
3. 
Лхуыры аз фæцис. Хуымон галæн йæ бæрзæй æфсондзæй куы 
фæцух уа, Данел дæр йæ куыстæй афтæ феуæгъд. Йæ фатеры 
цыдæртæ куыста цыбырдыс хæдоны. Уæдмæ постхæссæг фæзынд. 
Йæ газеттæ йын кауы зыхъхъыры атъыста: 
— Мæнæ дæ газеттæ, Данел! — цæугæ-цæуын ма йæм бадзыр- 
дта æмæ уынджы дæлæмæ аивгъуыдта. 
Бахаста сæ Данел. Семæ уыдис районы газет дæр. Куы йæм 
æркаст, уæд дзы федта ставд дамгъæтæй фыст сæргонд: «Нæ 
4?5 

районы скъолаты куысты фæстиуджытæ», æмæ дзы иннæ газеттæ 
айрох сты. Уацхъуыд зæрдиагæй бакаст иу хатт, дыккаг хатт. 
Æрæвæрдта газет стъолыл хæлиуæй. Йæхæдæг рудзынгæй йæ 
цæстытæ дардмæ кæдæмдæр — æнæбæрæг ранмæ ныйирд кодта. 
Афтæ джихæй фæкаст дзæвгар. Стæй йæ ныхмæ дыууæ армытъæ- 
пæны саразгæйæ цъынддзастæй æнæзмæлгæ фынæйау ныссыпп. 
Газеты æрмæджы мидис уыд районы скъолаты куысты фæдыл. 
Ахуыры æмæ хъомыладон куыст хуыздæр цы скъолаты æвæрд 
уыд, уыцы скъолаты ахуыргæнджыты нæмттæ æвдыст цыдысты. 
Дæлдæр та ранымадтой цауд ахуыргæнджытæй къорд номы. Да- 
нел цы скъолайы куыста, уый та æвдыст æрцыд афтæ, цыма 
ахуыры хайады разамонæг Дадаты Д. ахуыргæнджытæн разамынд 
дæттыны бæсты скъолайы директормæ быцæу ныллæууы хъæуа- 
нæ хъæуа. Коллективы ахастдзинæдтæ уагыл нал сты. Уый фæстæ 
дзы фарстон хъуыдыйад, хохы рагъæй бынмæ хъæргæнæгау: 
«Цымæ алы адæймагæн ахуыры æмæ хъомыладон куыст бабар 
кæнын æмбæлы?» 
Бындæр та ноджы ахæм фарст: «Чи хъуамæ цæттæ кæна фи- 
дæны æнæкъласон коммунистон æхсæнад аразджыты?» 
Дыууæ фарсты дæр Данелмæ хаудтой. Цы базонын хъуыд Да- 
нелæн, уыцы ныхæстæ уацхæссæг æнæ Тебойæ кæй нæ ныффыс- 
таид. Æмæ Данел дæр ныхъхъуыды кодта: «Æз дæр адæймаг куы 
хуыйнын. Ды мæ хуымты астæуты цæуай, мæнæн та дæ хуымы 
кæрæтты дæр ацæуæн ма уа, уый кæцы Хуыцау скарста? Лæгæй- 
лæгмæ дын кæд æндæр цæсгом нæй, уæд банымайæм нæ хæстæ!» 
Ахуыргæнджытæ цалдæр хатты сфæнд кодтой Тебойы æнæ- 
уаг митыл уæлдæр хицауадмæ ныффыссын. Цæуыл ныффыста- 
иккой, ахæм хабæрттæ та уыдис бирæ. Данел сæ-иу бакъуылым- 
пы кодта, нæ хорз хабæрттæ дзы нæ райхъуысдзысты, зæгъгæ. 
Иу кусгæ бон уроктæ фесты. Ахуыргæнджытæ ацыдысты сæ 
хæдзæрттæм. Данел сфæнд кодта йæ директоримæ аныхас кæнын 
æмæ йын афтæ зæгъы: 
— Тебо, сывæллæттæ нал стæм. Æмбарын афон нын у. Худи- 
наг у коллективы æхсæн ахæм ахастдзинæдтимæ кусын. Афтæ ма 
кæн. Ахуыргæнджытыл абухын иæ хъæуы. Хорз ахуыргæнæгæй 
хорз зæгъын хъæуы, цауд чи кусы, уымæн та феххуыс хъæуы. 
Уый тыххæй стæм мах, æз æмæ ды, коллективы сæргъы. 
Данел йæ хъуыдытæ загъд нæма фæци, афтæ йыл Тебо ныб- 
богъ кодта: 
— Уынаффæ хъуаг нæ дæн æз. Дæхицæн зон! 
. Иу дæс боны фæстæ скъоламæ фæзындысты партийы обкомы 
4% 

кусæг, Рухсады министрады бухгалтер, райахуырады хайады хи- 
цау, райæххæсткомы сæрдар. Хибар уаты æрбадтысты ахуыргæн- 
джытимæ. Сæ размæ æрæвæрдтой ахуыргæнджыты хъасты 
гæххæтт. Данел æрцæуæг хицæуттæм йæ цæст афтæ нæ дардта, 
фæлæ Тебомæ йæ каст скодта. Тарст саби адæмы ’хсæн йæ мады 
куы агура, уый хуызæн джихæй ахуыргæнджытæм ракæс-бакæс 
систа. Хорз хабар æм не ’рхастой, уый æмбæрста уазджыты 
цæстæнгасæй. Дæ бон хорз ын нæ загътой. Йæ къух ын нæ рай- 
стой. Тебо тарст дзæгъæлгаст кæй байдыдта, уый Данелмæ 
æппæтæй диссагдæр каст: «Æнæуи хъæбæрдзых æмæ къæйных 
куы вæййыс, уæд ныр тынд залмысыфау цы ’рлæмæгъ дæ? Нæ, 
мæ лымæн, бæласы саггомæй нæма рабадтæ нырма! Хæсты фыц- 
цаг бонты дæ амонд алæсыд! Дæ зæвæт рог цæф фæци. Чи зоны, 
æмæ йæм дæхæдæг æрхъавыдтæ? Хæппудтæ афтæ дæр кодтой. 
Уæдæй фæстæмæ дæ хæстон дзылар раппæрстай æмæ чъыл- 
липпытæй хъазыс. Сæрбæрзондæй кæсыс, цыма знаджы ды нып- 
пырх кодтай!» Бауырныдта ныр Данелы, Тебо адæмы ’хсæн куыд 
зынд, ахæм кæй нæ уыд, йæ къухтæ дæр æмæ йæ цæсгом дæр 
сыгъдæг кæй нæ уыдысты. 
Уæдмæ йыл ахуыргæнджыты хъасты писмомæ гæсгæ фарстытæ 
ныккалдысты. Райæххæсткомы кусæгмæ уыд уыцы писмо. Уый 
йæ каст. Иннæтæ кърандæстæ æмæ гæххæттытæ сцæттæ кодтой. 
— Æмбал... Тебо. Ды дæ ацы скъолайы директор? — бафарста 
районæй æрвыст лæг директоры. 
— 0,— дзуапп радта Тебо. 
— Кæм куыстай амæй размæ? 
— Эмаусы. 
— Цæмæй? 
— Парторгæй. 
— Цæмæн рацыдтæ уырдыгæй? 
Ацы фарстæн дзуапп раттыныл ныкъкъуылымпы. Писмойы 
фыстмæ гæсгæ Тебо партион æфхæрдимæ ист æрцыд йæ куыстæй, 
Эмаусы колхозы мулкмæ кæй ныхылдта, уый тыххæй. Басаст ыл 
йæхæдæг дæр. 
Ног фарст: 
— Ам та куыдтæ цæуынц дæ куыстытæ? 
— Кусæм, куыд зонæм, афтæ,— дзуапп радта Тебо. 
— Ахуыргæнджытæн сæ куысты куыд æххуыс кæныс? Сæ урок- 
ты фæбадыс? Уроктæ ахуыргæнæгимæ равзарут? 
— Мæнæ сæхæдæг зæгъæнт ахуыргæнджытæ,— æнхъæлдта 
Тебо, æмæ йæ фарс рахæцдзысты. Фæлæ ахуыргæнджытæй ничи 
32 Ладинæ 
4?7 

загъта, директор мæ урокты дæр вæййы æмæ мын бацамоны мæ 
куысты хъуагдзинæдтæ, зæгъгæ. Амыдтой иууылдæр Данелмæ. 
Уый, дам, нын феххуыс кæны уроктæ хæрзхъæддæр аразынмæ. 
— Цы урокты бадтæ ахуыргæнджытæм, уыдоны тыххæй нын 
дæ фыстытæ равдис,— æрдомдтой къамисы уæнгтæ Тебойæ. 
Директор æмæ завуч, уагæвæрдмæ гæсгæ, хъуамæ алы бон дæр 
фæйнæ дыууæ урочы бадтаиккой иннæ ахуыргæнджытæм. Ллы 
урок дæр хъуамæ иртæст цыдаид. Директор уый никуы кодта. Иу 
урокæн дæр æм фыстыты фæд нæ уыд, кæд мызд уый тыххæй 
иста, уæддæр. Уый фæстæ къамисы лæгтæ рахызтысты скъолайы 
хæдзарады уавæр сбæрæг кæнынмæ. 
Ног фарст: Скъолайы æмбæрзæн æмæ агуыридуртæ ауæй код- 
тай? Ацы фарст фехъусгæйæ Тебо хорзау нал уыдис бынтон. 
Басасти, зæронд цæрæнуæттæ, сара ахуыргæнджытæн цæрынæн 
сцалцæггæныны бæсты кæй райхæлдта æмæ сын сæ æрмæг ауæй 
кодта. Æхцатæ бамбæхста. 
Скъолайæн быдыры зæххы хай конд вæййы? 
— Вæййы. 
— Цас? 
— Гектар æмæ æрдæг. 
— Цы дзы конд вæййы? 
— Нартхор. 
— Цы фæвæййы уыцы нартхор? 
Ацы фæстаг фарстæн дæр æргом дзуапп нæ уыд. Рабæрæг, 
гектар æмæ æрдæг зæххыл æрзайгæ нартхор кæй ныууæй кодта, 
æхца йæ дзыппы кæй сæвæрдта. 
— Скъолайы кæртгæсæй уæм чи кусы? 
Ноджы ныццудын кодта фарст Тебойы. Рабæрæг, директоры 
дыууæ кæстæр æфсымæры кæй ахуыр кодтой хъæуы иннæ астæ- 
уккаг скъолайы. Сæ иу мызд иста æхсæвгæсæн, иннæ — бонгæсæн. 
Тебойæн йæ хо та мызд иста куыд кæсæндоны кусæг, скъолайы 
кæсæндон кæд нæ уыд, уæддæр. 
— Скъолайы уæм мæрзæгæй та чи кусы? Рахæсс ма сын сæ 
мызд фидыны номхыгъд. 
Тебо ам дæр арæхст. Номхыгъды æвдыста цыппар мæрзæг 
сылгоймаджы дыууæйы бæсты. Дыууæ мæрзæгæн мызд цы цыд, 
уый Тебо йæ дзыппы æвæрдта хъæусоветы хæлиудзых кусджыты 
аххосæй. 
Къамисы уæнгтæ ноджы сбæрæг кодтой: сывæллæттæ 
æфсæйнæгты сæстытæ цы æмбырд кодтой, уыдоны аргъ æхца 
цыд хъæусоветы хыгъдмæ, уырдыгæй сæ иста директор йæхицæн. 
4?8 

Скъола сцалцæг кæнынæн æхца уагъд цыдис хъæусоветæй, кол- 
хозæй, райахуырады хайадæй. Хардзгонд куыд цыдысты, уый 
тыххæй ницы фæд баззад гæххæттыл равдисынмæ. 
«Ч... хъæуы авдазон скъолайы директор Тебо стыр гуымиры 
митæ кæй фæкодта, скъолайы ахыр куыд цæуы, уымæ хъус æрда- 
рыны бæсты паддзахадон æхцатæ кæй фембæхста, уый тыххæй 
йæ куыстæй ист æрцыд, йæ хъуыддæгтæ лæвæрд æрцыдысты 
тæрхондонмæ», — хъæубæсты цæрджытæ афтæ кастысты рес- 
публикон газеты. Колхозонты цур-иу скъоладзау куы фæзынд, 
уæд æм-иу фæдзырдтой: «Рауай-ма, лæппу, бакæс нын мæнæ ацы 
газеты уæ делехтыры тыххæй хабæрттæ». Скъоладзау сын куы 
бакаст, уæд колхозонтæй иу афтæ зæгъы: 
— Æмæ дзы кулдуары кой куынæ ис. 
— Цавæр кулдуары кой? — бафарста æндæр лæг. 
— Скъолайы кулдуар. Нæ йæ уынут, уæлæ кæм абадт уый? 
— Кæм абадт? 
— Скъолайы делехтыр... Тебо балхæдта йæхицæн хæдзар — 
кæрт. Скъолайы шиловкæ фæйнæгæй кулдуар систа æмæ йæ йæхи 
кæрты дуарæн æрæвæрдта. 
— Куыд æй æрæвæрдта? — нæ бамбæрста ныхас. 
— Куыд вæййы, афтæ. Гукк! Ахаста йæ йæ хæдзармæ. 
— Хуыцауы тыххæй?! — йæ армытъæпæнты къæрцц фæцыд 
лæгæн. 
— Хуыцауы тыххæй нæ, йæхи тыххæй. 
— Æмæ уæд скъолайы кæрт та? 
— Скъолайы кæрт та гом — бæгъгъæтт! Сыхы хуытæ дзы лек- 
ка кæнынц. 
— Пуй, налат! Уæллæй уый делехтыр нæ, фæлæ хуы у йæхæдæг! 
— карздæр æлгъыстытæ дæр ма дзы райхъуыстаид, фæлæ сабитæ 
сæ цуры уыдысты. 
Хъæуы уынгты арæх фенæн уыд адæмы газеттæм кæсгæ. Уый 
фæстæ та фехъусæн уыдис: «Нæ директор тæнæг ацыд!» Фæлæ 
нæ ацыд. Йæ фарс хæцджытæ йын фæцис. «Æз — дæуæн, ды — 
мæнæн». «Аных мæ, æмæ дæ аныхон!» «Мæ хурхæй мын 
ауындзæн бæндæн раппар, æмæ дын дзы æз хосы уæрдон 
æрбæтдзынæн». Уыцы æмбисæндтæ сæ рæстæджы адæмы ’хсæн 
дзурынæн бахъуыдысты. Уæлæ, дам, ын МТС-ы директор Солтан 
баххуыс кодта. Солтан райкомы бюройы уæнг уыд, стæй Тебб- 
имæ æмхуызон смыстой æхсæнады исбонмæ. Ахæм адæймæгтæ 
та кæрæдзи дардмæ дæр уынынц æмæ æмбарынц. 
Аирвæзт тæрхондонæй Тебо партион æфхæрдимæ. Ивд æрцыд 
499 

астæуккаг скъоламæ ахуыргæнæгæй. Фæлæ хион хорз у. Астæук- 
каг скъолайы директор Тебойæн — тугхæстæг. Фелвæста йæ за- 
вуч Сергейы йæ бынатæй æмæ дзы сæвæрдта Тебойы. Куыройы 
кусгæ ривæд дурау уæгъд мамазила фæкодта Сергей хъæстмæ. 
Партионы билет йæ зæрдæсæр — риуыдзыппы къуыпп нæ дард- 
та, æмæ Сергей æгуыстæй аззад. Алыгъд уыцы хъæуæй æд би- 
нонтæ. 
Тебо хъæубæсты партионтæн байдыдта Данелы фыдкой. Парти- 
он æмбырды-иу æрæвæрын кодта фарст Данелы куысты тыххæй. 
Рауадис-иу афтæ, æмæ-иу æмбырды партионтæ сæхæдæг Данелы 
куыстыл сæхи ахуыр кодтой. 
Лæмæгъ рауад ацы ран дæр Тебойы тохгæнæн фидар. Рухсады 
министрад æй суæгъд кодта йæ цауд куысты тыххæй, фæлæ йæ 
билет! Партион хъуамæ арты ма судза, дон æй ма ласа! Скъо- 
лайы куыстæн чи нæ бæззыд, уыцы зноны директор Тебойы рай- 
ком снысан кодта колхозæн парторгæй. Æвæццæгæн, йæ куыс- 
тыл уыйбæрц нæ хъуыды кодта, Данелæн исты фыдбылыз сара- 
зыныл цас риссын кодта йæ сæр. Æмæ фæхæст йе ’нгуыр. Ныц- 
цин. Стæлтæг. Фырæхсызгонæй дзидзидай сывæллоны 
хæкъуырццытæ дæр скодта. Стъолы фарсмæ сæвджын æрбадт. 
Æрбайста йæ фыссæн гæрзтæ. Галиу къухæй сæрыфахсыл хæцыд. 
Рахиз архайдта. Сфыдæбон кодта. Æртæ ранмæ тыхамæлттæй 
рæдыдтытимæ ныффыста Данелыл, уæртæ, дам, скъолайы завуч 
Дадаты Данел баптистытимæ мардмæ уыдис уæлмæрдты. 
Уыцы писмойы фæдыл Данелмæ раздæр фæдзырдтой КГБ-йы 
кусджытæ. Уый фæстæ райком, стæй та... Данелы дзуапп сын 
уыдис цыбыр: «Баптист дæр нæ дæн, коммунист дæр нæ дæн. 
Дæн ахуыргæнæг. Мæ куысты цы хъæнтæ ис, уый мын зæгъут 
æмæ уæ фæбузныг уыдзынæн. Мардмæ чи нæ цæуы, уый та адæй- 
магыл нæ нымайын. Мæрддзыгойы та фæрсгæ нæ бакодтон, бап- 
тист сæ чи уыд æмæ сæ скъолайы кулдуар чи ахаста, уымæй. 
Кулдуары коймæ дзырд дзырд ракъахта. Тебо кæй ныффыста 
уыцы хахуыртæ, стæй цæй охыл, уыдæттæ Данел бæлвырддæр 
æрæвæрдта хицæутты цур. Мыст къахта æмæ йæхицæи гæдыйы 
сæр. Цалдæр боны фæстæ айхъуыст: Тебо парторг нал у. «Скъо- 
лайы раздæры директор Джызæлы хъомгæсы катай куы сси. 
Фæстæмæ та скъолайы кусы?!» — арæх фехъусæн уыд уыцы бон- 
ты хъæубæстæй. 
— Дзых æмæ ныхтыл мидæмæ куы нæ хæцай, уæд афтæ у,— 
уыцы фарстæн ахæм дзуапп дæр уыд фехъусæн. Стæй ма йæм 
ахæм æмбисонд дæр æфтыдтой: «Цъиу хуртуан хордта æмæ ма 
500 

йын — гъа, цъиу, мыртгæ дын!» Скъола ныффутт кодта. Ныр та 
колхозмæ бахъавыд! — ахæм кадимæ ист æрцыд Тебо партор- 
джы бынатæй. Тебойæн æмæ йе ’мдзæхдон лæгтæн, иу æвзаг æмæ 
иу барæнæй барст кæимæ уыдысты, уыдонæн сæ буарæй сæ царм 
стыхсти, Данел йæ куысты кæй ныффидар уый мæстæй. Райа- 
хуырады хайады æвзæр ном нæ хаста Данел. Кæцæйфæнды æрцы- 
даиккой скъоламæ куыст бæрæггæнынмæ, Данелы фыдæбæттæ 
æмбæрстой. Стыр скъолаты-иу цы хорз куысты хуызтæ нæ фед- 
той, уый-иу Данелы куысты разынд. Дыргъдоны алыварс фидар 
быру куы нæ уа, уæд сæгъæй, хæрæгæй бæлæстæм лæбурынц. 
Дыргъгæсы æдзухдæр цырддзастæй кæсын хъæуы. Данел дæр 
цырддзастæй каст йæ куысты. Хъахъхъæдта йæхи фыдæвзæг- 
тæй. 
4. 
Мартъи Ирыстоны зæххыл йæ цæссыгтæ ныккалы. Слехъа кæны 
зæххы уæлцъар. Фадыварц уыцы цъыфы йæ хъиамæт фæфиды. 
Къæхты хицау йæ къухы цыргъ къæцæл дары дзабырты цъыф 
ахафынæн. 
Ч... хъæуы уынгты уæлдайдæр! Хъавгæ нæ цæуыс, уæд саумæ- 
ры цъыф къæхты бын къæрцц кæны. Дзабырты уæлфæдтæм слæсы. 
Цыргъ къæцæлæй сæ ныххаф æмæ дын афтæмæй бацæуæн ис 
бæстыхаймæ. 
Зæхх сæлгæ нал кодта æмæ райсомæй скъоладзаутæ кæрты 
къуымты архайдтой сæ фадыварцимæ. Къæцæл кæмæ нæ уыд, 
уый та йæ къæхтæ сæрфта каутыл, бæлæстыл. 
Скъолайы къæсæрмæ цы иунæг къаххафæн уыд, уый цъыфы 
бын фæци. Кæд ын-иу белæй йæ цъыфтæ аппæрстой æддæдæр, 
уæд-иу йе ’фсæйнаг разынд. Де ’мбалы уæхскыл хæц æмæ дæ 
дзабырты цъыф сæрф. 
Мартъийы райдианы Данел скъоламæ рараст йæ фатерæй. Уын- 
гты цыдысты колхозонтæ, скъоладзаутæ хъæуы астæуырдæм. 
Æнкъард æмæ мадзура адæмæй хъуыстис кæуын, зæронд устытæй 
та — хъарæг дæр. Ницы-ма æмбæрста Данел хабарæн, цалынмæ 
сывæллæттæ йæ алыварс амбырд сты, уæдмæ. Бакастысты-иу 
Данелмæ цæугæ-цæуын, афæрсын та йæ æфсæрмы кодтой. Фæлæ 
сæ уæдмæ Данел йæхæдæг афарста, устытæ цæмæн кæуынц, 
зæгъгæ. Сывæллæттæ зæгъын нæ уæндыдысты. Йæ дзыхæй уыцы 
ныхас суадзынмæ йæ ныфс ничи хаста. 
— Устытæ афтæ зæгъынц, Сталин, дам, амард! — скуыдта, 
501 

афтæмæй загъта æфсæрмытæгæнгæ цыппæрæм къласы скъола- 
дзау чызг. 
Ныккуыдтой Данелы фæстæ цæуæг сывæллæттæ, цыма марды 
фæдыл цыдысты. 
— Аустæн, уыцы гæды ныхас чи рауагъта, уый амар! — барт- 
хъирæн кодта, æхсæзæм къласы лæппутæй иу. 
Скъолайы кæрты сывæллæттæ иннæ бонтау сæ дзабырты 
цъыфтæ нæ сæрфтой. Къордгæйттæй лæууыдысты. Куыдтой 
хъæрæй. Цæссыг рæдауæй згъæлдтой. Ахуыргæнджытæй дæр чи 
куыд цыд кæртмæ, афтæ цæссыгтæ æвдыста. Се ’ппæтæй зæрдæ- 
дзæфдæр æмæ мæрдджындæрæй йæхи æвдыста раздæры дирек- 
тор Тебо. Бадти скъоладзауты арæзт чысыл бандоныл бæласы 
бын. Картузы бырынкъ æрфгуытыл ныллæг æруагъта. Саби 
къæбæрыл куы фæтæргай уа, ахæм æнкъард хуыз æвдыста. Хатт- 
иу гæлифе хæлафы дзыппæй къухмæрзæн сласта, адæм æй куыд 
уыдтаиккой, афтæ. Асæрфта дзы-иу йæ цæстытæ. Хæкъуырц- 
гæнæгау-иу скодта, цыма куыдта йæ бинонты мардыл. Сылгой- 
маг ахуыргæнджытæ йæм сæхи хæстæг байстой цалдæрæй. 
Уыдонæн дæр сæ къухтыхæцъилтæ сæ фындзты бын. Тебо хъæрæй 
ныккуыдта. Скуыдтой сылгоймæгтæ дæр. Айстой йæ сывæллæттæ 
æмæ скъолайы кæрт зындоны зиллакк фестад. 
Амард дунедарæг, адæмты цытджын фæтæг, советон адæмты 
иу уæлахизæй иннæмæ кæнæг, партийы генералон секретарь, ду- 
неты пролетарты фæтæг Сталин! 
Данел лæууыдис нæлгоймаг ахуыргæнджытимæ æнкъардæй. 
Кастис Тебойы митæм: «Куыд диссаг у! Адæмы æхсæн цыхуызæн 
адæймæгтæ вæййы! Куыд æм цæуы ахæм митæ кæнын? Сталины 
зиан куы фехъуыста, уæд, цымæ сæ хæдзары дæр ныккуыдта? 
Ау, кæд ахæм иузæрдион коммунист дæ, уæд цæмæн фехæлдтай 
партийы уаг? Цæмæн чъизи, æгад кæныс партионы намыс?» — 
æрфгуты бынæй цæст дардта аивæй Тебомæ. 
Уыцы бонты директоры хæстæ рæстæгмæ Данел æххæст код- 
та. Тебо æрмæст ахуыргæнæг уыд. Сыстад Тебо мæрдджын 
хуызæй. Бацыд ахуыргæнджыты уатмæ. Къухты кæлмæрзæнæй 
йæ цæстытæ асæрфта. Сыздыхта телефон. 
— Ало! Почтæ? Райком-ма мын ратт! 
Уыцы рæстæджы Данел уроктæм дзæнгæрæг ныццæгъдын кодта. 
Телефоны хъусæн Тебойы къухæй райста: 
— Дæ урокмæ ацу. Скъола мæ бæрны у. Æз дæттын дзуапп. 
Мæлæты разы дæ куы нæ сты райком, цы сæм хъусын кæныс? — 
сауыгъта хъусæн йæ къæндзыйыл. 
502 

— Цы ’рцыдис, уый æмбаргæ нæ кæныс? — бауырдыг Тебо 
Данелмæ. 
— Дæуæн цы хъустæ ис махæн дæр ахæм хъустæ ис. Фехъуы- 
стам радиойæ Сталины зиан. Райкомæй ницыма фехъуыстам. 
Сæхæдæг нæм дзурдзысты, цы нын кæнгæ у, уый. Ныр та уал 
уроктæм,— загъта Данел ахуыргæнджытæн, æмæ уроктæ рай- 
дыдтой. 
Данел æмбæрста, уыцы бонты Сталины зианы фæдыл ныхæстæм 
хъусдарынмæ фæдзæхстгонд лæгтæ кæй уыдис; дзырдхæсджытæй 
хи хъахъхъæнын кæй хъуыд. 
Уæдмæ райахуыры хайадæй æрдзырдтой: дыууæ урочы скæнут, 
стæй скъоладзаутæ сæ ахуыргæнджытимæ астæуккаг скъолайы 
цурмæ ацæуæнт Сталины фæзианы фæдыл фыдохы саударæн 
æмбырдмæ. 
Лæхъир цъыф зæххыл цъæрæхснæг цъæх мигъ æнгом ныббадт. 
Уымæл уæлдæф буары цæхгæрмæ хызт. Ноджы ма чысыл дымгæ 
дæр кодта, æмæ æмбырды адæм ныцъцъæх, ныккукатæ сты цъы- 
фы уæлæ. Адæм хъæуы уынджы астæу цæлхæмбырдæй æнгом 
скъорд сты. Астæуæй иу чысыл стъол. Дзурынмæ-иу чи рацыд, 
уый-иу йæ худ ууыл æрæвæрдта. Йæ цæстытæ-иу асхъаудта. Фындз 
дæр-иу схурттытæ кодта. Цыбырдзырдæй, алчи дæр йæхи æвды- 
ста мæрдджыны хуызæй, цыма йæхи бинонтыл æрцыд уæззау 
зиан. Цæссыг? Æвæццæгæн, æрдзмæ мартъийы уыйбæрц уымæ- 
лад нæ уыд, адæм Сталины марды фæдыл зæхмæ цæссыг цас æру- 
агътой. 
Куыдтой, дзынæзтой иутæ зæрдиагæй, иннæтæ тæссæй. Æмбыр- 
ды адæмы алыварс хъахъхъæнджытау кастысты МГБ-йы кус- 
джытæ. Чи цы дзурдзæн, чи куыд дардзæн йæхи. Фæлæ уыдонæй 
иу дæр кæугæ нæ кодта. Афтæ ма фæдары йæхи фыд йæ фырты 
зианы уæлхъус. 
Лæууыд Данел дæр адæмы ’хсæн ахуыргæнджытимæ. Иу каст 
ракодта фæстæрдæм æмæ йæ хæд чъылдыммæ лæууыдысты Тебо 
æмæ Солтан. «Гъе, мæгуыр уæ бон! — йæхинымæр загъта Да- 
нел.— Адæм зианы фæдыл дзурджытæм хъусынц, адон та мæн 
хъахъхъæнынц!» 
Уæртæ адæмы астæумæ рацыд бæзæрхыгтæ, бæзджындзæсгом 
зæронд ус Хадзыгуа. Ныккуыдта, ныхъхъарæг кодта. Йæ бæзджын 
былтæ сысчъилтæ сты. Йæ цæсгом фыдындæй разынд хъомты 
насы бызычъибуар фарсау: «Æз ма мæ ныфс дæуæй куы хастон, 
Шталин! Мæ бон бакалд, мæ бон! — ныххоста тымбыл къухтæй 
йæ уæрджытæ Хадзыгуа. — Исты маст мæ-иу искæмæй куы ба- 
503 

цыд, уæд ын-иу афтæ загътон, фæлæуу, æз дæ Шталиныл сардау- 
он!» — дзырдта цыдæртæ дарддæр, фæлæ Данелмæ нал хъуысты- 
сты йæ ныхæстæ. Сæхимæ йæ айстой æндæр хъуыдытæ: «Куыд 
диссаг у! Адæймаджы сæрызонд куыд коммæ кæсы! Бирæ азты 
йын йæ хъусты цы ныхас фæуадзай, уыдон раст уой, нæ уой, 
уæддæр ныффидар вæййынц йæ туг, йæ буары! Цы хæрзтæ федта 
Хадзыгуа Сталинæй? Уæртæ йæ къæхтыл хæцъил дзабыртæ гæнæй 
бæстытæ, цъыфы йын цæмæй ма аззайой. Йæ фырт авд къласы 
дæр каст куы нæ фæци. Йæ уæлæ дарæсæн цы скодтаид, уый йын 
нæ уыд æмæ колхозы хуыгæс ныллæууыд». 
Сывæллон истæмæй куы фæзылын уа, йæ фыды цур тæссæй 
кæугæ куы ’рлæууа, уый лæуд æркодта сæркъулæй стъолы цур, 
цæссыгтæ згъалгæ, Созырыхъо. Бæмбæгджын рæтыд сау къурткæ 
йæ уæлæ. Йæ астæу хуымæтæджы гæрзын ронæй æлвæст. Къурт- 
кæйы цыбыр фæдджитæ фæйнæрдæм ныттынг сты балеринæйы 
цыбыр дæлгуыры кæрæттау. Бæмбæг хæлафы уæрджыты 
фæтасæнтæ дымстау размæ ныттынг сты, цыма сæ хуылфы пур- 
титæ уыд. Йæ къæхтыл, хæсты рæстæгæй фæстæмæ кæй дардта, 
ахæм æмпъызтытæ цырыхъхъытæ. Сæ кæттаг хъустæ хъæбысыр- 
дыгæй кæрæдзихафгæ баихсыдысты. Æнгуылдз кæм бацыдаид, 
ахæм хуынчъытæ фесты. Уый Созырыхъо уыд — колхозон 
зæхкусæг. Уæлдзармхуд галиу къухы. Даст сæрыл халас тау ра- 
хæцыд. Сæрыцъары æнцъылдтæ бæрæг дæргъытæ дардтой ныхы 
æмæ бæрзæйырдыгæй. Коммунистон партийы уæнг Созырыхъ- 
ойы равдисын хъуыд дзыллæты астæу партийыл йæ иузæрдион- 
дзинад. Уæлдайдæр æмбырды алыварс даргъ цинелты æмæ цъæх 
фанелæй сырх фæлгуырджын картузты чи лæууыд, уыцы лæгты 
куы федта, уæд хæкъуырцц куыд скодта. Адæм йæ кæуынмæ ныб- 
богъ-богъ кодтой. Созырыхъойы ныхæстæ нал хъуысыдысты. 
Данел ма йын уыдта æрмæст йæ былты змæлд. 
Данелæй хистæр уыд ахуыргæнæг Абысал. Рæмбыныкъæдзæй 
басхуыста Данелы: 
— Скæуæм мах дæр! Худинаг у! — систа йæ дзыппæй 
фындзмæрзæн. Сæрфта дзы йæ цæстытæ, гæды йæ къахæй йæ 
мукъутæ куыд дауа, афтæ. 
Систа Данел дæр уæд йæ дзыппæй кæлмæрзæн æмæ дзы йæ 
цæсгомимæ архайдта. Кæуæг адæймаджы хуыз равдисын хъуыд. 
Чъылдымырдыгæй цинелджынтæ лæууыдысты æмæ сæ цæст хас- 
той адæмыл. Хъахъхъæдтой, йæхи чи куыд дардта, уый. Данелæн, 
æмæ ма уый уавæры лæгтæн ахæм рæттæ уыдысты уырыахсæн 
къæппæгтау. «Сталин амард. Дуне бабын! Бæстæ бынсæфт 
504 

кæндзæн! Ды та не скуыдтай, дæ сæр нæ ныххостай тымбыл 
къухæй, уæд сар дæ сæр,— дæ чъылдыммæ цинелджынтæ!» 
Мæллæг, фæлурсдзæсгом тæнтъихæг лæг Батырбег хъæуыхи- 
цау æмæ бирæ цæйдæр хицæуттæ уыдис. Хицауæй йæ зонд, йæ 
хъаруты бæркадæй нæ куыста — йæ партбилет ын саргъыбæхау 
уыд. Бæхбадт ыл кодта æмæ уый намысæй намысджын уыд. Йæ 
партбилеты фæрцы йæм хауд адæмы ’хсæн дзырды бар. Фæрæт, 
цæвæг, бел, рувæныл йæ къухтæ никуы андзæвыдысты, афтæмæй 
Батырбег дæр уыдис нымад фидæны коммунистон рухс æхсæна- 
ды разæнгард аразæгыл. 
Рахызт адæмы ’хсæн стъолы цурмæ, йæ къухы уæлармæй 
цæстытæ сæрфгæ. Æнкъардæй æрлæууыд. Лдæм ныккастысты сæ 
хъæуыхицаумæ, цы зæгъдзæн, зæгъгæ. 
— Гъæ-й, гъæй! Гъыгъ! — схæкъуырцц кодта Батырбег.— Æз, 
æз афтæ зæгъын. Л дуне гуыргæ, мæлгæ дуне у! Адзалæн мадзал 
нæй! Фæлæ Сталин у æнæмæлгæ! Йæ ном нæ никуы ферох уыдзæн. 
Йæ гуырыконд дæр нæ цæстыты цур куыд уа, алыбон дæр æй 
куыд уынæм, уый тыххæй мæм ис фæндон. Мæнæ абон Сталины 
саударæны тæфæрфæс кæм кæнæм, уым ын сæвæрæм нæ хъæу- 
бæсты хардзæй стыр цырт! — ныббуц йæхицæй Батырбег. Йæ 
зæрдæ йæм дзырдта, цыма загъта адæмы фæндон. 
Фæлæ уый адæмы фæндон нæ уыд. Колхозон йæ пецы зымæг 
суг фаг не ’ндзæрста. Йæ сабиты гуыбыны тæригъæдæй дзой- 
дзой кодта. Дзыллæтæй, раст у, зæгъгæ, чи сдзырдта, уыдон дæр 
æнæбары. Фæлæ Батырбеджы фæндоныл йæ был чи акъуырдта 
æнæдзургæйæ, уыдон сæ цæстæнгасы тар кастæй бæрæг уыдыс- 
ты. 
Адæм куы ахæлиу сты сæ хæдзæрттæм, уæддæр ма цинел- 
джынтæ сæ фæдыл кастысты, картузтæ æрфгуытыл ныллæг æруа- 
дзгæйæ, æрдæгцъынддзастæй. Уыцы ныв Данелмæ каст, гæды 
хъазы цъиуты фæдыл кæсæгау. Гыццыл дæр мидбылхудт равди- 
сын сыстадаид Сыбыры балæууыны аргъ. 
Адæмы зонд æмæ уавæр базонынæн, рæстæг æмæ æхсæнады 
кусджыты дыдзæсгомад базонынæн уыцы бон Данелæн уыд цар- 
ды скъолайы иу кълас уæлдæр фæуынау. 
Ноггуырд сывæллон ницы фембары. Фæлæ куы рæзы, уæд цы 
хъусы æмæ цы уыны, уыдон йæхимæ исы. Цыбырдзырдæй, адæй- 
маджы куыд схъомыл кæнай, ахæм уыдзæн. 
Адæймаг цæрæнбонты тыхст æмæ уырыдæй цæрдзæн, æххор- 
маг æмæ бæгънæг уыдзæн, фæлæ йын цæрæнбонты йæ хъусты 
куы уадзай, хорз цæрæм, амондджын стæм, зæгъгæ, уæ^ æй 
505 

уырндзæн. Тæссæй дын æндæр хуызы дзурæн куы нæ уа, дæ цард 
дæхимæ куыд кæсы, афтæ дын зæгъæн куы нæ уа, уæд дæм кæсын 
байдайдзæн, æцæгæй хорз кæй цæрыс, дæуæй амондджындæр 
адæймаг зæххыл кæй нæй. Уый та хуымæтæг зæгъгæйæ у сайд 
адæймаг. 
5. 
Скъоламæ ног директор нæма æрæрвыстой. Данелы æвджид 
уыдысты æппæт куыстытæ. Æххæссыди сыл. Лрхайдта, тырныд- 
та скъолайы куыст фæцудын ма бауадзыныл. Арæхст ахуыргæн- 
д>кытимæ хъуыддаджы фæдыл дзурынмæ. Йæ куыстмæ чи арæхст 
æмæ æнæгæды чи æвнæлдта, уыцы ахуыргæнджыты куыстмæ дæр 
цæст дардта, фæлæ бынтон цæстдаринаг ахуыргæнджыты фарсмæ 
лæууыд иудадзыг. 
Уайтагъд рахатыдта, ахуыргæнджытæй кæцыдæртæ раззаг ди- 
ректоры кæй мысыдысты: уыимæ сын æнцондæр кусæн уыд. 
Ахуыргæнджыты урокты бадын, сæ урокты хæрзхъæддзинадыл 
сын хъæугæ хатдзæгтæ кæнын æмæ разамынд дæттын нæ уыд 
Тебойы бон. Нæ йæм уыд уыцы дæсныйад. 
Иу бон скъолайы телефоны дзæгъ-дзæгъ ссыд ахуыргæнджы- 
ты уаты. Райста Данел хæтæл æмæ йæм байхъуыста: 
— Чи дæ? Кæдæм дзурыс? — бафарста Данел. 
— Ч... хъæуы авдазон скъоламæ,— райхъуыст дзуапп. 
— Хъусы уæм скъолайы ахуыры хайады бæрнон. Фæлæ ды чи дæ? 
— Райахуырады хайады сæрдар. 
— Хорз! Хъусын дæм,— дзуапп радта Данел. 
— Райсом нæм дæс сахатмæ фæзын ардæм! 
— Райсом мæм уроктæ ис æмæ сæ куыд ныууадзон? — бафип- 
пайдта Данел. 
— Куы хъæуа, уæд сæ бынтондæр иыууадздзынæ! — хъæлæсы- 
уаг фæтызмæгдæр. 
— Кæд хъæудзæн сæ ныууадзын? Бæлвырддæр æй куы зæгъис. 
— Йæ рæстæг куы ’рцæуа, уæд, фæлæ, куыд загътон, афтæ — 
райсом дæсмæ! Алыг нæ ныхас! 
Дыккаг бон Данел райсомæй раджы фистæгæй араст районмæ. 
Адæймаг дур кæнæ æфсæнæй конд нæу. Туг æмæ стæгæй конд у. 
Цæрæг удмæ та хъарынц æмæ хъуысынц цин дæр æмæ хъыгдзи- 
над дæр. Уыдон кæмæ нæ хъарынц, уый адæймаг дæр нæу. Цыдис 
Данел дæр хъуыдытæгæнгæ. Цæмæ йæм афтæ æнæнхъæлæджы 
фæдзырдтой районмæ, кæд ын уыдис зæгъæн телефонæй, уæд? 
506 

Ноджы райахуырады хайады хицау цыдæр мæсты-тызмæг ныхас 
кодта: «Куы хъæуа, уæд дæ уроктæй бынтондæр суæгъд уы- 
дзынæ». Кæд-иу Данел йæхи бафарста, цы амонынц уыцы 
ныхæстæ, зæгъгæ, уæддæр хабар хорз æмбæрста. Йæ социалон 
уавæр ыл æхсæвæй-бонæй ауыгъд уыди. Директоры йæ куыстæй 
куы систой, уæд-иу Данелмæ дæр бахъавыдысты, кæм уыдтæ ды, 
цæмæн æм кастæ, зæгъгæ. 
Райкомы æртыккаг секретарь, бæллæхы лæгау, хъæртæ, бустæ 
систа Данелыл. Политикон хатдзæгтæ лæхурдта. Данел ын уæд 
загъта ирон æмбисонд: «Къуымæллæгон царв бахордта, Бита- 
ронæн та дзы йæ гуыбын фæрыст». Мæнæн дæр уый кæнут? — 
рахгæдта дуар æмæ рацыд. «Æвæццæгæн сæм уæд мæ ныхас хъыг 
фæкаст æмæ мæ ныр цыдæр мастисæнмæ хонынц»,— ууыл бан- 
цад йæ хъуыды. Фæлæ нæ. Æфсæнттæ бирæ ссарæн ис. Райахуы- 
рады хайады хицауы кусæн уаты дуар æнгуылдзæй бахоста Да- 
нел. Бахæцыд дуарыл: 
— Бацæуæн ис? — бахызт мидæмæ.— Уæ бон хорз! — салам 
радта Данел хицауæн. Уый йæм тарæрфыгæй скаст: 
— Æгас цу, — рынчын хъæлæсæй æнæбары дзурæгау. 
— Дзырдтат мæм ардæм? 
— Ардæм дæр æмæ уæртæ уырдæм дæр,— сæрæй ацамыдта 
хицау. Уаты уæвгæйæ зын базонæн уыд Данелæн, кæцырдæм æмæ 
кæдæм бацамыдта, уый. 
Ахуырады хайады хицау сыздыхта телефон. Кæдæмдæр 
адзырдта. Кæимæдæр баныхас кодта: 
— Хорз. Фæцæуæм дæм,— æмæ Данелы йемæ ракодта. 
Мæнæ та йæ зонгæ уаты къæсæртæ! Райкомы æртыккаг секре- 
тары кусæн уат. Ныр дзы æндæр лæг уыд. Данелы æмбал дуар 
афтæ хъавгæ бакъуырцц-къуырцц кодта, æмæ бæрæг уыд, тæрсгæ- 
ризгæ кæй цыд секретарьмæ. 
Тызмæг хицаумæ куыд бацæуынц, афтæ хъавгæ бахызтысты 
мидæмæ. Данел бамбæрста, фыдджынтæ хæрынмæ йæм кæй нæ 
фæсидтысты ардæм. «Райкомы секретарь — гъа, фæлæ дзы КГБ- 
йы кусæг та цæмæн бахъуыд?» — йæхи бафарста Данел. Уый 
бадтис хуымæтæг æндæр дарæсы. Данелимæ ныхас сын цыбыр 
уыд. Зыдтой йæ хицауад. Æбар, æнæпартион... 
— Дадайы-фырт, куыдтæ цæуынц дæ хъуыддæгтæ? — ручкæ 
стъолыл æрæвæрдта секретарь æмæ йæхи фæстæрдæм ауагъта 
бандоныл. 
— Хъуыддæгтæ алыхуызы вæййынц,— йæ уæхсчытыл хæрдмæ 
схæцыд Данел. 
507 

Уыцы ныхас секретары бæрзонддзинад зынгæ фæцагайдта æмæ 
хъæддыхдæрæй загъта: 
— Скъолайы хъуыддæгтæ! Хуыты фермæйæ дæ нæ фæрсын. 
— Скъолайы дæр æмæ хуыты фермæйы дæр бирæ алыхуызон 
хъуыддæгтæ вæййы,— бафиппайда та Данел.— Дæ фарст 
фæбæлвырддæр кæн. 
— Бæлвырдæй, æнæбæлвырдæй дын чи радта бар партион ном 
æмæ кад дæлдæр кæнынæн? 
— Нæ дын æмбарын дæ ныхас. Кæй кад фæдæлдæр кодтон? 
Тебойы йæ куыстæй систам æмæ йыл уæд иед хъавыс, афтæ? 
— йæ арм сыхырнайау дыууæрдæм батылдта секретарь. 
— Цы йед хъавын? Зæгъæн ын нæй? 
— Ахуыргæнджыты ’хсæн ын телефоны хæтæл йæ къухтæй 
ратыдтай. Загътай йын, айс ардыгæй дæхи, ам партионтæ ницæмæи 
хъæуынц! Фæтæг Сталины амарды бон ды скъоладзауты æмæ 
ахуыргæнджыты нæ уагътай саударæн митингмæ,— стъолы уæл- 
цъар рог æркъуырцц-къуырцц кодта секретарь рахиз къухы 
амонæн æнгуылдзы кæронæй. Тæхгæ мæтыхы базыртау йæ фын- 
дзы бын бурбын нарæгдаст рихитæ иуырдæм фæтæссар сты, цыма 
мæтых хоры æфсирыл æрбадынмæ хъавыд. Йæ лыстæг бæрзæй 
гомхъуыр уасæджы къубалау фæкъæдзгонд. Фæтызмæгдæр йæ 
ныхас. — Куыд æнхъæл дæ? Директор мах номенклатурон кадртæй 
у, æмæ йыл нæ бон цæуы. Дæу дæ куыстæй сисын нæ бон нæ 
бауа? Кæцæй æрхаудтай? Растдæр зæгъгæйæ, схаудтай? Ны- 
гуылæнæй? Дæ бон хъуамæ зонай! — стъол ма иу къуырцц æркодта 
секретарь. Фæурæдта йæ ныхас. Лрф сулæфыд. Цыдæртæ ма хъа- 
выд зæгъынмæ, фæлæ цыма арф хъæдæй æккойæ фæхаста æлыг 
цъыфты, афтæ фæлладхуыз равдыста. 
Данел ын йæ ныхæстæм дæр хъуыста, фæлæ фылдæр секрета- 
ры мæллæг æнгуылдзтæм каст. Йæ цæсгомыл уыйбæрц нæ зынд, 
фæлæ зæрдæйæ нымæхст былысчъил кодта Данел секретарыл: 
«Цымæ ацы уæлбæдæныл хаст искуы рувæн, фæрæт, йе цæвæджы 
хъæдыл ныххæцыд? Нæ-æ. Ай дæр, бæласы саггомæй чи нæма 
рабадт, ахæм у. Ростовы, дам, партион скъолайы бакаст. Царды 
æцæг стыр чиныг фæлдахгæ дæр нæ ракодта!» — ахæм хъуыды- 
имæ баззад Данел секретармæ джихтæгæнгæ хъусгæйæ. Ныссыпп 
йæ фарсмæ райахуырады хайады хицау дæр. КГБйы кусæг та 
къуымы æнцад бадт, цыма ныхæстæм хъусгæ дæр нæ кодта. Къеп- 
кæйы бырынкъ æрфгуытыл æруагъта. Бакæсгæйæ загътаис, фынæй 
у. Уыцы кусджыты фæлывд архæйдтытæ Данел хорз зыдта. Кæд 
фынæйау зынд, уæддæр йæ хъустæ тынг къæрцхъус уыдысты. 
508 

Секретарь та, цыма уæззау куысты фæстæ йæ фæллад суагъта,— 
сулæфыд арф æмæ та цыма сугты æргъом йе ’ккоймæ систа, афтæ 
та хъазуатæй баздæхт Данелмæ: 
— Æнæхъæн республикæйы æхсæн нын нæ районыл фæстæмæ 
ахæцыдтæ. Не скъолаты æййафынад дæу аххосæй фæсте аззад. 
Уæлдайдæр та уе скъола — нæ районы. Цы ма дæрдтыл дзурæм? 
Дæхæдæг ахуыры хайады сæргъы лæууыс, афтæмæй дæм æхсæз 
скъоладзауы не ’ййафынц дæ предметæй! Уый цы у? Знаггады 
куыст нæу? — æртхъирæнау райдыдта секретарь. — Мах дæр ам 
хуыртæ не ’хсæдæм! Нæ ныббардзыстæм комкоммæ ахæм фыд- 
дæрагæн куыстытæ. Æргомдæр зæгъгæйæ та знаггады куыстытæ. 
Нæ советон адæмтæ размæ бырсынц. Социалистон ерысæй бав- 
нæлдтам æнæкъласон æхсæнад аразынмæ, ды та ныл фæстæмæ 
хæцыс! Нæ, уый нæ уыдзæн! Дæ фарсмæ чи бады,— къухæй аца- 
мыдта Данелы фарсмæ бадæг райахуырады хицаумæ,— уый дæр 
уæззау галæй уæлдай нæу. Æдзухдæр ын гъæййæу хъæуы...— 
æрсабыр та йæ ныхасæй секретарь. Ныр æй фæндыд, Данел куы 
райдаид дзурын. 
Дзæвгар хъусæй лæууыдысты цыппарæй дæр. Секретарь 
æнхъæлдта, æмæ Данел тæссæй суыдтыл уыдзæн. Хатыртæ дзы 
курдзæн. Данел уыцы «скъолаты» раджы бакаст. Зыдта, хицауа- 
дæй чи куыд уæлдæр бынаты фæбады, æдзух афтæ дæсныдæр нæ 
вæййы йæ дæлдæртæй. Уæдæмæ, зонындзинæдтæй йæ дæлдæртæй 
дæлдæр чи вæййы, ахæмтæ фылдæр. Секретарь Данелмæ ахæм 
каст. Ахæм уæвгæ дæр уыд. Йæ ныхæстæй — бæрæг. 
— Ацы уаты цыппар къулы ’хсæн æрмæст дæхицæн дзурыны 
бар ис, æви махæн дæр зæгъын æмбæлы истытæ? — бакаст Данел 
секретармæ зæрдиагæй, уæндонæй. Секретарь, цыма районы бикъ 
уыд, йæхи æфтæмæй æвдыста. Уый Данелмæ зынгæ дæр нæ код- 
та. Уыдта секретары къухты тетрады цъæрттыл фыстытæ. Уыдон 
Тебойы къухфыстытæ кæй уыдысты, уый хъæстытæ кæй æрба- 
лæууыдысты райкомы, ууыл гуырысхо нал кодта Данел. Йæ 
ныхæстæ райдыдта хуымæтæджы, цыма йæ цуры уæвгæ дæр ничи 
уыд. — Партионтæ не скъолайы нæ хъæуынц, зæгъгæ, æз Те- 
бойæн никуы загътон. Загътон ын дæ уроктæм ацу. Уый æфхæрæн 
ныхас нæу. Скъолайы уроктæм дзæнгæрæг куы ныццæгъды, уæд 
ахуыргæнæгæн урокмæ цæугæ у. Нæ фæтæг Сталин куы фæзиан, 
уæд скъоладзаутæ æмæ нæ ахуыргæнджытæ дæр, æз дæр 
уыдыстæм саударæн митинджы. Дæ къухты цы гæххæтт ис, уый 
æз ардæм дæр æмбарын. Йæ уæлæ уæ номенклатурон кадр Те- 
бойы куырм фыстытæ сты. Скъоладзаутæн программон æрмæг 
50? 

бацамонын хъæуы бæстон. Куы нæ зона скъоладзау æрмæг, афтæ- 
мæй йын йæ бæрæггæнæнтæ уæлдæр куы кæнай, уæд уый та у 
æнæныббаргæ знаггады куыст. Уымæ ’ртардта Тебо скъола. Мæнæн 
та уый мæ туджы нæй. Ууыл мæ нæ сахуыр кодтой советон скъо- 
лайы. Партийы программæ, советон бæстæйы закъæттæ куыд 
амонынц, царды сæ æцæг афтæ æххæст хъæуы. Кæд сæ афтæ нæ 
хъæуы æххæст кæнын, уæд мын ныртæккæ ныффысс. Ды секре- 
тарь дæ æмæ хуыздæр зондзынæ. Æвзæр зонынадæн хорз 
бæрæггæнæн æвæрын хъæуы, зæгъгæ, дæ ныхас уыцырдæм ссæнды. 
Мæн дæр уыцырдæм здахыс. Мæнырдыгæй уый нæ уыдзæн, 
ныртæккæ мæ мæ куыстæй куы исат, уæддæр! — загъта фидарæй 
Данел. Сыстад йæ бынатæй. — Нæ ныхас ма истæуыл у? Æз абон 
дыууæ урочы фесæфтон. Уыцы дыууæ урочы æрмæг сывæллæттæ 
нæ базондзысты. Афтæмæй ахуыры æййафынад сбæрзондгæнæн 
ис? Уый Тебойы методикæ у! 
Данел хæрзбон загъта секретарæн æмæ рацыдысты. Секретарь 
æмæ сæрмагонд хайады кусæг сæ бынæттæй стгæ дæр не скод- 
той. Сæ фæстæ дуармæ ныккастысты. Кæртмæ куы рацыдысты 
райкомæй, уæд райахуырады хицау Данелы фæурæдта. Бакаст 
æм: 
— Афтæ ма кæн, афтæ! Райкомы секретарь у! Не ’ппæты хи- 
цау у. Коммæ кæсын хъæуы. Дæу тыххæй мæныл дæр абырыд. Дæ 
бон цæуылнæ зоныс? — сагъæсхуыз равдыста. 
— Æз куыд зонын мæ бон, сымах афтæ куы зониккат, уæд 
мын абон дыууæ урочы нæ ныууадзын кодтаиккат Хуыцауы 
дзæгъæлы. Уый ууыл дзурæг у, æмæ уæхæдæг адæмы хъыгдарут 
кусын. Гъе ныр абон ардæм ме ссыд цæй фæдыл уыд? Цы пай- 
дайæн? Ардæм куы сидат адæммæ æдзух ницæйты тыххæй, 
уæхæдæг куынæ цæуат адæмы ’хсæнмæ, уæд афтæмæй коммуни- 
стон æхсæнад аразæм? 
Райахуырады хицау Данелмæ ныккаст комкоммæ. Сусæгæй 
дзурæгау ын схъæр кодта иннæ хабар дæр: 
— Иу ахæм гæххæтт ма дыл Тебо ноджы баппæрста КГБмæ. 
Секретары кабинеты хуымæтæджы нæ бадт. Дæумæ байхъусынмæ 
æрбацыд уырдæм. Къæппæг сырдæн йæ къæдзил куы ’рцахса, 
уæддæр ын зын фервæзæн у,— ракæс-бакæс акодта йæ алыварс, 
мачи мæ фехъусæд, зæгъгæ, æмæ ацыд йæ кусæн уатмæ. Данел 
дæр райкомы кæртæй ацыд хæумæ. Зонды къуыбылæйттæ нæ аха- 
ста районæй. 
510 

6. 
Сæрдыгон æхсæв. Арвы гæрæхтæ. Уастырджи йе ’ндон цæфхад- 
джын бæхыл Иры хæхты цъуппытыл дугъ систа. Цъенгæ хæхтыл 
цæфхæдты къыбар-къыбур ссæуы. Цæхæр акалынц æмæ Иры- 
дзыхъхъ схоны цæхæрау ферттивы. Уастырджийы бæхы къæхты 
бын арвы къæрта рафæлдæхт æмæ йæ сæх-сæх Терчы ивылд до- 
нау хъуыст. Ахæм æхсæв зæххыл алы цæрæгой, суанг ма хæфсытæ 
дæр, арф бамбæхсынц. Æрмæст фæхъуысы арвнæрд æмæ уарыны 
змæлд. 
Æмбисæхсæвмæ дард нал уыд, уæддæр Данел йæ уатыл йæхи 
нæма æруагъта. Бадт стъолы фарсмæ бæгъæмсарæй, цыбырдыс 
хæдоны. Уаты рудзгуытæ тыргътырдæм гом уыдысты æмæ æхсæвы 
сатæг уæлдæф буарæн æхцонад лæвæрдта. Арв куы базмæлд, куы 
’рбадымдта, уæд дыууæ рудзынджы ’хсæн уаты къулыл ауыгъд 
фæтæген цырагъы рухс базмæлыд. Тыхджын дымгæйы змæлд æм 
бахæццæ æмæ цырагъы авджы къул судзгæ фителы алайæ асау. 
Данел уæд рудзгуытæ ’рбахгæдта. Уарын йæ тых радта. Тыргъ- 
тырдыгæй тæдзынджыты цыхцыр райхъуыст. Данел тыргътæм 
рацыд. Бирæ уарзта сæрдыгон уарыны æртæхты тъæппытæм хъу- 
сын. Слæууыд тыргътыл. Йæ зæрдыл æрлæууыдысты йæ саби- 
бонтæ. Таджыхъæуы цæргæйæ-иу харбызгæсæй хосæй æмбæрзт 
хæлагъуды бадт. Уаргæ рæстæг-иу уæйлаг нымæты дæхи батух 
æмæ тарф ныффынæй у. 
Ацы ’хсæв ма бæргæ бирæ фæлæууыдаид тыргътыл Данел, фæлæ 
йæм райсоммæ сидтысты Дзæуджыхъæумæ, Рухсады министрадмæ. 
Уарын фæкъаддæр. Æрвнæрд дарддæрæй хъуысын байдыдта. 
Уастырджийы базырджын урс бæх йæхи хæхты сæртыл æндæр 
рындзтæм фехста. Къæвдайы змæлдмæ адджын бафынæй Данел 
йæ хуыссæнуаты. 
Хур хæхты чъылдымæй дуне цыбæлгæнæгау сдардта йæ судзгæ 
цæсты æмбис. Йæ зæрин тынтæм бæлæсты сыфтæртыл æртæхтæ 
лыстæг хæрдоджытау цæхæртæ калдтой. Фæскъæвда дуне 
фæрухсдæр, фæрæсугъддæр. Сыстад Данел йæ хуыссæнуатæй. 
Ракаст дунейы ирд цæсгоммæ. Цыбырдыс хæдоны райсомы сатæг 
уæлдæфмæ арф сулæфыд æхсызгонæн. Аивæзта йæ цæнгтæ. Уæн- 
гты рогдзинад ын æхсызгон уыд. Уæд адæймаджы ныфс дæр дом- 
байдæр кæны. Срæвдз кодта Данел балцмæ йæхи. 
Фæсхæст автобустæн сæ кой дæр нæма уыд. Уæзласæн авто- 
машинæйы гуыффæмæ зын схизæн уыд цъыфæй, уæлдайдæр сыл- 
гоймæгтæн. 
511 

— Шофыр, æхца исыны йедтæмæ дзы ницы хъæуы? — сбустæ 
кодта ацæргæ ус.— Куыд схизæм ныр? 
— Ласгæ уæ кæнын. Æргъæвгæ дæр ма уæ æз кæнон? — 
стырзæрдæ, бустæгæнæгау загъта шофыр. Ноджы æнæгъдаудæрæй 
ма цыдæртæ дæр дзырдта лæппу. 
Данел ын бауайдзæф кодта: 
— Ирон лæг куы-дæ! Уый цы ’взагæй дзурыс?! Ирон сыл- 
гоймæгтæ куы ис нæ цуры! Æви æхцатæ сты дæ Хуыцау?! 
Шофыр йæхи фæгæмæл кодта Данелмæ: 
— Кæд бадыс, уæд сбад, кæннод дæр... Чи нæ мын байдайдзæн 
зондамонæнтæ! — адæмæй байдыдта æхца æмбырд кæнын. 
Данел æм бадзырдта: 
— Лæппу, фехъуыстай, хæрæгæй цæстырухс нæ курынц, зæгъгæ, 
ахæм æмбисонд? 
Шофыр, бæгуы лæгау, куыд фæзæгъынц, йæхи фæбæдæйнаг 
кодта. Æхца æмбырд кæнын фæуагъта æмæ гомхъуыр уасæгау 
Данелмæ ныккаст. Дæндæгтæ скъæс-къæс кодтой. Тымбылкъух 
Данелы цæсгоммæ бахаста: 
— Ды хæрæг кæй хоныс?! Лустæн æз дын!.. 
Данел æм бахудт æмæ йын афтæ: 
— Лæппу, ды нырма æрыгон дæ. Бæласы саггомæй нæма ра- 
бадтæ. Иу æмбисонд ма дын зæгъон? Бахъæудзæн дæ. «Лæг хæры 
цæрынæн, фæлæ хæрынæн нæ цæры». Уый кæд дæ куысыфтæг 
скусдзæн, ирон лæппу, уæд дын тынг пайда фæуыдзæн. Тымбыл- 
къух та-иу дæ мадмæ равдис! 
Шофыр ницуал загъта. Ачъыртт кодта зæхмæ. Ахызт гуыф- 
фæйæ, сбадт кабинæйы æмæ ахæцыд. 
Тынг зын уыд Данелæн ахæм ирон лæппутæм кæсын. «Æхца- 
йыл йæ мады ауæй кæндзæн, ахæмтæ нæм фæзынд», — йæ сæр 
сагъæсы тылд бакодта. Хатыдта Данел, адæм цæмæн ахæм æгъа- 
тыр æмæ дæрзæгзæрдæ систы, уый. Рæстæг æмæ царды æууæлтæ 
тынг зынынц адæймаджы удыкондыл. 
«Æвæццæгæн, ацы шофырæн дæр йæ фыд хæстæй нал 
сыздæхт. Баззад мæгуырæй сабиты хистæрæн мадимæ. Тых- 
тона æмæ мамæлайы къæбæртæй арвитынц сæ бонтæ. Ныр йæ 
къух фæхæст æнæнхъæлæджы, фыны дæр æй цы нæ бауыр- 
ныдтаид, ахæм æхцаджын куыстыл. Куыд фылдæр ныххæссон 
мæ мадмæ, мæ гомгуыбын кæстæртæн цæрæнхос, уый у йæ 
миддунейы тырнындзинад». Ахæм хатдзæг скодта Данел. 
Æфсарм æххормаджы бын фæцис. Ирон æгъдау зæрæстон 
хуымы схæмпæл. 
512 

Стæм домбайзонд адæймæгтæ ма баззад ирон фыдæлты на- 
мысджын цæсгомимæ. 
Уыцы хъуыдытимæ Данел зонгæ дæр нæ бакодта, горæтмæ куыд 
æрбахæццæ сты, уый. Куы рахызтысты машинæйæ, уæд Данел 
уыцы шофырмæ мидбыл худгæ баздæхт. Йæхицæн хæсыл баны- 
мадта, лæппу йæм цæмæй мæстджынæй ма баззадаид: 
— Бахатыр кæн, лæппу! Адæмы ’хсæн рауайы ахæм ныхæстæ 
дæр, хорз не сты, фæлæ. Æмбарын дæ. Уæ куыст дæр зын у. Ды 
дæр ацы цъыфты машинæ тыхтард дæ хъалæй нæ кæныс,— стæй 
та зæрдиагæй бафарста: — Раст зæгъ, зын дын нæу ацы зæронд 
машинæйыл кусын? — лæппуйы царды уавæр æцæг базоныны охьдл 
зыгъуыммæ афарста Данел. 
Шофыр машинæйы кабинæйы гом дуарæй æддæрдæм йæ 
къæхтæ æруадзгæйæ æнкъардæй æрбадт. Къухæй, цæсгомæй цъыф 
æмæ дохтæй ахуырст. Æфсæрмдзастæй ракаст Данелмæ. Йæ 
цæстыты уымæлæй бæрæг уыд, фæллад æмæ æххормаг кæй уыд: 
— Æмæ мын уæдæ æнцон у бон изæрмæ æххормагæй. Мæнæ 
сымахæй цы æхцатæ райстон, уыдон мын уæртæ базары дыууæ 
лауызы фаг дæр не сты. Афонмæ мæм мæ кæстæр хо æмæ 
æфсымæр нæхимæ æнхъæлмæ кæсынц. Ай МТСы машинæ у. 
— Æмæ уæ мад, уæ фыд кусынхъом не сты? — фæтæригъæд 
ын кодта Данел. 
— Мæ фыд хæсты фыццаг бонты фæмард фронты. Нæ мад та 
хуыссæнæй уæлæмæ нал сты. Рынчын у! — скусын кодта мотор 
æмæ ацыд. 
Нæ фæрæдыд Данел шофыры тыххæй йæ раздæры хъуыдытæй. 
Фылдæр фæсивæд ахæм уавæрты хъомыл кодтой. 
Ирыстоны Рухсады министр Мухарбег йæ кусæн уаты стъолы 
фарсмæ бадт. Данел дуар куы бахоста, куы б^цыд мидæмæ, уæд 
ын сыстад. Рацыд æм æддæдæр. Райста йын йæ къух, фæлæ ми- 
нистры цæсгом цæуылдæр дзурæг уыд. Нæ хъæлдзæг, нæ бæлвырд 
æнкъард уыд — цыдæр мадзура хуыз æвдыста цæсгомæй. Данел 
дæсны уыд адæймаджы цæстæнгасæй хатынмæ. Мухарбегимæ ма 
сæмбæлд кæддæр æмæ уæд райдзастдæр уыд. 
Мухарбег æрбадт йæ бынаты. Данел та даргъ стъолы фарсмæ. 
Телефонæй кæдæмдæрты адзырдта министр. Уайтагъд йæ уæл- 
хъус æрбалæууыдысты иу-цалдæрæй йæ кусджытæ. Куы ’рбад- 
тысты бандæттыл, уæд Мухарбег се ’рбамбырды нысаныл дзуры: 
— Æмбæлттæ, махæн не ’хсæн бады нæ коллегæ,— ацамыдта 
Данелмæ.— Ч... хъæуы авдазон скъолайы ахуырады сæргълæу- 
уæг Дадаты Хæмæты фырт Данел. Йæ куыстмæ йын къорд азы 
33 Аалинæ 
513 

цæст дарæм — министрады, институты, райахуырады хайады кус- 
джытæ. Разы дзы стæм. Уый нæ, фæлæ уæлдай хуыздæр — 
хæрзхъæддæр æвæрд у ахуыр æмæ хъомыладон куыст ацы скъо- 
лайы. Зонут скъолайы раздæры директоры хъысмæт. Куыд не 
’мбæлд, ахæм фæндагыл ахæцыд. Уæгъдгонд æрцыд йæ бынатæй. 
Дадайы-фырт скъолайы куыст дæлдæр нæ, фæлæ фæбæрзонддæр 
кодта. Махмæ гæсгæ аккаг у директоры куыстæн. Ис фæндон 
уыцы скъолайæн æй директорæй сфидар кæнын. Ис дыккаг 
фæндон, Дадайы-фыртæн сгуыхт ахуыргæнæджы ном раттыны 
тыххæй фарста обкомы æрæвæрын. Министрад ахæм фæндонмæ 
цæмæн æрцыд, уый та уæхæдæг мæнæй хуыздæр зонут. Уыдыс- 
тут-иу уыцы скъолайы. Йæ куыст ын сымах иртæстат. Куыд æй 
бавдыстат, уымæ гæсгæ æрцыдыстæм мах дæр ахæм фæндонмæ. 
Хъуамæ, зонæм, чи цы гæнæг у, уый. Алкæмæн дæр аргъ — йæ 
куыстмæ гæсгæ. 
Министры фæстæ радзырдтой Данелы куысты тыххæй инс- 
пектортæ, методисттæ. Цыбырдзырдæй, нымадтой, Данел скъо- 
лайы хорзæй цытæ сарæзта, уыдæттæ. Инспектортæй иу Данелы 
тыххæй афтæ дæр-ма загъта: «Уæрæх уæрдонæн нарæг фæнда- 
гыл зын цæуæн у. Дадайы-фырты раивын хъæуы егъаудæр скъо- 
ламæ, стырдæр коллективæн — директорæй». 
Иу фæндон та хаст æрцыд Данелы Рухсады министрады аппа- 
ратмæ, кæнæ институты кусынмæ сивыны тыххæй. Уыцы фæндтæ 
атадысты уалдзыгон митау. Уæллæгты дзы афæрсын хъуыд. 
Иу сидзæр лæппу, дам, йæ мады фарста: 
— Лæппутæ хъазтмæ цæуынц, æмæ æз дæр ацæуон? 
Мад бакаст йæ лæппумæ æмæ йын афтæ: 
— Кæд дæ сыхæгтæ уадзынц, уæд ацу, ома, бæгънæг дæ. 
Хъазтмæ ацæуыны аккаг дарæс дыл нæй. Кæд дæ сыхæгтæ дарæсæй 
сараздзысты уæд ацу. Уый тыххæй ахæм æмбисонд баззад: 
«Кæд дæ дæ сыхæгтæ уадзынц, уæд». 
Министрады фæнд партийы обкоммæ куы бафтыд, уæд 
гæххæттытыл цæхгæрмæ фыст æрцыд: «Партион нæу Дадайы- 
фырт». Паддзахадон æдасдзинады министрад дæр цыбырæй загъ- 
та: «Хæсты рæстæджы уыд немыцмæ уацары». Теуайæн, дам, йæ 
иу фарс хордтой, иннæ нæ. Данелæн хорз кусынмæ бар уыд, ра- 
замонæгæй уæвыны бар — нæ. 
Раздæр хъæубæстыл айхъуыст Данелы, дам, тагъд скъолайæн 
директорæй сæвæрдзысты. Фехъусæн уыдис: «Данелæн Ленины 
орден дæтдзысты», «Данелы Рухсады министрадмæ кусынмæ 
кæндзысты», «Данелы астæуккаг скъолайы директорæй æвæ- 
514 

рынц». Уыдонæй иу дæр царды нæ рауад. Данелæн йæ ном Да- 
нелæй баззад, фæлæ мæгуырыл дур хæрдмæ тулы. 
Колхозы сæрдарæй куыста Фæллойы хъæбатыр Алыкси. 
Хъæлæкк, æцæг хъæбатыр куы уыдаид. Йæ хъазуат куысты кадæй 
куы райстаид уыцы ном. Йæ риуыл фондзтигъон стъалы куыд 
цæхæртæ калдта, афтæ цæхæр йæхæдæг дæр куы калдтаид, уæд 
адæмы зæрдæмæ цыдаид. Æрттивгæ цы кæны, уый æдзух сыгъ- 
зæрин нæ вæййы. Æцæг сыгъзæрин та фаджысы сæрыл дæр æртти- 
вы. Зæронд фæлтæрд рувасæн къæбылатæй цы ахъазын хъæуы. 
Алыкси колхозы фæллой цас нæ кодта, уый хыгъд цæхх æмæ 
кæрдзынæй, хъæбæр нозтæй йæ цонгыл стыхта, районы кус- 
джытæй колхозмæ чи ’фтыд, уыдоны. Уыдон дæр дзы æппæлгæ, 
æмæ Алыкси фæллойы хъæбатырæй агæпп кодта, мардыл 
бæрæгбоны дарæс скæнæгау. 
Сæрыстыр, бæрзонд ныхас байдыдта. Сыбыры къæйæ тæрсын 
кодта адæмы. Æцæг лæгтæ хъæуæй сæхи исын байдыдтой æндæр 
рæттæм. Колхозы æрмдых адæм скуынæг сты. Уалдзæг æмæ 
фæззæджы-иу Алыксийы тъæпп скъоладзаутыл, ахуыргæнджы- 
тыл фæцыд. Бæхыл йæ бон нæ цыд æмæ саргъы надта. 
Картоф садзынмæ, картоф къахынмæ, нартхор тонынмæ скъо- 
ладзаутыл сагъуыд, рувас кæркдонмæ сагъуыйæгау. Скъоладзау- 
ты быдырмæ кусынмæ ластой, йæ гуыффæ хъæфс-хъæфс кæмæн 
кодта, ахæм зæронд машинæйæ. 
Иу фæззæджы та Алыкси хъæртæ æмæ бустимæ скъоладзау- 
ты уыцы машинæйы байдзаг кодта. Машинæйы фарс иу ныггуып-^ 
гæнæны атыдта. Сывæллæттæ акалдысты зæхмæ. Цонгсаст, 
зæнгæлвæстытæ фесты. Уый фæстæ Данел Алыксийы коммæ нал 
бакаст. Нал уагъта скъоладзауты ахæм машинæйы ласын. 
Ныхъхъæр кодта Алыкси райкомыл: «Куыд мæ кусын кæнут, 
скъолаты ахæм разамонджытимæ? Дадайы-фырт нæ уадзы скъо- 
ладзауты колхозон хортæ æфснайынмæ!» 
Ацу æмæ райкомæн рæстдзинад дзур. Фæллойы хъæбатыры 
ныхас сын æууæндинаг. Данел та зылыны бынаты абадт. Иу лæг, 
дам, йæ сыдзæг фесæфта æмæ иннæмæ бауырдыг, аустæн, уый 
мын ды уыдтæ! 
Иу иннæйы хардзæй йæхицæн ном кодта. Фæндаг гæрста, ин- 
нæйы былмæ ссыдта. 
Данелмæ цард кæсын байдыдта зылынавг кæсæнау. Зæххы 
уæлцъар та йын сси арф доны сæр тæнæг ихау. Æдæрсгæ йыл 
къах æрæвæрæн нæ уыд. Дæ быны кæд ныссастаид, кæд дзы ныл- 
лупп кодтаис, уый зонæн нæ уыд. Иугæр дзы ныххаудтæ, уæд 
515 

æнхъæлмæ мацæмæуал кæс. Афоныл ма кæд рухс дунейæн хæрзбон 
загътаис... Данелмæ адæмон æмбисæндтæ тынг диссаг кастысты, 
фæлæ се ’ппæт йæ зæрдæмæ нæ цыдысты. Иуæй-иу æмбисæндтæ 
æгæр тызмæг хъуыды лæвæрдтой, цыма адæмы кæрæдзиуыл ар- 
дауынц. Цы бирæ æмбисæндтæ фембырд кодта æмæ фæфыста 
бæзджын тетрады, уыдон-иу арæх бакаст. Иуæй-иу æмбисæнд- 
тыл-иу тынг ныхъхъуыды кодта. Ау, адæмы ’хсæн ахæм æмби- 
сонд зæгъын раст у: «Адæм кæрæдзийы туг дойныйæн нуазынц, 
кæрæдзи фыд стонгæн хæрынц». Уый куыд у? Сырдтæ сты? Куыдз 
куыдзы фыд куы нæ хæры». 
Фæлæ-иу арф куы ахъуыды кодта Данел, уæд-иу бамбæрста 
æмбисондæн йæ мидис. Комкоммæ туг æмæ фыд хæрын кæй нæ 
амонынц, фæлæ кæрæдзи æвдæрзын, кæрæдзи удтæй хынджылæг 
кæнын. 
7. 
«Дæ фыдгул искæй хæдзары фатеры фæцæрæд! — иу æмæ 
дыууæ хатты нæ фехъуыста Данел адæмæй. — Фатеры цæрæгæн, 
дам, йæ уасæг хъæрдæрæй уасы». Данел фыццаг хатт ацы хъæуы 
нæ бавзæрста фатеры цард. Уый размæ дæр бирæ кæмдæрты ацард 
институтты æмдзæрæнты, уазæгуæтты, хæсты акъоппыты, хъæдты 
æмæ уацары. Фæлæ дзы мæнæ ныр цы хæдзары цард, цы ’лхъывд 
уавæрты йæ сæвæрдта хæдзары хицау, ахæм уавæрты ахст адæй- 
маг дæр нæ уыдзæн. 
Райсомæй бинонтæй раздæр ма сыст. Изæр фæстæдæр ма здæх. 
Кулдуар дыл æхгæд æрцæудзæн. Уаты дуар хъинц кодта гом 
кæнгæйæ. Хъавгæ йæ гбм дæр æмæ æхгæнгæ дæр кæн. Дæ фа- 
термæ дæ фæдыл макæй кæн. Рынчын куы уай, уæд дæр дæм 
дохтыр хæдзары хицауы æвастæй ма ’рбацæуæд. Тæнæгæфсæр, 
къæсхуыртæ сылгоймаг — æфсин. Гыццыл тымбыл цæстытæ уартæ 
арф балæсыдысты мидæмæ. Цæстыты къуырфытæ зындысты лит- 
руат авджы тымбыл хъуыртау. 
Кæртмæ æрбацыдтæ, æфсин Къуындæйы тыргътыл æрбаййæ- 
фтай, уæд дæ дзабырты рыг æрцæгъдынмæ дæ къæхтæ зæххыл 
ма æрхой. Стæй хъæрæй дæр ма схуыф. Къуындæ дæм йæ цæстытæ 
ныддардтаид. Цалынмæ дæ фатеры дуары мидæг фæуыдаис, уæдмæ 
цæстæй дæ фæдыл хъахъхъæдтаид. Хъуыр-хъуыргæнгæ баздæх- 
таид сæхимæ æмæ раихъуыстаид йæ хъыллист хъæр йæ лæгыл. Лæг 
та, Хуыцау йæ зонæг, цæмæй ныддæнгæлтæ — ныннард: Кæртмæ 
дæр стæмхатт цыд. Ныллæг, гуыбынджын. Кæттаг гæлифе хæлафы. 
516 

Къæхтыл резинæ къалостæ. Сæрыл сæрдæй-зымæгæй сау уæл- 
дзарм худ. Уазæгдонмæ рацæугæйæ йын кæрты фенæн уыд. Кæнæ 
йын йæ хуыфт фехъуыстаис. Уынгмæ нæ цыд. Кæркдоны-иу 
кæрчыты хъуыдатт куы ссыд, уæд уырдæм рæвдздæр санчъехтæй 
уад: «Æрæфтыдтой кæрчытæ, æйчытæ исты куы фæуой!» — цыма 
сæм исчи гæппæввонгæй бадт. 
«Чи зоны, мæнæй сын тæрсы!» — йæхимидæг ныппыррыкк 
кодта иуахæмы Данел. 
«Куыд талынг, æнæфенд, чъынды адæмтæ ма ис! Ацы кæртмæ 
мæ цы Хуыцау æрбахаста, кæд ме ’намонды хæйрæг мæ разæй не 
згъоры, уæд?» — бирæ хатт-иу æндæр фатер бацагурыны фæнд 
дæр скодта, фæлæ зын каст Данелмæ цæрæн бынæттæ раив-баив. 
Хъæубæсты йын бирæтæ тæригъæд дæр кодтой, Къуындæйы 
хæдзары цæрын куыд фæразы, зæгъгæ. Дæлæ йын Сосайты Тем- 
бол цалдæр хатты загъта: «Мæнæ мæм цалдæр уæгъд уаты, Рацу, 
æрцæр мæнмæ. Дæ хардз æмæ дæ фатерæн дæр ницы бацагур- 
дзынæн. Хуыцауæй дын ард хæрын, дыууæ хъуджы мæм ахæмтæ 
ис, æмæ не ’фсины цыхтджын уæлибæхтæ хæрæг дæр нæй». Æцæг 
ахæм лæг уыд Тембол — йæ номы аккаг. Иу-цалдæр хатты Дане- 
лы йæ хæдзармæ хонгæ дæр фæкодта, фæхынцта йæ. 
Темболы æфсин Маро та, раст Сатана, зæгъгæ, кæмæй 
фæзæгъынц, ахæм сылгоймаг — дзаджджынкъух, къæбæрдæттон. 
Тембол Данелæн иухатт йæ хæдзары афтæ: 
— Мацæмæ йæ бамбар. Ницы козбау дын кæнын. Зоныс æй, 
мæнæй скъоламæ сывæллон нæ цæуы. Цæйдæр лæгъстæмæ дын 
нæ зæгъын. Афтæ, мæнæн æнцондæр уаид. Ныхасгæнынмæ мын 
æмбал уаис. Нæ лæппутæн цы зæгъон! Дыууæйæ дæр Дзæуджы- 
хъæуы æрбынæттон сты. Мæнæ уыныс мæ кæрт? Мæхи къухты 
фæллой сты иууылдæр. Паддзахад сыл хъалон бавæрдта, фæлæ 
мæ кæрты дыргътæн æрмæст сæ бакаст дæр æфсæдыны хос у. 
Кæстæр лæппуйæн цалдæр хатты загътон, зæгъын, рахъуытты у 
мæнæ дæ хæдзармæ мæ уды æгасæй. Цæй горæт дæ хъæуы? Цард 
ам куы ис? 
Темболы хуызæн æцæг лæгтæ ма уыдис хъæубæсты, фæлæ ай 
уыд мæнæ ирон хорз фæзминаг зæхкусæг лæг. Бæрæг уыдис Тем- 
бол йæ ныхас, йæ ахастытæй, фендджын æмæ бирæ зонæг кæй 
уыд. Данелæн иуахæмы йæ хабæрттæ цыбыртæй ракодта, æрыгон 
лæппутæй фæсарæнтæм куыстагур куыд ацыдысты: « Америкæмæ- 
иу цыдысты уæд. Фæлæ нæм уырдæм фæндаггаг æхца нæ уыд. 
Акуыстам-иу æхца æмæ дарддæр ацу. Бахæццæ стæм Америкæмæ 
дæр. Куыст дæр дзы ссардтам, фæлæ уым дæр лæвар цард нæй. 
517 

Уым-иу æххуырсты куыд нардуатæй куыстам, ам афтæ куы ку- 
сай, уæд дын ам дæр уыдзæн,— ауыгьта йæ къух. — Æз дзы 
бирæ нæ фæдæн — æртæ азы. Æхца дæр ницы уыйбæрц æрбаха- 
стон, фæлæ федтон сæ куыст, сæ хæдзарæдты пълантæ. Уым 
зондæй архайынц. Æнæпайда куыст нæ кæнынц. Цы фос, ~цы 
хъомтæ дарай, уыдонæй рагацау хъуамæ сæ пайда уынай. Ирон 
лæг та афтæ у, мæнæ мæм бирæ уа. Фæлæ сæ цы пайда тæдзы, 
ууыл фаг нæ хъуыды кæнæм. 
Уырдыгæй куы ’рбаздæхтæн, уæдæй фæстæмæ ацы кæртæй 
никæдæмуал ацыдтæн. Колхозы дæр фæкуыстон зæрдиагæй. Цы 
федтбн æмæ цы зыдтон, уымæй сын мæ фæндæй дæр æххуыс 
кодтон. Ныр та, Хуыцауæй разы, мæ зæронды бон дæр хъуаг 
ницæмæй æййафын!» 
Хорз ахуыргонд лæджы лекцимæ хъусынæй зæр’диагдæрæй 
хъуыста Данел Темболы ныхæстæм. Данел-иу бирæ хæттыты ахъ- 
уыды кодта: Темболы хуызæн лæгтæ куы уаид фылдæр, уæд нæ 
профессортæ дæр ницæмæн хъæуиккой. Уый йæхæдæг царды про- 
фессор у. Цардыуаджы фæдыл дæр-иу рауад ныхас Тембол æмæ 
Данелы ’хсæн: «Кæуылты ауадтæн, цы адæмты федтон, ирон 
æгъдæутты хуызæн дзы æгъдæуттæ никуы федтон. Фæлæ нæм ис, 
æгæр тызмæг æмæ хъазуат æгъдæуттæ дæр. Уыдонæй иу у чызг 
дæтгæйæ стыр ирæд агурын. Ацы ирæды аххосæй ирон адæмы 
фæд сцыбыр. Дæ бон нæу ирæд бафидын, ацу кæдæмдæр æндæр 
бæстæм æхцатæ кусынмæ, цыма кæмдæр ракæл-ракæл кæнынц. 
Лæппу-иу афтыд æхца кусынмæ æмæ-иу кæнæ йæхæдæг дæр нал 
сæфтыд, кæнæ сыздæхт рынчын, удхъуагæй. Цæй ус курыны мæт 
ма йæ уыдаид? Æз мæхæдæг дæр уымæн афтыдтæн фæсарæнтæм. 
Зæгъын, рагацау ирæды кой бакæнон. Акуыстон, авзæрстон Аме- 
рйчы бел æмæ киркайæ, фæлæ мæм Хуыцау хорз зонд æруагъта. 
Цыма мæм йæхæдæг æргом æрдзырдта: «Лæппу, цы бæллæх дыл 
скодта? Ирыстоны дæр ахæм зæххытæ æмæ хъæдтæ куы ис! Дæ 
мæгуыр къонамæ айс дæхи!» — ахæм зонд мæм фæзынд æмæ 
рафардæг дæн мæ хæдзармæ. Уыдоны цардимæ абаргæйæ нæ ирон 
царды лæмæгъдæр хабæрттæй ма иу у нæ бинонты гуыбынЫ 
хардзæй царды æнæфæтк-æдзæлгъæддзинад. Америкаг бинонтæ 
сæ хæрды рæстæг нæ халынц. Алы бон дæр уыцы иу рæстæгыл 
хæрынц. Бон цалдæр хатты хæргæйæ, сæ фынгыл цалдæр хуызы 
хойраг авæрынц. Махмæ уый нæй. Кæнæ æрмæст чъиритæ хусхæрд 
бакæн, кæнæ хъæдуры къус кæрдзынимæ, æмæ фæци дæ хæрд. 
Кæнæ ма райсæм,— дзырдта дарддæр Тембол,— нæ цин æмæ нæ 
зианы фынгæвæрд. Галтæ аргæвд æмæ сур дзидза хус къæбæримæ 
518 

арахъы æвджид бакæн. Хуыпгæнинаг та калгæ акæнæм! Уый 
фæсарæйнаг лæг банымаид стыр æнæфенд, кæнæ знаджы мийыл. 
Царды ’гъдау, æфсарм, уаг, æнæмæнг, хъæуынц. Фæлæ лæгæн йæ 
уд йæ мидæг куы нæ уа, хъару дзы куы нæ уа, уæд æгъдауыл 
цæрын йæ бон нæу. Хъару та лæгмæ цæуы афоныл хъæугæ хой- 
рагæй. Фынджы уæлхъус хатт рæдигæ дæр уымæн фæкæнæм. 
Фæрасыг вæййæм. Æххормагæй нозтыл куы бафтай, уæд стæм 
домбай лæгæй фæстæмæ, расыг кæны. Æмæ дын уый цæттæ 
худинаг. Аназдзынæ, хæрын дæм цæудзæн, фæлæ дын 
зæрдæзæгъгæ акомдзаг кæнынæн ирон æгъдау бар нæ дæтты, 
кæд дзидза æмæ бас æппæт бадты адæмæн дæр фаг вæййынц, 
уæддæр». 
Раст фæкастысты Данелмæ Темболы ныхæстæ. Стæм зонд- 
джын лæгыл æй банымадта Данел. Темболы æфсин Маро дæр 
хорзæй фæзминаг сылгоймаг уыд. Йæ дарæсы сыгъдæг аивдзи- 
над, йæ хæринаджы сконд, йæ хъæлдзæг æнгас, цæхх æмæ кæрдзы- 
ныл рæдаукъух æмæ сæ раттын-æрæвæрын зонын, уыдон иууылдæр 
дзурæг уыдысты, Маро хорз æфсин кæй уыд. Бахæлæг кодта Данел 
ацы лæг æмæ усмæ. Цас адæмтæ федта, кæдæмыты æмæ кæуылты 
ауад, ацы хæдзары бинонтæ æмæ йæ кæрты уавæртæ куыд æры- 
хъусын кодтой сæхимæ, адæймаджы цард цы у, уый ацы хæдзары 
куыд базыдта, афтæ никуы. «Йæ цот цоты хуызæн. Йæ кæрт — 
дзæнæты цæхæрадон... Сæнæфсиртæ, балтæ, чылауи, курагатæ. 
Фалдæр хор æмæ халсартæ. Гектары æртыццаг хай йæм зæхх. 
Дыууæ дуцгæ хъуджы, кæрчытæ. Сырххъуыр уасæг кауы сæрæй 
куы ныууасы, уæд уый горæты трамвайты аргъ куы у йæхæдæг!» 
— афтæтæ хъуыды кæнгæйæ, Темболы цард йæ цæстытыл 
хъазгæйæ, æхсызгонад атъæбæртт кодта Данелы миддунейы æмæ 
зæрдæйы амбæхст. «Тæхуды, дæ зæронды бонтæ Темболау де 
’фсинимæ афтæ дæхи кæрт-хæдзары арвит!» — Данелы зонд æмæ 
зæрдæйы ныффидар уыцы хъуыды. 
«Æнæ ’лхæнгæ нæй хæдзар!» — сфæнд кодта Данел, æмæ йæ 
бамбарын кодта Темболæн. 
— Æмæ цы кæны, нырма дæ азтæ амонынц. Иу бон дæхи 
кæрты цы ацæрай, уымæн аргъ нæй! — баразæнгард æй кодта 
Тембол дæр. Сæ уынджы йын иу идæдз усы æрдæгконд хæдзар 
бацамыдта. Уый, дам, йæ цæгатмæ цæуы, уæй кæны йæ бæсты- 
хай. 
Райста Данел æхца æфстау дæр æмæ балхæдта уыцы кæрт. 
Цыма ног байдыдта цæрын, ног райдыдта йæ рæстæг. Ныссыгъдæг 
кодта кæрт. Халамæрзæн ыл ауагъта. Хус хæмпæлтыл арт баф- 
51? 

тыдта. Кæд фæздæг калдтой, уæддæр Данелæн æнцон уыд: «Ай 
мæхи кæрт у ныр! Чъынды Къуындæйы къæсæртыл хъавгæ-тæрсгæ 
нал цæудзынæн!» Дард цæуын хъуыд хъæдмæ, фæлæ самæлттæ 
кодта мих, уис. Скъæт, кæркдон. Балхæдта хъуг. Маро æмæ йын 
Тембол радтой цалдæр карчы æмæ уасæг: «Ацы уасæг дæ кæрты 
куы ныууаса, уæд дæм æнæлæг сылгоймæгтæ сæхæдæг цæст здах- 
дзысты»,— Маро худгæ æвдыста уасæг Данелмæ. 
«Мæ мæрдтыстæн, рæдигæ дæр нæ фæкæндзæн, ацы кæртмæ 
къах цы сылгоймаг æрбавæра!» — Маро-иу æппæлыд сыхы ус- 
тытæн. 
Данел йæ кулдуарæн æхсæр уисæй тæлмджын каудуар 
сæвæрдта. Кæрт кæртхуыз фæци. Уалдзæджы хъарм къæвдаты 
фæстæ, цы дыргъ бæлæстæ ныссагъта, уыдон пуси цæкуытау 
сыфтæр рафтыдтой. Хъæдындзы хуымтæ цъæх адардтой. Уын- 
джы цæуджытæй-иу кауы сæрты Данелы кæртмæ чи бакаст, уыдон 
дис кодтой кæрты бæлвырд аивдзинадыл. Фæлæ уыцы аивдзинад 
æппæт адæмæн æнцон нæ уыд. 
Данел иу бон скъолайæ куы ссыд, уæд каудуары тæлм-зыхъ- 
хъыры сæййæфта йæ газеттæ. Постхæссæг сæ-иу уым атъыста. 
Райста газеттæ æмæ се ’хсæнæй æрхауд тæрхондонæй сидты 
гæххæтт: «Районы тæрхондон дын хъусын кæны, тæрхоны лæгмæ 
фæзынын дæ кæй хъæуы къуырийы æмгъуыдмæ». 
8. 
Май дунеты цъæх дарийæ сфæлыста, рæдау чындз йæ ходыгъ- 
ды хъазтмæ сфæлындынау. Мæргътæ та сæ уалдзыгон хъæлæстæ 
баифтыгътой. Хуссар бæстæты цыма консерваториты ахуыр код- 
той, каст дзы фесты æмæ ам сæ куыстыты æрлæууыдысты. Нал 
ауæрстой сæ хъæлæстыл. Бубупп кæйдæр акъаци бæласыл бæрзонд 
сбадт æмæ байдыдта: Бу-бу-буп-чых-хытт! 
Сауцъиу та Данелæн йæхи хæдзары ныхыл бадт. Æхситтæй 
зарыд. Лæппутæй бирæтæ фæзонынц сауцъиуау æхситт кæнын. 
Хатт-иу зын равзарæн уыд уыциу байхъуыстæн, лæппу æхситт 
кодта æви сауцъиу. 
Зæрватыччытæ адæймагмæ хæстæгдæр лæууынц. Данелы 
хæдзары дæлбазыр ахстæттæ сарæзтой. Сæумæрайсом тыргъ- 
ты хъæлтыл гæрзтæауындзæн телыл сбадынц. Цъыбар-цъыбур 
фæкæнынц æмæ та æхсæр уисæй уæрдæх сыздухæгау рай- 
хъуысы сæ хъыррыст. 
Æхсызгонæн райхъал Данел уыцы райсом йæ хуыссæнуаты. 
520 

Мæргъты зарджытæ зæрдæйæн æхцонад лæвæрдтой. Адæймаг 
ахæм райсом ферох кодтаид цыфæнды маст æмæ хъыг дæр. 
Йæ уæнгтæ аивæзтытæ кодта. Ныр мæхи кæрт, мæхи хæдзары 
цæрын, зæгъгæ, йын уыцы уавæр æнцонад лæвæрдта. Фæлæ йын 
Маро цы уасæг радта, уый хъæлæсыдзагæй куы ныууасыд к&ркдо- 
ны къулы æнцрй асиныл лæугæйæ, уæд Данел мидбылты бахудт: 
«Макуы амæлай, зæхкусæг! Цард дæ къухтæй цæуы! Æнæ хъæу- 
уон хæдзарад горæты рæсугъд уынгтæ схæмпæл уаиккой. Уæлæ 
проспекты мæ уасæг куы ныууасид, æцæг фидыд уæд скæнид 
горæт!» 
Аф.снайдта йæ хæдзар æмæ фистæгæй сæууон сатæджы араст 
районы тæрхондонмæ. Цы у, цы хабар у, уымæн ницы зыдта. 
Æмæ йыл мæт дæр нæ кодта. Сахуыр хицауады бустæ æмæ сху- 
ыстытыл: «Хур дидинæг æмæ фаджыс æмхуызон тавы». Ис хуры 
бын дидинджытæ дæр æмæ фаджыстæ дæр. Хуыцау йæ зонæг, 
кæй фаджысы тæф та мыл ракæлдзæн!» — даргъ санчъехтæй 
цыд Данел. Фæстæмæ йæ афоныл фездæхын хъуыд скъоламæ. 
Фæлварæнтæм цæттæгæнæн рæстæг уыд. 
Тæрхоидоны хæдзар уыд зæххыл ныллæг аевæрд. Бацæуæны 
галиуырдыгæй чысыл уаты къуым. Йæ дуар гом, фæлæ хъил 
фæйнæгæй быругондæй йæхицæн чысыл дуар. Уый мидæг чысыл 
стъолы фарсмæ чызг бадт. Данел æм равдыста йæ сидты гæххæтт. 
Чызг æм скаст: 
— А-а-а, уый ды дæ — Дадайы-фырт? Банхъæлмæ уал кæс 
къæсæрмæ. Нæ йæ ’вдæлы... Уæд дæм йæхæдæг фæдзурдзæн. Æз 
æм гæххæт хæссын,— сыстад чызг æмæ бацыд тæрхоны лæгмæ. 
Ахæм ран лæг куыд тагъддæр фæтырны йæ хъуыддагæй 
фæхицæн уæвынмæ, афтæ нæ рауад. Цуаноны æмæ сырды хъуы- 
дытæ иухуызон никуы вæййынц. Æнхъæлмæ каст Данел. Рацу- 
бацу кодта къæсæрмæ. Цалдæр хатты чызгмæ бадзырдта хъуыд- 
даг фæтагъддæр кæныны тыххæй. Фæлæ уымæн цы хъауджыдаер 
уыд, нæ йыл уаргæ кодта, нæ йæ хур сыгъта. Ахæм къанторы 
кусджытæ сахуыр вæййынц адæмыл. Лæг сæм лæджы хуызæн 
нал фæзыны. Йæ гæххæттытимæ фæархайы æмæ фæдзуры. Цæрæг 
уд æм аууонау фæзыны æрмæст. Искæмæн рæстæг ис, нæй, тых- 
сы, н.æ тыхсы, уый къанторы бадæг уазал зæрдæмæ нæ хъары, дæ 
тъæнгтæ куы фелхынцъ уой, уæддæр. 
Стыр сихор сси. Тæрхоны лæгтæ сæ дуæрттæ дæгъæлтæй ах- 
гæдтой æмæ ацыдысты сихор хæрынмæ. Рувас халонæн куыд загъ- 
та, уыйау, ды та уал, Данел, уым бад! 
Хур дзæвгар акъул. Фæзындысты тæрхоны лæгтæ хъæлдзæгæй 
521 

чыр-чыргæнгæ. Сæ цæсгæмттыл зынд, кæмдæр хъæбæр нозтыл 
кæй амбæлдысты. Зын базонæн дæр нæ уыд, кæм уыдысты, уый. 
Хæрæндоны мидæгæй æхгæд гыццыл уаты. Кæй хъуыддæгтыл 
тæрхон хастой, уыдон сæ ахуыдтой уырдæм. «Æнæсæрст сæмæн 
хъыррыст кæны». Секъайы загъдау, афтид армы хъыргъы нæ ба- 
ды. 
«Цард афтæ уыд æмæ, æвæццæгæн, уыдзæн!» — ныджджих 
Данел зæхмæ кæсгæйæ. Куы бафæллад æнхъæлмæ кæсынæй, уæд 
нал бабыхсыд Данел. Дуарыл бахæцыд æмæ тæрхоны лæгтæм 
бадзырдта: 
— Уæ сидтмæ гæсгæ абон райсомæй схæццæ дæн хъæуæй. Ныр 
та фæссихор у. Цы мæ кæнут, уымæн зæгъæн нæй? 
— А-а-а! Уый тыхгæнæг Дадайы-фырт ды дæ? — кæсæнцæсты- 
ты бынæй йæм зыхъхъыр дзыхæй ракаст тæрхоны лæг. Фындзы 
бын бæзджын рихитæ зындысты æлвыд сау уæлбæры гæппæлау.— 
Хæстæгдæр-ма æрбацу. 
Данел æм хæстæг балæууыд. Уаты иннæ адæм дæр æм ныкка- 
стысты. 
— Кæм кусыс, Дадайы-фырт? 
— Ч... хъæуы авдазон скъолайы. 
— Цæмæй? 
— Ахуыры хайады сæрдарæй. 
— Цæргæ та кæм кæныс? 
— Цалдæр азы фатерты фæцардтæн. Ныр мæхицæн кæрт бал- 
хæдтон æмæ уым цæрын. 
— Кæд, кæмæй балхæдтай? 
— Хъæуæй чи алыгъд, ахæм иунæг сылгоймагæй. 
— Гæххæтт дæм ис, уый тыххæй? 
— Ис,— систа Данел хъæусоветы арæзт гæххæтт. 
Тæрхоны лæг гæххæтмæ лæмбынæг фæкаст, стæй папкæйæ 
æндæр фыст гæххæтт систа: 
— Æмæ дыл уæдæ мæнæ хъаст куы ’рбацыд,— батылдта 
гæххæтт. 
— Цавæр хъаст? Цæй тыххæй? 
— Уый тыххæй, æмæ, дам, Дадаты Данел, колхозы чи хъæуы, 
ахæм кæрт æмæ хæдзар тыхæй æрцахста. 
— Чи у йæ фыссæг, уымæн зæгъæн нæй? 
— Ис ын зæгъæн, фæлæ дæ цæмæн хъæуы? 
• — Уымæн мæ хъæуы, æмæ уын уæ сæртæ ахæм мæнг хабæрттæй 
чи зилын кæны, стæй абон æз кæй аххосæй мæ куыстæй фæцух 
дæн, уыдон зонын хъæуы,— бафиппайдта Данел. 
522 

Тæрхоны лæг йæ иу цæст æрцъынд кодта, иннæмæй домæджы 
каст скодта Данелмæ: 
— Партион дæ? 
— Нæ дæн. 
— Цæуылнæ-æ? — загъта ивазгæ. 
— Адæм се ’ппæт партионтæ не сты. 
— Кæд уымæн исты æфсон ис? Фидæны коммунистон царда- 
разджыты хъомылгæнæг йæхæдæг хъуамæ коммунист ма уа? 
— Коммунист хъуамæ цы хуызæн уа? Кæд дæн, уæд та? Æдде 
б’чсæсгæйæ кæцырдыгæй фæзыны? — Ацы хабæрттæ тæрхоны 
лæгмæ цæмæи хауынц, зæгъгæ, дисы бацыд Данел. Тæрхоны лæг 
йæ къух ауыгъта. Цыдæртæ ма йæ зæгъын фæндыд уыцы гæххæтты 
фæдыл. Цыдæртæ ма дзы фыст уыд, фæлæ йæ, æвæццæгæн, ба- 
уырныдта сæ мæнгдзинад: 
— Хорз, фендзыстæм! Ис дын цæуыны бар. 
— Уæдæ ныр та æз дæттын уæ тæрхонмæ хъаст, абон мæ 
куыстæй кæй аххосæй фæцух дæн, ууыл,— фæстаг ныхас ма загъта 
Данел æмæ рараст. 
— Ницы дын дзы рауад, лæппу! — радзырдта йæ фæдыл тæрхо- 
ны лæг. 
Уыцы уаты къæсæрæй рахызт Данел æмæ, бацæуæны цы чызг 
бадт, уый йæ фæурæдта. Сусæгæй дзурæгау ын бамбарын кодта, 
кæй йæ агуырдта Æдасдзинады хайады хицау. Бауай, дам, æм. 
Уый бадтис йе ’фсæддон дарæсы. Йæ пъагæттыл майоры нысанæи 
фæйнæ фондзтигъоны зынгау æрттывтой. Æфцæгготы цæппæр 
уæгъд уыд æмæ йæ мидæггаг хæцъил урс-урсид зынд. Майор æнцад 
бадт. Йæ къах иннæуыл æвæрдæй йæ дæндæгтæ цæмæйдæр схъа- 
удта. Æнæбæрæг кæдæмдæр каст. Афтæмæй йæ баййæфта Данел. 
Чи йæм бацæудзæн, уый зыдта майор æмæ дзы цæмæй тарст. 
Куыдфæнды хуызы йæ баййафæд бадгæ. Стгæ дæр ын не скодта. 
Уырдыг кæмæн фæлæууы, уыдон районы кабинетты нæ бадтыс- 
ты. Уалæ стыр горæты бæрзонд бандæттыл æвæрд уыдысты: 
булкъæттæ, дæлбулкъæттæ, инæлæрттæ дæр. Уыдонæй цы зæгъыс, 
уый зæгъ. Данелæн та цæмæн сыстадаид? Æххæст гражданин дæр 
куы нæ уыд Советон паддзахады. Дымгæ фæнык иу футтæн куыд 
ахæсса йæ разæй, æндæр нæ хъуыд Дадайы-фыртæн дæр. 
Данел майорæн дæ бон хорз куы загъта, уæд ын уый йæхи- 
мидæг басымсым кодта æрмæст. Куыд бамбæрста, афтæмæй йыл 
майормæ дæр ахæм гæххæтт бацыд: «Тыххæй, колхозы балансы 
цы кæрт уыд, уый æрцахста. Колхозы хицауады ницæмæ дары. 
Скъоладзауты колхозы быдыртæм кусынмæ нæ ауадзы». 
523 

— Хорз, хорз... Фендзыстæм дарддæр!..— балхынцъ кодта майор 
йæ ныхас æмæ Данел уырдыгæй дæр феуæгъд. 
Уынгмæ куы рацыд, уæд, дам, кæй кой кæнай — къæсæрмæ. 
Уартæ æрбацæйцыд йæ хорз зонгæ Торбег. Зæхмæ кæсгæ, йæ 
фындзимæ æнгуылдзæй цыдæртæ архайдта. Къахдзæфæй-къах- 
дзæфы æхсæн уæртджын хæфс абырыдаид, афтæ сындæг цыд, 
цыма йæ сæры цъуппыл дзаг къæрта хаста æмæ йын кæлынæй 
тарст. 
Торбег дæр Данелы фæндæгтыл ауад хæсты рæстæджы. 
Ахуыргæнæгæй куыста. Йæ зæрдиаг куысты фæдыл æй партийы 
рæнхъытæм райстой хорз адæмты руаджы. Скъолайæн æй дирек- 
торæй авæрдтой. Æмæ дын мæнæ уый йæ хабар! Цæуыл афтæ 
арф ныхъхъуыды кодтай, зæгъгæ, йæ Данел куы бафарста, уæд 
ын радзырдта: «Райкомæй цæуын партион æфхæрдимæ. Ахæм 
ахуыргæнджытæ нæм ис! Алы бон дæр æрæджытæ кæнынц сæ 
куыстмæ. Сдзырдтытæ сæм кодтон. Афыстой мыл æмæ дын мæнæ 
мæ пайда! Хæсты рæстæджы, дам, немыцмæ уацары уыд. Нæ йæ 
хъуыд партимæ исын æмæ директоры бынаты æвæрын дæр. Су- 
анг, дам, ахъуыды кæнын хъæуы, ахуыргæнæджы куыстмæ уадзгæ 
у æви нæ, ууыл дæр». Данел фæтæригъæд кодта Торбегæн. Сы- 
вæллоны сайд ыл æрцыд. «Уацары уæвджытæ! Æрмæстдæр уæ 
зæрдиаг куысты фæрцы сраст кæндзыстут уæ азым Райгуырæны 
раз!» — афтæ зæрдæ æвæрдта парти Торбег æмæ Данелы хъыс- 
мæтджынтæн. Иу рæстæг Данелæн дæр бар лæвæрдта райком 
партийы рæнхъытæм бацæуынæн. Ахъуыды кодта Данел. 
Кæддæриддæр-иу уæззау хабæртты адæмон æмбисæндтæй дзу- 
апп иста исты фарстыл хъуыды кæнгæйæ. «Тасмачъи иухаттæн 
куы фæцъула уа, уæд фæстæмæ зын слæгъзгæнæн у». «Гæды 
мыстæн фæтæригъæд кодта æмæ йæ ахордта». «Уæйлаг галы 
цæвын хъуыд, æмæ цæф дайлагыл æруади». 
Афтæ рауад Торбеджы хабар дæр. Ахуыргæнджыты коллек- 
тивы уыдис, йæ зонындзинæдтæ лæмæгъ кæмæн уыдысты, ахуыр- 
гæнджы куысты аккаг чи нæ уыд, ахæм ахуыргæнджытæ. Фæлæ 
сæ риуы дзыппыты партионы билеттæ уыд. Зын сдзурæн уыд 
Торбегæн уыдоны ныхмæ. Бартæ уыдонмæ уыдысты. Райком уыдо- 
ны ныхасмæ хъуыста. Торбег уыдоны ныхмæ — фæрæты бын 
суг... Æмæ йæ æрсастой. Данел уый фæстæ куыд базыдта, афтæмæй 
Торбеджы бахъуыд скъолайы йæ куыст ныууадзын. Сбадтис ма- 
шинæйыл æмæ шофырæй йæ диплом ралас-балас кодта. Сфæнд 
кодта Данел дæр Торбеджы бафæзмын, фæлæ йæ Рухсады мини- 
страд нæ ауагътой. 
524 

99«#««9$«0&99&«&9&«&«$««&@&«®@@$@®«@@ 
Ц ы п п æ р æ м с æ р 
шЖ Л-рыстоны зæххыл сæрды æнуд бонтæ августы æмбисы 
зынгæ фæсæттынц. Дзынгатæ дыууæ хуызы сты: гæрæм æмæ 
куырм дзынга. Уыцы рæстæджы дыууæ дæр фесæфынц. Фосæн 
фенцондæр вæййы. Сæ къæдзилтæй сæ нал фæхъæуы тох кæнын 
тугцъиртимæ. Къогъо ма стæм хатт фæзыны. Æхсæвтæ фæуазал 
вæййынц æмæ сæ кæрон æрцæуы. Лыстæг сæлфынæг сагъуыйы, 
стæй банцайы. Фæсатæг вæййы, фæлæ сихортыл ирд уæлдæф 
фæрæвдауы цæрæгойты йæ хъармæй. Ралæууы æрдзы тæккæ 
бæркадджындæр рæстæг — фæззæг! Мæнæуты карст хуымтæй 
фæзынынц хъæмпы рæгътæ. Дыргътæ равдисынц сæ ад. 
Сабитæ цæугæдæтты сæхи нал фæнайынц. Арæхдæр цæуынц 
хъæдтæ æмæ къохтæм дзедыр, цымтæ хæссынмæ. Ралæууыдысты 
Данелыл дæр уыцы фæззыгон царддæттæг бонтæ. Фæхъæздыгдæр 
сты адæм цæхх-кæрдзынæй. Хæсты фæстиуджытæ фæрогдæр- 
фæфæлмæндæр сты. «Мæ кæрт, мæ хæдзар!» — фидардæр кодта 
Данелы зæрдæ ацы хъуыдыйæ. 
Дæ бацæуæн къæсæртæ — дæхи бар! Уый Данел хуыдта стыр 
амонд. Йæ кæрты æнæхæрд зæххыл картоф, фыдæлты загъдау, 
тугыл аскъуыд. Картæфтæ сæ губакк хæрдмæ систой æмæ сæ 
иутæн сæ фæрстæ хæрдмæ зындысты. Сцъæх сты. «Кæдæм хæрдмæ 
бырсут? Хур уын нæ бæззы!» — белæй сыл-иу сыджыт бакалдта, 
фæлæ сæм бирæ нал фæкаст. Тембол дæр ын загъта: «Картоф 
рæзгæ куынæуал кæна, йæ хъæд куы ныххус уа, уæд æм кæсын 
нал хъæуы — къахгæ у! Скъах æмæ йæ уазал аууон ран бафс- 
най». Афтæ бакодта Данел дæр. «Нартхор уал лæууæд. Уымæн 
ницы у!» — Райста бел райсомæй. Зæрдæхъæлдзæгæй къахта кар- 
тоф æмæ йæ хибыд тæскъмæ æвгæдта. Бирæ нæлгоймæгтæ бахæлæг 
кодтой Данелы аив æфснайд кæртмæ. Уынджы цæуджытæй йæм 
525 

чи бакаст, уыдонæй йæм-иу иуæй-иутæ фырхæлæгæй дзургæ дæр 
не скодтой. Фæлæ-иу кулдуармæ чи ’рлæууыд: «Байриай! Байри- 
ай, Данел! Бирæ къахай!» — чи загъта, ахæмтæ дæр дзæвгар. 
Данел дæр-иу йæ астæу сраст кодта. Ракаст сæм-иу худгæ: 
— Бузныг! Хуыцауæй арфæгонд ут! Мидæмæ нæм рацæут! 
Мæнæ бæркад зæххы бынæй йæхæдæг хæрдмæ куы хауы! 
Темболы ’фсин Маро йын иу каркæн уалдзæджы къуыртт 
сæвæрдта æмæ мæнæ ныр дзыгъуыр бæдултæ Данелы фæстæ къах- 
ты уаллæттæ уыгътой. 
Иу бон та Данел йæ кæрты афтæ зæрдæхъæлдзæгæй архайдта. 
Уынгæй айхъуыста: 
— Уæллæй, Данел, ды нæ колхозы агрономæй дæсныдæр дæ 
зæххы куыстмæ! 
Акаст Данел, æмæ дæлæ колхозы партион организацийы ног 
секретарь. 
— Тæтæрхъан куы дæ! Æгас цу! Мидæмæ нæм рахиз! — ба- 
худт æм Данел. 
Тæтæрхъаны уæздан, хæдæфсарм лæгæй зыдта. Иуæй-иутау 
цъæлхъæр нæ кодта. Колхозон æмбырды-иу искæцы фарстайыл 
куы сбыцæу сты къух тыхджын тилгæ, уæд сæм-иу Тæтæрхъан 
æнцад, лæмбынæг хъуыста. Алкæмæн дæр йæ ныхасы уагмæ гæсгæ 
зыдта йæ зонд æмæ йæ фендджындзинад равзарын. Колхозонты 
ахуыр кодта сабырæй, хъуыдыгæнгæ ныхас кæныныл: «Зæрдæ 
æмæ зонды фæндон дзых æвдисы. Хъæр æмæ цæнгтæ тилын 
ницæмæн хъæуы. Уый адæймаджы лæмæгъдзинад æвдисæг у. Цы 
хъуыды зæгъынмæ хъавыс, уый дын иннæтæ бæстон куыд бамба- 
рой, афтæ дзурын хъæуы». 
Тæтæрхъанæн æгасцу куы загъта, уæд фефсæрмдзаст: 
— Фарн уæм бацæуæд, Данел. Иу хабар дын фехъусын кæнынмæ 
æрбацыдтæн. Мæхицæн æй хæсыл банымадтон. Зæгъон дын не 
’мбырды уынаффæ. Ды махæй ахуыргонддæр дæ. Закъæттæ 
хуыздæр зоныс,— сабыргай æмбарын кодта Тæтæрхъан Да- 
нелæн.— Цæвиттон, правленийы нæм æмбырд уыдис æмæ та 
чидæртæ хъуыддаг сног кодтой. Ахуыргæнæг, дам, хæдзар 
бæлхæдта, фæлæ, дам, зæхх колхозы у æмæ йын уæйгæнæн, 
æлхæнæн дæр нæй. Данелæн, дам, йæ зæхх райсын æмбæлы. 
Уынаффæ хаст æрцыд тæрхондонмæ дыл бадæттыны тыххæй. Нæ 
йæ зонын æз, ахуыргæнæгмæ уый тыххæй цы бартæ ис, уый. Ра- 
гацау бацархай дæхæдæг. Хатыр мын бакæн. Мæ фæнд нæу,— 
азымджынау йæ уæхсчытæ базмæлын кодта Тæтæрхъан. 
Зын бамбарæн нæу, Данелæн та уыцы минут йæ цард куыд 
526 

æрбанад уыдаид. Адæймагыл цин, йе хъыг æмбæла, зæрдæйыл 
цæвынц сæхи. Зæрдæ у се ’нкъарæг. Уым æрфысым кæнынц 
хабæрттæ. 
Хорз хабар не ’рфысым Данелы зæрдæйы. Фæлæ Данел раджы 
сахуыр йæ зæрдæйæн хицау уæвын. Тæтæрхъанмæ нæ равдыста 
йæ маст. Уæдæмæ дзы разы дæр ма уыд: 
— Бузныг! Æгайтма мæм ахæм хорз зæрдæ дарыс! Æрмæст де 
’рхъуыды дæр мæ кæрты аргъ у. Закъон цы зæгъа, уымæй æддæмæ 
нæ бон ницы у, фæлæ нæм мидæмæ рацу. Истæмæйты дæ суазæг 
кæндзыстæм! 
Нæ бацыд Тæтæрхъан мидæмæ. Ныфсæрмы. 
— Уæдæ дæ хорз хорз у, Тæтæрхъан... Зоныс мæ, мæ дзыхæн 
хицау дæн...— бахатыд Данел.— Кæй зондæй та ахæм уынаффæ 
хаст æрцыд, уый нæ зæгъдзынæ? Цы йын мæ бон у, фæлæ лæгæн 
æнцондæр вæййы йæ «хæрзгæнæджы» базонынæй! 
— Иухаттæн дæм æрбацыдтæн, уæд дын уый зæгъын дæр мæ 
хæс у. Тæрсгæ дæр дзы ницæмæй кæнын... Уæртæ мæ размæ чи 
уыд парторг, уый нырма правленийы уæнг у. Уый фæнд...— ауыгъта 
къух æмæ ацыд Тæтæрхъан. 
Фенцондæр Данелæн: «Уый уыдзæн... Уымæн йæ туг маргæй 
хъыхъхъаг у. Уый мæ мардмæ дæр бæллы!» — базыдта, ацы 
уынаффæ та Тебойы зондæй арæзт кæй æрцыд. Правленийы 
уæнгтæй иу та Сослæнбег хуынд. Хæсты рæстæджы, дам, æз про- 
курор Вышинскийæн æххуысгæнæгæй куыстон. Закъæттæ, дам, 
æз хорз зонын. Ахуырдзинад æм ницы уыдис, фæлæ æвзагæй 
лæхурынмæ рæвдз, хъæуа-нæ хъæуа. Æнахуыргонд колхозонты 
æхсæн ахæм къæйных адæймæгтæ сæ дзыхы фæрцы рог цардыс- 
ты. Бригадирæй, къæбицы хицауæй, стыр барæнтыл æмæ иннæ 
ахæм рог куыстытæм тырныдтой. 
Ацы Сослан дæр ахæм уыд. Данел æм иу æмбырды баздæхт 
æмæ йын колхозонты ’хсæн загъта: «Дыдын бъшдз мыд хæссынæн 
цы пайда у, ды дæр колхозæн æндæр ницы пайда дæ, адæмы 
змæнтынæй фæстæмæ. Ахуыргæнджытæ æмæ скъоладзаутæ ку- 
сынц, колхозæн æххуыс кæнынц алы уалдзæг, алы фæззæг лæвар. 
Цы ма сæ домыс? Хицауады хъустæм дæ дзых дарыны бæсты 
рувæнæй иу хатт дыууæ къуырццы ракæн æмæ уый уыдзæн пай- 
дадæр». 
Æргом зæрдæ æргом ныхас уарзы. Æргом ныхас дыдзæсгом 
лæг та зыгъуыммæ здахы. Æмæ фемцекк сты Тебо æмæ Сослан 
Данелы ныхмæ. Уый размæ та кæрæдзийæн фæрæт æмæ сугæй 
уæлдай нæ уыдысты. Тебо ма парторгæй куы куыста, уæд Сослан 
527 

уый бынатмæ хъавыд. Алы æмбырды йæ ныхмæ дзурыныл нæ 
ауæрста. Марксистон-ленинон ахуырадæй, дам, æрмæст æдде 
уæлæнгай ахуырст дæ, фæлæ, дам, дæ туджы нæ бады — нæй 
дæм дзы! Уæд ын Тебо та афтæ зæгъы: «Æз ма дзы ахуырст дæн, 
фæлæ дзы дæуыл та иугай æртæхтæ дæр нæй». 
Парторгæй Тæтæрхъан æвæрд куы ’рцыд, сæ дыууæ дæр хъахъ- 
дзыхæй куы аззадысты уыцы бынатæй, уæд алымæн сты. Цъыф- 
калæн хæцæнгарзыл дыууæйæ иумæ ныххæцыдысты æмæ дзы ар- 
хайдтой. 
Тæрхонгæнæг Данелмæ районмæ нæ фæдзырдта. Ныр дзы 
æндæр лæг бадтис — Кучийы-фырт. Хъæумæ куы ’рцыд, уæд Да- 
нелмæ фæсидт хъæусоветы хæдзармæ. Куы базыдта, Данел 
ахуыргæнæгæй скъолайы кусы, хæдзар æлхæнгæ кæй бакодта, 
уый, уæд телефонæй бадзырдта колхозы хицауадмæ. Уайдзæф- 
тимæ сын бамбарын кодта: «Ахуыргæнæг уын уæ сывæллæтты 
ахуыр кæны, уæ быдыры куыстытæн уын æххуыс кæны, сымах та 
йæ йæ хæдзарæй тæрут. Зонын уын æмбæлы, Советон хицауад 
хъæууон ахуыргæнæгæн бар кæй дæтты гектары цыппæрэём хайæ 
пайда кæнынæн. Колхозонæн цы бартæ ис фос дарынæн, аху- 
ыргæнæгæн дæр ис уыцы бартæ. Æмбæлы йын хосгæрст æмæ йе 
стуртæн хизæнуат. Лæвар суг æмæ рухс. Уæдæ уын худинаг нæ 
уыдаид Дадайы-фыртæн лæвар цæрæн хæдзар раттын дæр. Афтæ 
кæнынц хъæууон æцæг хицæуттæ!» — уый фæстæ ма сын Ку- 
чийы-фырт бацамыдта, уыцы хабæртты тыххæй кæмыты цытæ 
бакæсын хъуыд, уыдæттæ. 
Сауыгъта телефоны хæтæл къæндзыйыл. Загъта Данелæн: 
— Бахатыр кæн, дæ рæстæг дын кæй бахъыгдæрдтам, уый 
тыххæй. Афтæ вæийы, нæ куыстыты гуымиры мыхъхъытæ куы 
фæкæнæм, уæд. Хъæууон ахуыргæнæгæн йæ хæдзары уæвæн ис 
закъонмæ гæсгæ æхсæз уаты. Дæуæн та сты дыууæ къуымы. 
Хорзæй цæр! Фæндараст! — Сыстад. Данелы къух райста. Мид- 
был худгæ ма радзырдта: — Цыппар уаты ма сæм бафтауын дæ 
бон у! 
Данел ахæм дзуаппимæ куы раздæхт, уæд сæхимæ нæма ба- 
цыд. Темболы федта. Радзырдта йын, хъæусоветы цæй тыххæй 
уыд, тæрхрны лæг ын цы дзуапп радта, уыдæттæ. 
Тембол æм фæхъуыста æмæ йын афтæ: 
— Данел, æз цас ацардтæн æмæ федтон, уымæй бамбæрстон 
афтæ, æмæ æрдзыл адæм дæр сырдтау сæвзæрыдысты кæрæдзи- 
имæ быцæу æмæ тох кæнынæн. Уый нын æрдзæй лæвæрд у. 
Адæмæн ма æрдз уыцы хорздзинад ракодта, иннæ цæрæгойтæй 
528 

хъауджыдæр, æмæ фæллой кæнын базыдта адæймаг. Æрдз ын 
зонд æмæ æрхъуыдыйæ фæхай кодта йæхицæн цæрыны мадзæлттæ 
аразынæн. Кæд иуы хъæуы цæрын, уæд иннæйы дæр хъæуы. 
Мæнæн фылдæр уа, зæгъгæ, та ам дæр тох цыдис, цæуы æмæ 
цæудзæн адæмы ’хсæн. Иутæ сæ зонд, сæ уæнгдыхы фæрцы 
фылдæр самал кæнынц цæрынæн мадзæлттæ. Иннæтæн та сæ хъару 
уый нæ вæййы æмæ комкоммæ тугдзых сырды цардыл æрлæу- 
уынц. Искæй амар æмæ йын йæ мулк дæхимæ æрбайс! Искæй 
скъæтæй стур радав æмæ йæ дæ бинонтимæ бахæр! Паддзахады 
иумæйаг мулкæй дæхицæн хæдзар, мулк скæн! Искæуыл хинæй 
рацу — фæсай йæ дæхи пайдайæн. Искæуыл хахуыр ныхас бахæсс, 
пайда йын ницы уыдзæн, уæддæр — мæнæн нæй, уымæн дæр ма 
уа, зæгъгæ! Уыдон иууылдæр сты сырды митæ. Уыцы сырды митæй 
адæймаг нæма суæгъд стæй никуы суæгъд уыдзæн. Фæлæ адæмы 
’хсæн фæзынд адæмы лæгтæ. Уыдон æрхъуыды кодтой бирæгъ 
лæгтæн тæрхон. Сарæзтбй æхсæнады æгъдæуттæ-закъæттæ бирæгъ 
лæгтæн сæ дзæмбытæ æркъуырынæн. Уыцы закъæтты руаджы 
адæм адæмы хуызæн зынынц. Нæй зæххыл дæр, дæлзæххы æмæ 
уæлæрвтыл дæр нæ Хуыцау, нæ зæд, нæ хæйрæг. Уыдон зонд- 
джын фыдæлты æрæмысгæ хабæрттæ сты. Цы у Хуыцау? Адæй- 
маджы кад æмæ цыт. Хорз зонд æмæ фæлмæнзæрдæ. Миддунейы 
хъæздыгдзинад. Хæлар уæвын æмæ искæмæн хорз ракæнын. Уый 
у алкæмæн дæр йæ Хуыцау. Алкæмæн дæр йæ Хуыцау ис йæхимæ. 
«Гъæ, дæ Хуыцауы хай дыл скæуа!» — ис ахæм æлгъыст. Уый 
дæр дзурæг у, адæймагæн йæ кад, йæ намыс йæ Хуыцау кæй сты. 
Кад æмæ намысæй хайджын куы нæ уай, уæд дæ æнæ Хуыцау! Ис 
нæм ахæм адæймæгтæ. Гъеныр дæуыл чи ныффыста, уыдон, 
æвæццæгæн, зонгæ дæр кодтой, кæй сын дзы ницы рауайдзæн, 
фæлæ уæддæр афтæ. Дæ уд дын батыхсын кæной. Уый дæр у 
адæймаг уæвгæйæ сырддзинад — æдзыт адæймаджы ми. Æнæ 
хуыцауыхæйттæ! Æниу дын сæ цы дæрдтыл дзурын! Дæхæдæг 
мæнæй хуыздæр æмбарыс уыцы хабæрттæ,— ауыгъта йæ къух. 
Фæдзырдта æфсинмæ фынгыл исты æрæвæрынмæ. 
Данел Темболы хъуыдытыл разы уыд. Йæхæдæг дæр афтæ 
æмбæрста дуне æмæ адæмы æхсæнад. Тынгдæр æм бахъардтой 
фыссæджы ныхæстæ: «Цард у тох. Хæцын дзы зон!» 
2. 
«Лæг йæ рæдыд искæй цæстæй фены, фæлæ дæхи цæстытæй 
уый цæстæнгас æвзарынхъом куы нæ уай, уæд бынтондæр рæды- 
34 Лалинас 
52? 

ды саргъыл бадыс»,— уыцы æмбисонд Данелмæ раст каст, фæлæ 
йæхи уыцы æмбисонды бар нæ уагъта. Уыцы зондамынды хъуаг 
йæхи нæ хуыдта. «Цалынмæ мæ рæдыдтытæ искæй руаджы бам- 
барон, уæдмæ мæхæдæг та цы кусдзынæн?» — йæхимæ ахæм 
домæнтæ æвæрдта Данел. Лæг йæ рæдыд æмæ йе сгуыхтытæ æвза- 
рынхъом куы нæ уа, уæд æдзух искæй кæсæнмæ кæсын ницы 
пайда у. «Лæгæн йæхи базыртæ куы нæ уа, уæд искæй базыртæй 
базырджын не суыдзæн»,— ахæм зонд æмæ царды раиртæстыл 
раджы æрæнцад. 
«Искæй базыртæ дæ барæй кæнæ æнæбары аппардзысты адæ- 
мы къæхты бынмæ. Фегад дæ кæндзысты. Лæгæн йæ сæр æрмæст 
худ дарынæн нæу. Сæрæй хъуамæ архайой дæ дзых, дæ къæхтæ, 
дæ къухтæ». 
Суанг æрыгон бонтæй фæстæмæ дæр ахæм зондыл хæст уыд. 
Фæлæ-иу йæ уавæрыл куы ахъуыды кодта, мæ фæндæгтæ цæмæн 
афтæ зын рауадысты, зæгъгæ, уæд ын-иу йæ уыцы хъуыдыты 
ныхмæ æндæр хъуыды æрбалæууыд: «Иутæн сæр æрмæст худ 
æркæнынæн у. Сæры бæсты цъыллинг æвзаг скусы, æмæ сæр фер- 
вæзы уæззау уавæрæй. Уый дæр царды æцæгдзинад у. Чи сæрæй 
кусы, чи æвзагæй! 
Æвзагджын къæйныхтæ зондджын уæздан лæгтыл бирæ рæтты 
уæлахиз кæнынц. Царды бæ[)зонд бынæттæм схизынц. Фæлæ 
бæрзонд ран та сæр хъæуы. Йæ бынаты не сфидар вæййы. Чи 
куыд бæрзонддæрæй рахауы, афтæ тынгдæр ныццæвы йæхи». 
Диссаг кастис Данелмæ: адæмы ’хсæн иутæ, йæ бон нæ уæвгæйæ, 
нагъ нæ зæгъдзæн, министры бынаты йæ куы ’вæрай, уæддæр. 
Уыдта йæ алыварс ахæм адæймæгты. Партбилеты руаджы сæр 
бæрзонд дардтой, худ — къуыдипп. Блокнот æмæ кърандас риуы- 
дзыппæй цух нæ кодтой. Цæвæг, рувæнмæ æвналгæ дæр нæ. 
Афтæмæй сæхи хуыдтой колхозон цард аразджытæ. Горæтмæ 
дæр-иу айстой сæхи исты бынат ссарынмæ, фæлæ уым стырдæр 
блокнотджынтæ бадт. Уыдонæй бынат никæмæ хауд. Æмæ 
фæстæмæ — хъæумæ, цыма хъæууон цардыл сæ къух сисын сæ 
бон нæ уыд, æмæ уымæн здæхтысты. 
Уæртæ, уæртæ! Мæллæджытæ, æлвæстастæу Гæрæм! Гырым 
хуынд, фæлæ йæ цæсгом æмæ къухты уæлæрмтты фæлурс дзыгъ- 
уырмæ гæсгæ фæгæрæм. Æрфгуытæм дæр цыма сæрдасæнæй ны- 
хылдта. Фындзы бын нарæг рихитæ. Къухты æнгуылдзтæ чыз- 
джы æнгуылдзтау схонæн дæр нæ уыд. Хъæууон чызджытæй иутæн 
ахæм æнгуылдзтæ уыд, æмæ йæ тымбыл къухæй иу цæфæн æртæ 
тылдæй къаддæр нæ акодтаид Гæрæм. 
530 

Нæ фæлæ Гæрæмы æнгуылдзтæ фенгæйæ загътаис, ацы лæг 
иу-дæс азы тæфсæгæй сæйы. Дыууæ гыццыл æнгуылдзыл — даргъ 
ныхтæ. Хъустæ кæнæ сæ-иу фындзы хуынчъытæ акъахта. Уый 
фæстæ т’а иу ныхæй иннæ ных сыгъдæг кодта. 
Гæрæм бацыдаид правленимæ, хъæусоветмæ. Æрбадтаид бан- 
доныл æмæ уым кусæгау йæ дзых дардта ныхæстæм. Уыимæ ма 
уынаффæмæ дæр йæ дзырды хай æппæрста. Ахæм гæрæмты Да- 
нел йæ райгуырæн Таджыхъæуы дæр уыдта. Уыдон къæйных лæгтæ 
вæййынц. Сæ цæсгæмттæ сырх нæ фæкæнынц. Уыдонæн се ’взæгтæ 
сæ сæртæй бæрзонддæр сты. Цард чи аразы, цард фæллойæ кæй 
уæхсчытыл лæууы, уыдонæн се ’нгуылдзтæ тулдзы уидæгтау нуар- 
джын вæййынц. Уыдон сты нæ хуыцæуттæ. 
Иу бон Данелмæ скъоламæ æрбацыд Гæрæмау лæппулæг. 
Цæстытæй худт. Данелы къух райста: «Цæрай мын, цæрай! Му- 
г^инский лæг дæ хуызæтты фæхонын, уæллæй! Куыд у? Куыдтæ 
цæуынц уæ куыстытæ? Сымах хъомыл кæнут нæ фæсивæды — нæ 
рухс фидæн — коммунистон æхсæнад аразджыты! Уымæй ма 
стырдæр æмæ зынаргъдæр хъуыддаг цы ис? Раст нæ зæгъын? » — 
зыхъхъырдæндагæй домæджы каст ныккодта Данелмæ. 
Ницы сдзырдта Данел. Каст æм æдзынæг æмæ хъуыды кодта, 
цæй дымæгмæ ахæм ныхæстæ кæны, зæгъгæ. Уый размæ-иу æй 
Данел стæм хатт федта уыцы хъæуы. Фæлæ йыл раздæрау 
пъагæттæ нал уыд. Цы базонын хъуыд Данелæн, уый дæр йæ 
куыстæй кæй рарвыстой. Хруи^ев КГБйы кусджыты нымæц уæд 
цыбыр кæнын байдыдта. Йæ куыстæй-иу кæй суæгъд кодтой, уый- 
иу уæддæр сæрыстыр æмæ хъалхуызæй цыд цасдæр. Æнхъæл 
уыдысты, цы куыстмæ баулæфа æмæ йын бынат кæм нæ ра- 
зындзæн. 
— Бахатыр кæн. Кæрæдзи уал базонæм, — сабырæй йæм 
баздæхт Данел.— Æз дæн Дадатæй. Мæ ном хуыйны Данел. Чи 
уыдзынæ ды та? 
— Æз дæн Фыдыбæстæйы стыр хæсты уæвæг, уый фæстæ та 
Паддзахады æдасдзинад хъахъхъæныны министрады лейтенант 
Сагъеты Уане,— афтæ сæрыстырæй бацамыдта йæхи, æмæ, 
æвæццæгæн, æнхъæл уыд, æмæ йын Данел йæ бæрзонддзинадæн 
стгæ дæр скæндзæн. 
— Нæ дæ бамбæрстон бæлвырд,— бафиппайдта Данел.— Цæй 
фæдыл у, загътай, де ’рбацыд? 
— Ацы хъæуккаг дæн. Фæнды мæ де скъолайы ахуыргæнæгæй 
кусын,— фæбæлвырд кодта Уане йæ хабар. 
Данел бакаст Уанемæ: 
531 

— Ацы скъола ме скъола нæу. Хъæуы скъола у. Стæй ахуыр- 
гæнджыты кусынмæ æз нæ исын. Райахуырады хайад сæ рарви- 
ты. Бафæрсын аипп ма уæд, цы предметæй ахуыргæнæг дæ? Цы 
фæдæ каст? Нæ математикæйы ахуыргæнæгмæ бирæ сахæттæ ис. 
Йæхæдæг дæр сæ стыхст. Уыдон дыууæ дихы фæкæнæн ис. Кæд 
дæ уыцы сахæттæм рарвитой, æндæр нæм уæгъд бынат нæй,— 
бæлвырд ын бамбарын кодта Данел. 
Уане сæр бæрзонд систа. Хъуыры ныхъуырæнтæ размæ ра- 
тынг кодта. Цæсгом фæтар. Равдыста ахæм цæстæнгас, цыма дзы 
скъола исты хæсджын фæци, кæнæ дзы зæгъынмæ хъавыд: «Ау, 
мæ хуызæн лæгæн — КГБ йы зноны афицерæн хъæууон хуымæтæг 
скъолайы куысты бынат ма уа, уымæн уæвæн нæй!» Данел.ын 
куыд загъта, æндæр уæлдай æнæпайда зæрдæлхæнæны ныхæстæ 
нæ фæкодта. Ныхас ууыл ахицæн. Сыстад Уане. Хром сæракæй 
æрттивгæ сау цырыхъхъыты пъадосты хъыззытт ссыд. Бафæн- 
дыд ма йæ цырыхъхъыты ’взагæй сдзурын. Уаты ма ноджы чызг 
ахуыргæнджытæ уыд. Цалдæр санчъехы дыууæрдæм райс-байс 
акодта йæ къæхтæ. Данелæй афтæ разы нæ уыд, йæ цырыхъ- 
хъытæ бахуыйæгæй куыд бузныг фæци. Сæ хъыззытт ма суанг 
тыргътæй дæр хъуыст. Скъоладзау хъæууон сабитæ кæд федта- 
иккой ахæм зыхъ-зыхъ лæппуйы. Сæрæй къæхтæм æй сабиты сæдæ 
цæсты сбарстой йæ фæдыл кæсгæ. 
Уане куы ацыд скъолайæ, уæд Данелмæ йæ ахуыргæнджытæй 
иу ацæргæ сылгоймаг хибар ранмæ фæдзырдта. Уыцы хъæуккаг 
уыд, хорз зыдта Уанейы æмæ Данелæн загъта: 
— Ацы лæгæй дæхи хъахъхъæн. Уый агуры, къух бакæнæн 
кæмæ ис, ахæм амæттæгты. Ничи у, куы зæгъон, уæд раст нæу. У 
адæмы сафæг!.. Бирæты фæдæлæ кодта. Йæхæдæг та уæлдæр схызт 
æмæ пъагæттæ æрсагъта. Цавæр ахуыргæнæг у? Цы зоны? Хæсты 
размæ аст къласы каст фæци. Фронты уыд, нæ уыд, уый нæ зо- 
нын. Хæст фæуынæй нырмæ уæлæ уым куыста. Хруи^евы цæрæнбон 
бирæ уæд! Хорз сæ стæнæг кодта! Ай дæр ратардтой! 
Данелæн ногдзинад нæ уыдис уыцы хабар. Бузныг загъта 
ахуыргæнæгæн æмæ дарддæр кодта йе скъолайы хъуыддæгтæ. Ба- 
зыдта ма йæ тæссаг къæппæджытæй ноджыдæр иу. 
3. 
Иу сихорафон Данел скъолайæ сæхимæ суадис. Йæ тæккæ 
фæдыл æм иу лæппу бахъæр кодта, дæлæ дæм скъолайы дыууæ 
лæджы дзурынц, зæгъгæ. 
532 

— Чи сты, цавæр дыууæ лæджы сты? — афарста Данел лæппуйы. 
— Иу лæг ма нæм иухатт уыд скъолайы. Дæуимæ ныхас куы 
кодта æфсæддоны дарæсы.— Лæппу йæхи куыддæр акодта, хуыз- 
дæр ын æй куыд бацамонон, зæгъгæ.— Мæнæ... Йæ цырыхъ- 
хъытæ хъыззытт-мыззытт куы кодтой! 
Данелмæ худæг фæкаст уый æмæ бахудт лæппумæ: 
— А-а-а. Зонын, зонын! Хорз! Фæцæуын ныртæккæ! 
Данел дыууæ уазæджы æрæййæфта скъолайы ахуыргæнджы- 
ты уаты бадгæ. Иуы дзы базыдта — уый размæ йæм ахуыргæнæ- 
джы куыстагур æрбацыд Сагъеты Уане. Иннæ уазæджы фыццаг 
хатт федта. 
Уане хъæлдзæгæй бадт бандоныл. Кæл-кæлæй-иу бахудт цæ- 
уылдæр. Дыккаг лæг йæхи цыдæр зæрдиагхуыз дардта. Уаты 
къултыл æмæ къуымтыл æнæрвæссонæй цæст хаста. Ком ивазæ- 
гау кодта. Къæсхуыртæ, цыргъфындз арæзт. Зына-нæзына фын- 
дзы фæрстæм хæстæг рустыл чысыл хæнкъуытæ. Сау сæры- 
хъуынтæ фæстæрдæм фаст. Афтæ æнгом æмæ лæгъз бадтысты, 
цыма сæ ногзад хъуг фесдæрдта цæхх зæрстæй. 
Данел сын æгас цæут загъта. Сæ къухтæ исынмæ сæм хæстæг 
бацыд. Уане фестад, фæлæ а иннæ — æнæзонгæ уазæг иу къах 
иннæйыл æвæрдæй бадт, афтæмæй Данелмæ йæ къух бадардта. 
Куыддæр, æнæрвæссон, растдæр зæгъгæйæ, æнæфенд æмæ 
йæхицæй сæрыстыр чи уыд, ахæм лæг фæкаст Данелмæ. Афтæ 
йæм æрбамæсты, æмæ сылгоймаг хъугыл дуцгæйæ куыд схъæр 
кæны, дез дæ къах, хъабахъ фæуай, зæгъгæ, афтæ йыл фæхъæр 
кæнид. Фæфæлмæндæр кодта йæ хъуыды. Йæ къух æм радта. 
Æнæрвæссонхуызæй йæм мидбыл бахудт: 
— Дæ уæрджыты æндыснæг ис, æвæццæгæн! — стъолы фарсмæ 
æрбадт Данел.— Лцы æфсымæры ма федтон,— цæстæй Уанемæ 
ацамыдта, фæлæ дæу — фыццаг хатт,— фæрсæгау бакаст уазæг- 
мæ. 
Уазæг риуы дзыппæй систа гæххæтт æмæ йæ Данелмæ балæв- 
æрдта. Бакаст æй Данел æмæ йæ сæр базмæлын кодта. Хинымæр 
бахъынцъым кодта: «Калм битъынайæ тарст æмæ йæ хуынчъы 
был æрзад. Ахæм директор та мын уыдзæн, мæ бонæй уон! Къо- 
дах йæ фыццаг цæфæй бæрæг у! Лæгмæ дзурын йæ сæрмæ чи нæ 
хæссы, уыимæ, æвæццæгæн, кæндысы мæстытæ ахæрын ба- 
хъæудзæн!» — хъуыдытæ кодта Данел. Гæххæтт бакаст æмæ ма 
йæ йе ’нгуылдзтæй ракъуыр-бакъуыр акодта, стæй йæм æй 
фæстæмæ радта. Сыстад Данел стъолы фарсмæ бандонæй. Рацыд 
æддæдæр. Уазæгæн ацамыдта, кæцæй сыстад, уыцы бандонмæ: 
533 

— Дæ хорзæхæй! Бахиз дæ бынатмæ. Уый уыдзæн дæ бандон, 
уый де стъол! 
Министры бардзырдмæ гæсгæ æрæрвыстой ацы ног директор 
— Тимофейы. Тимофейæн йæ фыццаг ской, йæ фыццаг фарст 
уыдис: «Гъæ-æ-æ... Йæд уæм нæй? Сейф?» — уаты къуымты ракæс- 
бакæс акодта. 
«Диссаг!? Йæ фыццаг сдзырдæй сейф цæмæн бацагуырдта? — 
ахъуыды кодта Данел. Фæлæ йын зын бамбарæн нæ уыд уыцы 
хабар. — Æвæццæгæн æй æфсæйнаг асыкк йæ куысты тынг 
хъуыд». Æцæгдæр афтæ рауадис. Тимофей дæр Уанейау уыцы 
сæрмагонд сусæг кусæнуæтты куыста. Уым та, арт кæмæ нæ хъа- 
ры, ахæм асыччыты æвæрд вæййынц хъуыддаджы гæххæттытæ. 
Скъолайы ахæм сусæгдзинадæй ницы вæййы, фæлæ ахуыр феса- 
фын зын у. Куы федта Тимофей уаты къуымы гыццыл цыппæр- 
дигъон æфсæйнаг асыкк, уæд ын фенцон. Уыцы цъусдуг ын йæ 
дæгъæлтæ дæр бацагуырдта. Радта йæм сæ Данел. Тимофей бай- 
том кодта асыкк. Ныккаст ын йæ хуылфмæ. Асыччы уыдис 
æрмæстдæр скъолайы тымбыл мыхуыр шахмæттæй хъазæн 
къæбæлау. Уый Тимофеймæ диссаг фæкаст: «Ау, скъолайы ницы 
гæххæттытæ вæййы?» 
Алы адæймаг дæр йæхи базыртыл тæхы, куы йын уа базыртæ, 
уæд. Куы нæ йын уа, уæд æй тæхын дæр никæдæм хъæуы. Гъе, 
æмæ ацы Тимофей рауадис æнæбазырæй дардмæ тындзæг. Сей- 
фы дæгъæл сæрмагондæй сæрак хуымпъыры дардта хицæн дзып- 
пы. Фæлæ ма йæм уыдис æндæр дæгъæлтæ дæр. Гæрзын босыл — 
халгонд. Фыццаг бон скъолайы йе стъолы фарсмæ куыд æрбадт, 
дæгъæлты хал йæ къухмæ куыд райста, йæ кусгæ рæстæджы-иу 
афтæ бадт æд дæгъæлтæ, ницæуыл сагъæс æмæ хъуыдыгæн- 
гæйæ. 
Фыццаг мæй бæрæг дæр нæ уыд, цы куыста, уый. Скъоламæ- 
иу æрбакаст æмæ-иу Уанеимæ афардæг сты кæдæмдæр, Данелæн 
ницы бамбарынгæнгæйæ. Данел дæр æмæ ахуыргæнджытæ дæр 
джихтæ кодтой сæ ног директорыл. Фæстæдæр куыд рабæрæг, 
афтæмæй Тимофейæн ацы скъола йæ зæрдæмæ нæ фæцыд: ди- 
ректорæн, дам, дзы хицæн уат нæй æмæ, дам, дзы цы кусон. Уый 
тыххæй-иу цыдис районы хицауадмæ, Рухсады министрадмæ. 
Куырдта, цæмæй йæ стырдæр скъоламæ рарвыстаиккой дирек- 
торæй. Нæ рауад йæ фæндон. Æрцард, æрбынæттон ацы хъæуы 
Уанетæм. Уанейæн дæр куыст ссардта. Скъолайы физкультур- 
æйы ахуыргæнæг Миса хæсты рæстæджы немыцмæ уацары уыд, 
зæгъгæ, Тимофей райком æмæ райахуырады хайады ныффæрск 
534 

æмæ йæ сисын кодта йæ куыстæй. Йæ бæсты йын сæвæрын кодта 
Уанейы. 
Уане æмæ Тимофей— дыууæ партионы — систы коллективы 
бодзтæ. Сæ цуры Данел зынгæ дæр нæ кодта. Кæд ног директор 
æрлæууыд йæ куысты, уæддæр ахуыргæнджытæ раздæрау Дане- 
лимæ арæзтой сæ фæндтæ. Уый-иу бафарстой бахъуаджы рæстæг, 
ахæм урок куыд хуыздæр сарæзтæуа, зæгъгæ. Йæхи уроктæй 
фæстæмæ Данел алы бон дæр дыууæ урочы бадтис иннæ ахуыр- 
гæнджытæм. Скъолайы директор æмæ завуч æрвылбон фæйнæ 
дыууæ урочы хъуамæ бадтаиккой. Сæ раиртæстытæ æмæ 
фæндæттæ хъуамæ сæрмагонд тетрæдты фыст цыдаиккой. Урочы 
хорзæй æмæ хъæнæй цы уыд, уыдон хъуамæ ахуыргæнæгимæ иумæ 
æвзæрст цыдаиккой. Данел ахæм амындмæ гæсгæ хаста йæ 
куыст. Зыдта, уагæвæрдмæ гæсгæ дзы уæлдæр хицауад цы дом- 
дзысты, уыдæттæ. 
Ног директоры ахуыргæнджытæ нæ уыдтой уыцы куысты. 
Æнхъæлдта æмæ директорæн йæ куыст у стъолы фарсмæ ба- 
дынæй. Къæсæрмæ дæр-иу рацыд йæ дæгъæлтæ тилгæ. Йе уæнгтæ 
дæр-иу аивæзта. Уанеимæ-иу бæласы бын кæрты дæр бадтысты. 
Æвæццæгæн ма-иу æрæмысыдысты сæ раздæры куысты бынæттæ 
горæты. Ныр сын уый нал уыд. Ныр сæ сывæллæтты змæлд æмæ 
хъæр хъыгдардта скъолайы къуындæг бæстыхайы. Уане дæр хорз 
æрхъуыды кодта. Кæд-иу боныхъæд амыдта, уæд-иу йæ урочы 
скъоладзауты кæртмæ ракодта. Сæрак пурти сæм-иу радта æмæ 
йæ æнæхъæн урок сæ къæхтæй ратæр-батæр кодтой кæрты 
къуымты. Уый фæстæ сын-иу журналы бæрæггæнæнтæ сæвæрдта. 
Кæд-иу боныхъæд нæ бæззыд, уæд-иу сывæллæтты ауагъта сæ 
хæдзæрттæм. Йæхæдæг бадт директоры фарсмæ, кæнæ-иу сæхи 
дыууæйæ дæр айстой стыр уынгмæ нуазæндонырдæм. 
Адæмы цæст уынаг у. Сæ хъус дæр æхгæд нæу. Директоры 
фауæн ныхæстæ хъуысын байдыдтой хъæубæсты. Фæлæ адæм се 
’ппæт æмзонд дæр нæ вæййынц. 
Хъæусоветы сæрдаримæ, колхозы парторг æмæ правленийы 
уæнгтимæ Тимофей æрвылбон уæ бон хорз кодта. Сæ цуры йæхи 
афтæ сæрæнæй æвдыста, цыма скъола æнæ уый зæххы бынмæ 
аирвæзтаид. Хъæубæсты хицауады дзыхæй Тимофейыл райкоммæ 
сыхъуыст æрмæст хорз ныхæстæ нæ, фæлæ æппæлæнтæ. Ног 
парторгимæ фæлымæнтæ сты. Уане дæр сæ фарсмæ. Физонджытæм 
иумæ смыстой. 
Æгуыст гутон сойæ куы сæрдай, уæддæр ыл згæ фæхæцы. 
Тимофейы згæтæ дæр фæстагмæ разындысты. Лхуыргæнджытæм 
535 

гуымиры ныхас уæндын байдыдта. Йæхæдæг цы нæ кодта, уый 
уыдоныл æвæрдта, домдта. Гоголы уацмыстæй иуы архайæг Плюш- 
кины ном сбадт директорыл, дæгъæлты баст æдзух йæ къухты 
кæй дардта, уый тыххæй. Иу хатт Тимофей йæ урокмæ байрæ- 
джы кодта. Иæ къласы сывæллæттæ кæрты ныххæлиу сты. Иу 
дзы ныхъхъæр кодта: «Уæртæ Плюшкин æрбацæуы! Цомут 
къласмæ!» 
Схъиуæгау куыд нæ фæкодтаид сæрыстыр æмæ хиуылæрвæст 
директор ахæм ныхæстæм. 
«А-гъа, уæдæ уый ахуыргæнджыты урокты уымæн фæбады, 
æмæ сæ мæ ныхмæ ардауы? » — æрдæгцъынд цæстæй кæсын бай- 
дыдта Данелмæ. 
Иу бон, уроктæ куы фесты, уæд Тимофей баурæдта Данелы 
аныхас кæнынмæ: 
— Æнæуи дæр хъæмпыхалыл куы хæцыс. Дæ куыстæй дæ кæд 
феппардзысты, уый бæрæг куы нæ у, уæд дæ цы хъæуы? Мæ 
куысты цы бацыдтæ? Мæ фыдгой цæмæн кæныс? — бауырдыг 
æм. 
— Цы зæгъынмæ хъавыс, уый æргомдæр зæгъ! Æз æргом дзу- 
рын уарзын! — фæхъыг Данелæн йæ ныхас. 
— Алыбон ахуыргæнджыты урокты цы ми фæкæныс! Хъыгда- 
рыны хос йедтæмæ сын цы дæ? 
Данел æм ныккаст æлгъаг цæстæнгасæй. Урокты бадгæйæ цы 
раиртæстытæ фыста, уыдон ын предметгай хицæн тетрæдты фыст 
цыдысты. Æрæвæрдта сæ директоры размæ: 
— Ды ай размæ кæм куыстай, уым ахст адæмыл протоколтæ 
фыссын базыдтай. Æз та урокты бадгæйæ мæхимæ фæфыссын, 
урок куыд ацыд, хорзæй, æвзæрæй дзы цы вæййы, сахъатдзинæдтæ 
куыд аиуварсгæнгæ сты, уыдæттæ. Мæ куыст уый у. Хъæмпыха- 
лыл хæцон æмæ тарвазыл хæцон, уый мæт та дæу ма уæд! Зæгъ 
æргомдæр дæ хъуыды. Æз дын æй загътон! 
— Ды ахæм цæхгæр ныхас мемæ ма кæн! Кæимæ дзурыс, уый 
æмбар! — сейфы дæгъæлæй стъол рог æркъуырцц-къуырцц код- 
та директор. 
— Ныронг дæ афтæ хорз нæ зыдтон, фæлæ ныр дæхæдæг дæр 
дæхи афтæ нæ зоныс,— хъæддыхдæр ын цыдæртæ зæгъынмæ хъа- 
выд Данел, фæлæ ахъуыды кодта ирон æмбисонд: «Иу куыдз, 
иннæ куыдзæй цард нæй». 
Иннæ хъуыддаг та уый, æмæ директоры æмдзых Уане дæр уым 
уыд. Данел та — иу. Дыууæйæ дыл бафыстой, уæд дæ зарæг фæци! 
Ахæмтæ фыссынмæ та ахуыргæнæджы куыстæй дæсныдæр уыды- 
536 

сты. Сабыр хъæлæсыуагмæ рахызт Данел. Æргом загъта дирек- 
торæн æмæ Уанейæн: 
— Мæнæ дыууæ лæджы! Сымах мæн цæмæй тæрсын кæнут, 
уымæй байрæджы кодтат. Æз æнæпартион дæн. Немыцмæ уаца- 
ры уыдтæн, фæлæ мæхи сымахæй зылынджындæр ницæмæй хо- 
нын партийы раз, пддзахады раз æмæ адæмы раз — сæйрагдæр! 
Фæлæ афтæ бакæнæм. Бæрнрн куысты лæгтæ стæм. Кæд гыццыл 
скъола у не скъола, уæддæр дзы бирæ сывæллæттæ ис. Уыдон 
махæй зынаргъдæр сты. Фидæн уыдонмæ кæсы. Мæнæ мах цы 
’взагæй дзурæм, афтæ сæ куы ахуыр кæнæм сæ кæрæдзимæ дзу- 
рын, уæд сын ахуыргæнджытæ нæ, фæлæ знæгтæ стæм. Æз дæ 
ныхмæ ницы аразын. Æркæс дæхимæ! Мызд цæй тыххæй исыс, 
ууыл ахъуыды кæн! Æвзæр нæ куыста Миса. Сывæллæттæ йæм 
хорз хъуыстой. Ды йæ сисын кодтай йæ бынатæй æмæ дзы 
сæвæрын кодтай мæнæ дæ лымæны,— æнгуылдзæй бацамыдта 
Уанемæ.— Уане та ахуыргæнæджы куыстæн йæ тæф дæр не ’мба- 
ры. Сæрак пурти сывæллæттæ иудадзыг ратул-батул кæнынц. Уый 
дæр ма гъа! Биологийы ахуыргæнæг ацы скъолайы кусгæйæ ба- 
зæронд хорз номимæ. Ды йын йæ уроктæ де ’фсинæн радтай æмæ 
«Æддагон мыст мидæггагоны асырдта». Йæ куыст ныууагъта. 
Æмбарын дæ! Ныр та дæ ныббырст мæнырдæм аразыс! — Данел 
йæ амонæн æнгуылдз бахаста директоры риумæ.— Рох дæ ма 
уæд, мæн мæ куыстæй куы сисой, уæддæр æз ницæмæй тæрсын. 
Мæ бон у колхозы дыууæ галыл кусын. Дыууæ бæхыл та хуыз- 
дæр ноджы. Фæлæ... Зын сымахæн уыдзæн. Уæ пъагæттæй уал 
фæцух стут! Уæ партбилеттæй дæр ма куы фæцух уат, уæд уæ 
раны уыдзыстут! Æгъгъæд фæуæд! Нæ хæдзæрттæм цомут æмæ 
сомбоны уроктæм нæхи бацæттæ кæнæм! — ныууагъта сæ Данел 
бадгæ æмæ ацыд хъæмæ. 
4. 
Рæстæг цыдис æмæ азтæ азты счъилтыл лæугæ иу иннæйы 
размæ ссыдта. Уыцы æмхуызон сагъæсхуызæй кæрæдзи ивтой. 
Хур бон æмæ сыл зæрдæрайгæ бонтæ нæ кодта. Хъæддзау лæг 
сæлфынæджы йæ уæрдоны фæстæ фистæгæй уымæлдзагъдæй 
цъыф фæндагыл куы цæуа, афтæ азтæ иугæндзон æнтъыснæг, 
уæнгмардæй цыдысты. 
Адæймаджы зæрдæ æмæ зондмæ рухс нæ калд. Иутæн рухс 
кодта сæ зæрдæ. Цæуылнæ хъуамæ рухс кодтаид хойраг æмæ 
дарæсæй æфсæст адæймаджы зæрдæ? Бæрзонд, хъйрм бынаты 
537 

чыссæ дзыппы къуыпп куы дара, уæд зæрдæ рухс кæны. Хъæу- 
бæсты иу ацæргæ дзыхарæхст лæг уыд, Лазо. Уый иуахæмы Да- 
нелыл сæмбæлд æмæ йын афтæ зæгъы: «Байхъус-ма мæм, æрдхорд 
лæг! Иу æмбисонд афтæ æрхъуыды кодтон, æмæ дын æй бакæ- 
сон: «Партбилет дæм куы уа, уæд дуне у дæу. Билет дæм куы нæ 
уа, уæд дуармæ лæуу, куыд гуымыдза цæу! Ничи æрхъуыды 
кæндзæн дæу!» — ныккаст Данелы цæстытæм.— Куыд дæм кæсы? 
Раст нæу? 
— Раст зæгъыс, Лазо, фæлæ-иу æй æндæр макæмæн уал бакæс. 
Фæсдуармæ лæууын афтæ зын нæу, фæлæ ахæстоны хъоргъы...— 
ацыд йæ фæндагыл Данел, цæмæй мачи фехъуыстаид уыцы 
ныхæстæ. Уымæй фылдæр нæ хъуыд лæгæн! 
Данел Лазойы хъуыдытæ æмбæрста. Æцæгдæр афтæ уыд 
рæстæг: дæ дзыхыл хæц. Тулгæ дурыл хъуына кæй нæ хæцы, фæлæ 
дзы къæрттытæ дæр кæй хауы, уый рох нæ уыд Данелæй. Фæрæзта. 
Тимофей æмæ Уане Данелæн уыдысты сырдахсæн къæппæджы- 
тау. Къæппæгæй та хи хъахъхъæнын хъæуы. Æмæ хъахъхъæдта 
йæхи. Ахæм лæгтæн армукъайы дзыллæты къахвæдтыл дæр сæ 
фæдтæ базыдтаид, фæлæ æнцондæр нæ уыд уыдонæй хи бахи- 
зын. 
Иу бон Данелмæ сдзырдтой хъæусоветæй: 
— Изæры æхсæз сахатыл райдайдзæн партион гом æмбырд 
астæуккаг скъолайы стыр уаты. Фехъуыстаис, фыццаг дзы дæуæн 
лæвæрд цæуы ныхасы бар. Ма байрæджы кæн! 
Данел фæджих. Исдуг цы загътаид, уый аргæ дæр нал кодта. 
— Ау, раздæр мын фехъусын кæнæн нæ уыд? Ныртæккæ у 
фондз сахаты,— скаст, къулыл ерысæй цы рæхысджын сахат 
нымадта, уымæ.— Цæуыл дзы дзурын хъæудзæн уыцы ’мбырды? 
Дæуæй хъусын фыццаг хатт. 
— Уæ директор æй зыдта, уый фæндонмæ гæсгæ пъланмæ хаст 
æрцыд дæ доклад скъолайы ахуыры æмæ хъомыладон куысты 
тыххæй. Хъуамæ дын раджы загътаид. Боны фæтк нал ивдзыстæм! 
— телефоны хæтæл къæндзыйыл куыд сауыгъта, уый къуырцц 
ма фехъуыст Данелмæ. Лхицæн ныхас. Лхæм цъысымы баппæр- 
ста директор йæ завучы: уæдæ уадз æмæ æдзæттæйæ æнæн- 
хъæлæджы фæкъуыхцытæ уа æмбырды. Уый уыдис фæсаууонмæ 
зæвæтты нуæрттæ суадзæгау хъуыддаг. Фæлæ Данел йæ куыст 
афтæ лæмæгъ нæ зыдта, æмæ ма сарæхстаид скъолайы уавæры 
тыххæй бæлвырд радзурынмæ. Алы ахуыргæнæг, алы кълас æмæ 
суанг алы скъоладзауы зыдта. Чи сæ куыд кусы æмæ ахуыр кæны, 
скъоладзаутæй иутæ цæй аххосæй æвзæр ахуыр кæнынц, 
.538 

уыдæттæ йын бæлвырд уыдысты. Айста йемæ йæ фыстытæ — 
æмбырды бæлвырд зæгъинæгтæ — æмæ ацыд астæуккаг скъо- 
ламæ. 
Партчыры секретарь æмбырд байгом кодта. Боны фæтк загъ- 
та. Сбæлвырд, сфидар æй кодтой. Данелæн ныхасы бар куы рад- 
той, уæд размæ рацыд. Стъолы фарсмæ æрлæууыд. Йæ цæст аха- 
ста ахуыргæнджытыл. Уым бадтысты хъæусоветы сæрдар æмæ 
колхозы парторг дæр. Цъус æнæдзургæйæ ныккаст адæмы 
цæстытæм Данел. Стæй уайдзæфгæнæгау загъта æнцад хъæлæсы- 
уагæй: 
— Мах стæм рухсады кусджытæ. Нæ сæрты хъуамæ уа рухс 
зонд. Нæ куысты кæрæдзийæн хъуамæ æххуыс кæнæм хъарм 
зæрдæйæ. Хъуамæ нæ кæрæдзийы къæхты ’хсæн ма тъыссæм 
лæдзджытæ фæкæлынмæ. Гъеныр мæнæ мæнæн дæр абон чидæр 
мæ къæхты ’хсæи лæдзæг бавæрдта, цæмæй фæтыхсон, фæкæлон, 
фæхудинаг уон, æрмæст уый тыххæй! Уæдæ йæ куыд зæгъон? 
Раздæр мын фехъусын кæнын худинаг уыд? Фæлæ барæй. Чи у, 
уый йæ йæхæдæг æмбары.— Æмбырд йæхимидæг базмæлыд. 
Кæрæдзимæ фæрсæджы кæстытæ бакодтой. — Мæн æмбисæхсæв 
мæ фынæйæ куы райхъал кæнат, уæддæр уын мæ бон у, цы скъо- 
лайы кусын, уый хабæрттæ бæлвырд ранымайын. — Равдыста 
Данел æмбырдмæ, урокты бадгæйæ, йæ хъуыдытæ æмæ фæндæттæ 
цы тетрæдты фыста, уыдон, йæ куысты пълантæ. Æрæвæрдта сæ 
стъолыл. Байдыдта дзурын фæдфæдыл. Хъуыдыйад хъуыдыйады 
фæдыл æвæргæ ранымадта раздæр куысты æнтыстытæ, стæй 
хъæнтæ, куысты зын уавæры æфсæнттæ. Æнцон хъусæн уыд Да- 
нелы ныхасмæ. Æнæхъæугæ дзырдтæй хъахъхъæдта йæ ныхас. 
Суанг ма ранымадта, кæцы къласы кæцы предметтæй цавæр 
бæрæггæнæнтæ æвæрд уыд журналты, уый. Раппæлыд куысты 
арæхстджындæр ахуыргæнджытæй. Лæмæгъдæр ахуыргæнджытæн 
цы æмæ куыд æххуыс цыд. Дарддæры куысты цытæ саразын 
хъуыд, уыдæттæ тыххæй дзургæйæ, загъта йæ директоры тыххæй 
дæр: «Фыдæлты æмбисæндтæ зонын хъæуы, Уыдон сты зонды 
чингуытæ. Тамофей, бахъуыды кæн: «Æнгом бинонтæ цард арынц, 
æнгом цуанæттæ саг марынц». «Æнæ фиййау фосы бирæгъ 
цæгъды!» 
Ууыл фæцис Данел йæ доклад. Фæцыд ахуыргæнджыты 
зæрдæмæ. Данел ацы æмбисæндтæ йæ директоры хъустæм кæй 
арæзта тынгдæр, уый æмбырды уæвджытæ бамбæрстой. Чидæртæ 
худгæ дæр бакодтой Тимофейыл. Ахуыргæнджытæй чи радзырд- 
та доклады фæдыл, уыдон сæ ныхасæй Данелы фарс хæцыдысты. 
53? 

Рабæрæг, йæ куыст нывыл æвæрд кæй уыд скъолайы. Зæрдыл 
æрлæууын кодтой, Рухсады министрады кусджытæ дзы къорд 
хатты кæй раппæлыдысты. 
Скъолайы профкомы сæрдар æмæ ма цалдæр ахуыргæнæджы 
сæ ныхас аздæхтой директоры ныхмæ. Партчыры секретарь уæд 
фæурæдта æмбырд æмæ загъта: «Партион чи нæ у, уымæн ныр 
ацæуæн ис». Ома, æнæпартионтæ критикæ кæной пратионы, уый 
растыл нæ банымадта. 
Цы нымæт цæгъдай — хъуынджындæр. Тимофей ноджы 
фæтызмæгдæр Данелмæ. Йæ маст тынгдæр уыдис, Данел йæ зо- 
нындзинæдтæй уымæй бирæ бæрзонддæр кæй лæууыд, ууыл. Да- 
нел-иу искæд иунæгæй куы аззад æгуыст рæстæджы, уæд-иу адæ- 
мыл афтæ арф æмæ дард ныхъхъуыды кодта, æмæ-иу æнæхъæн 
сахатгæйттæ йæ бынатæй нал змæлыд, кæдæмдæр-иу ныджджих. 
Уый хыгъд та-иу сæрызонды хъуыдытæ фæйлыдтой фурды уылæн- 
тау. Цæрæнбонты цал æмæ цал хуызы адæймæгтыл фембæлд, 
уыдон сæ зонд, сæ архæйдтытæм гæсгæ сасирæй луарæгау луæр- 
ста. Рауадысты йын-иу дыууæ дынджыр къорды: иуæрдыгæй — 
раст, æнæхин цардаразджытæ, иннæрдыгæй — хин, дывзагон, 
цъыгъгъуытзонд, дзыхæй лæгтæ. 
Фыццаг къорды фæрцы цард цæуы размæ. Æнæхин адæймæгтæ 
сæ удтæ дæттынц царды хорздзинæдты сæраппонд. Хин, æнарæхст 
адæймæгтæ бæрзонддæр бынæттæм схизынц. Дæлæмæ фæзынынц, 
цыма уыдон сты цардаразæг. Уыцы дыууæ хуызы адæмтæ алы 
бæстæты, алы адæмыхаттмæ дæр сты. Данел-иу йæ хъуыдыты 
фæстагмæ дард бæстæтæй æрхызт мæнæ нæхи гыццыл Ирыстонмæ. 
Уайтагъд-иу ам дæр Иры адæм дыууæ дихы фесты йæ хъуыдыты. 
Æркастис-иу Данел йæхимæ сæрæй къæхтæм. Басгæрста-иу 
йæ зонд, йæ зæрдæ, йæ миддуне. Цыргъ фæрæтæй тарваз амайæ- 
гау-иу йæхи самадта æмæ-иу йæхимæ не ссардта нæ лæгдзинад 
сафæг арх æмæ къуызыртæ, нæ тутт, нæ мидæмбыд бутъро. Уыцы 
хъуыды йын хиуарзынады фæдыл нæ уыд. Æрмæст иу сахъат 
ардта йæхимæ — нæ уыд партион, уацары кæй уыд, уый аххосæй. 
Дыууæ ныхлæуд адæймаджы уыдысты йæ директоримæ. Ахæм 
дыууæ адæймаджы та æнæ быцæутæй нæ цæрынц кæрæдзиимæ. 
Данелмæ-иу арфдæр бахъардта англисаг ахуыргонд Дарвины те- 
ори æрдзы сконды тыххæй: «Цард арæзт у гуырæй-гуырмæ бы- 
цæу лæууын æмæ тох кæнынæй. Домбай быцæу лæууын, тох кæнын 
фæразы. Цæры дарддæр. Лæмæгъ домбайы бын сæфы». 
Данел Дарвины ахуырадмæ йæхицæй дæр бафтыдта уый, æмæ 
тох, быцæу лæууынæн хъæуы уавæр. Дæ уавæртæ куы нæ амо- 
540 

ной, уæд тох кæнын зын у, Дæхицæй зондджындæр æмæ алцæмæй 
тыхджындæр чи уа, уыимæ дын нæй тохгæнæн. Уый дæуæй растдæр 
адæймаг куы уа — цардаразæг, уæд уый бафæзмын хъæуы. Ды 
растдæр куы уай царды фарстатыл, дæ сыгъдæг зæрдæйæ дæ уд 
куы дæттай адæмы сæрыл, фæлæ дæ уавæр куы нæ зæгъа, бæстæйы 
политикон бартæй бындурон куы нæ уай, уæд уыдзынæ ссæст. 
Сæрибары сæраппонд дæ дзых хæлиу дæр ма скæн, æхгæд 
æрцæудзæн. 
Хъысмæт Данелæн йæ дзых сæхгæдта. Æрмæст ын бар уыд 
хуымон дæйлаг галау æфсондз æмпъухынæн, бынмæ ауæдзы сау 
мæрмæ кæсгæйæ. Ахæм дæйлаг галæн та йæ бæрзæй хæлы 
æфсондзæй. 
5. 
Мартъийы цъæрæхснæг дымгæ цæгатырдыгæй дымдта, æмæ 
миты уымæл гæлæбутæ тæссар хаудтой зæхмæ. Уыцы рæстæджы 
уалдзæг йæ бынатмæ фæтырны. Зымæджы уазал фæдджитыл 
фæстæмæ ахæцыд. Æрбынæттон зæххы уæлцъарыл. Миты фæстаг 
гæлæбутæ сæ фыццаг æрæндзæвдæй тадысты. Цъыф сасымау 
фадыварцыл хæцыд. 
Уыцы бон астæуккаг скъолайы стыр къласы советтæм æвзар- 
джытæн уыдис æмбырд. Адæм сæ къæхты цъыфтæ сæрфтой чи 
къæцæлæй, чи хæдзары ныхыл. Уыдис дзы нозтдзæф нæлгоймæгтæ 
дæр. Сæ къæхтæ сæрфгæ нæ, фæлæ сæ-иу зæххыл къуыргæ дæр 
не ’ркодтой. Афтæмæй-иу мидæмæ фæдкалгæ бацыдысты, махор- 
кæйы бæзджын фæздæг улæфгæ, рæуджыты бынæй хуыфгæ æмæ 
хæппæр пъолтыл атугæнгæйæ. 
Æмбырд нæма райдыдта, афтæ сылгоймæгты хуыфæг систа 
махоркæйы бæзджын фæздæгæй. Зын бадæн уыд Данелæн ахæм 
уавæры. Къулыл радиойы тымбыл тæбæгъæй зарджытæ зæлланг 
кодтой. Дыууæ адæймагæн дзы кæрæдзиимæ зын ныхасгæнæн уыд. 
Уæдмæ хъæлдзæгдæр нæлгоймæгты зарын дæр райхъуыст залы 
иу къуымæй. Стæй чидæр дзыхæй рог кафты цагъд æркодта. 
Лæппутæ байдыдтой раздæр æнæ чызджытæ кафын. Уый фæстæ 
сæ иугай-дыгай размæ æппæрстой кафынмæ æмæ хъазт стынг. 
Барæй уыдис — æнæбары, лæппу чызджы дысыл рахæцыд, ра- 
кафæм, зæгъгæ. Чызджы æфсымæр дæр уым фæцис. Йæ хомæ 
йын къухæй кæй бавнæлдта, уый йын фæхъыг. Чызг нæма рака- 
фыд. Лæппу æнхъæлмæ кæсыны зылд æркодта, афтæ йæ фæсхъу- 
сыл цъыкк фæцыд. Лæппу ныццудыдта. Фæлæууыд. Фæджих, 
541 

фæлæ та йын чызджы ’фсымæр йæ хурхмæ фæлæбурдта: «Ды 
кæй хомæ æвналыс къухæй?!» 
Клубыйас стыр къласы зал сдзолгъо-молгъо. Хъæр, хъæлæба, 
сылгоймæгты цъæхахст, радиойы зарын!.. Рыг æмæ тамакойы 
фæздæг! 
— Уæ хъис бадымат æмæ емынæ баназат! — хъæрæй рай- 
хъуыст ас сылгоймаджы æлгъыст. 
— Адон нæ къаммунæ аразджытæ сты! — фехъуыст æндæр 
сылгоймаджы хъæр. 
— Гъе-рри-и! Цæуыл дæ хъæр цæуы, къаммунæ дарæг дæ ма 
уа! — нозтдзæф лæгтæй иу фæзылд уыцы сылгоймæгтæм. — Æниу 
уын ам цы ис лæгты ’хсæн!? Сылгоймæгтæ нын къаммунæ аразын 
куы байдыдтой, уæд ныллæууыдыстæм не сæфты фæндагыл! — 
Цыдæртæ ма гуым-гуым кодта. Уæдмæ йын иу æнæзонгæ лæг йæ 
дысыл рахæцыд, уæртæ дæм парторг дзуры, зæгъгæ. Дуаргæронмæ 
рацыдысты. Уым участковый милиционер лæууыд æмæ йæ акодта 
йемæ. 
Хылгæнджыты басабыр кодтой. Æмбырд райдыдта. Бынæттон 
советтæм депутаттæн кандидаттæ раттыныл ныхасы бар лæвæрд 
æрцыд колхозы парторг Павелæн. Уый бахаста йæ фæндон рай- 
советмæ депутаттæм кандидат хъæусоветы сæрдар Батырбеджы. 
Радзырдта йын йæ цардыуаг: кæд райгуырд, кæм райгуырд, 
партийы рæнхъытæм кæцы аз бацыд. Кæмыты куыста, цы хорз 
хабæрттæ сарæзта, хъæуæн цы хæрзты бацыд, уыдæттæй ницы. 
Уый фæстæ фыццаг ныхасы бар райста скъолайы директор Ти- 
мофей. Йæ ныхас сарæзта æмæ æппæлынæй цыллæ фæндæгтыл 
азгъорын кодта Батырберджы: «Батырбег у, адæмæн лæггад чи 
бакæндзæн, нæ бæстæйы социалистон цардарæзтæн стыр ахъаз 
чи фæуыдзæн, ахæм партион, æнæмæнг равзаринаг кæндидат!» 
Ноджыдæр дзы æппæлджытæ фæцис æмæ адæм ныссыпп сты. 
Батырбеджы адæм цыма сæ къæхты бын уыдтой æмæ йæм уырдæм 
кастысты, афтæ сæ сæртæ ныггуыбыр кодтой. Разы кæй нæ уыды- 
сты ацы кæндидатыл, уый зындис сæ æууæлтыл. Æмбырдтæ арæз- 
той партион организацитæ. Кандидаттæ дæр уыдон лæвæрдтой. 
Рагацау-иу хицæн адæймæгтæи хæсгонд æрцыдис, ды афтæ ра- 
дзурдзынæ, ды та афтæ, цæмæй партчыры фæндоныл схъæлæс 
кодтаиккой. Æмæ уыцы раныхасгæнджыты ныхмæ зæгъын уыдис 
тæссаг. Уайтагъд ыл ныхæст æрцыдаид уæззау æфхæрæн ном 
«халæг», «къласон знаг». 
Нозтдзæф лæгæн денджыз — уæрджытæм. Дзæгъæл тæрсынтæ 
æмæ хыртт-мыртт æм нал вæййы. Тæкка ныхасы бар райста, нæ 
542 

райста, уый бæрæг дæр не сси. Сыстад йæ бандонæй уырдыг æмæ 
фæкъæртт: 
— Мах колхозниктæ стæм! Талынг адæм! Кусын зонæм æмæ 
хырхæм! Хæрæджы хырхт! — газеты гæххæтты тыхт хисагъд та- 
мако-иу дымдта Тæкка. Ныр ын судзгæ нал кодта, фæлæ йыл 
афтæ сахуыр, æмæ-иу дзургæйæ тамакойы æртхутджытæ æн- 
гуылдзæй асæрфта — фугæнгæйæ нæ хаудтой.— Æз æй никæй 
аххос кæнын. Мæхи аххос у. Куы сахуыр кодтаин æмæ пъартимæ 
куы бацыдаин, уæд нæ хырхин. Дæлæмæ ныххауæд хæст расидæг! 
Куыд ма сахуыр кодтаин? Кърандасыл искæй къухтæй хæцыда- 
ин? — равдыста рахиз къухы арм. Æнгуылдзтæ уыдысты чи æрдæг, 
чи саст. — Цæй, уый дæр уый! Фæлæ æз уæртæ «Проблемæйы» 
тыххæй афтæ зæгъын,— куыддæр загъта Тæкка, афтæ æмбырды 
адæм ныххудтысты. «Ха-ха-ха!» — æндæр дзы ницыуал хъуыс- 
тис. 
Ныккастысты Тæккамæ худгæ хæлиудзыхтæй. Бирæтæн дзы 
сæ цæссыг дæр акалд фырхудтæй. 
Тæкка нæ бамбæрста, цæуыл худтысты, уый. Йæхимæ дæр 
æркæстытæ кодта æмæ афарста: 
— Цæуыл худут? 
Уæд æм йæ фарсмæ бадæг, йæ дзых йæ армæй ахгæнгæйæ, 
сдзырдта: «Проблемæ нæ хуины. Йе ’цæг ном Батырбег хуины!» 
Фембæрста Тæкка хъуыддаг: 
— Цæй-ма! Цы хъауджыдæр у! — фæхъæр сыл кодта, æмæ та 
ноджы тынгдæр ныннæрыд адæмы худтæй бæстыхай. Президиу- 
мы лæгтæ мæсты кæнын систой, фæлæ уыйбæрц адæмæн цы сæ 
бон уыд, цалынмæ сæхæдæг ныссабыр сты, уæдмæ? 
Тæкка дæр ницы зылын уыд. Хъæусоветы сæрдар Батырбегыл 
ахæм ном сбадт — «Проблемæ». Йæ ныхасы-иу æй арæх фæкод- 
та: «Цæй, уый ахæм проблемæ нæу». 
Иухатт, дам, колхозонты æмбырды ныхас рауадис, фермæйы 
хъуццытæй бирæ хуыскъ кæй рауайы. Батырбег, дам, ам дæр афтæ: 
«Хъугæн богъ ссарын проблемæ нæу». Уымæй фæстæмæ сындæг- 
гай фæпроблемæ. Тæккайы «проблемæйы» мæт нæ уыд. Зæрди- 
агæй йæм бауырдыг: 
— Хъалонтæ фидын мæ хуызæн лæгæн æнцон нæу, уый зонут. 
Фарон сæ æрæгмæ фыстон æмæ мын цъынды аластой мæ кæртæй 
мæ сывæллæтты дарæг хъуг. Фесæфт хуынкъ суарийы сæфт мæ 
хъуг! — сахъат къух бæрзонд систа. Цалдæр хатты дæм бацыдтæн, 
Проб... Сыгъд ссæуæд! Батырбег, дæумæ хъæусоветы къæнцы- 
лармæ, мæ хъуг мын ссарут, зæгъгæ. Хъæрты бын мæ-иу фæкод- 
543 

тай, дæ хъуг, дам, дын æз нæ раластон. Æмæ йæ уæдæ æз алас- 
тон? Хъалонисджытæ дæумæ нæ кусынц? Хъалонтæ ды не 
’мбырд кæнын кæныс? Хъугæн богъ ссарын проблемæ куы нæ у, 
уæд мæ хъуг проблемæйæ агæпп ласта?! — адæм та ныххуд- 
тысты, фæлæ худын фæсыпп.— Хъæусоветы дын кæд хъуг нымæ- 
хсын æнтысы, уæд ма дын райсоветы та цытæ бантысдзæн?!. 
Кæцон депутатæн бæззыс ды?!. — смæсты Тæкка. Æрдæгдымд 
тамако пъолыл ныццавта. Арф схуыфыд.— Фарон дæр раджы 
æрфæззæг кодта. Фадыварцæй арæзт нæ дæн ныр дæр. Мæ 
къæхтыл цы скæнон, уый мын нæй. Мæнæ фæхъарм уа, проку- 
рормæ ссæуон, стæй фендзыстæм, кæй проблемæ уа, уый! — барт- 
хъирæн кодта Тæкка, фæлæ йыл парторг президиумæй ныхъхъæр 
кодта: 
— Банцай-ма! Æнæрай дæ хъугæй скодтай! Мах депутаттæм 
кандидатты кой кæнæм, ды та нын дæ хъуджы кой кæныс! Цы 
сызмæстай ам хъæуы æмбырд?! 
— Мæ хъуджы кой хъалонисджытæ раджы бакодтой. Æз нæ 
кæнын йæ кой! — дзуапп ын радта Тæкка. Ныр та парторгмæ 
фæци. — Кæмæн зæгъыс ды «банцай»? Мæнæн? Дæуæн ма дæ 
сыдз къæбылатæ куы сдæрдтой, уæд æз хæсты знагимæ мæ туг 
калдтон! Кæуыл хъæр кæныс?! Дымгæ бон куыд фæмизын хъæуы, 
уый куы нæма зоныс, уæд! Ам мæн ницы хъуыддаг ис! — йæ къух 
ауыгъта Тæкка æмæ адæмы ’хсæнты тыхбырст ракодта æддæмæ. 
Адæм ма йæм бæргæ дзырдтой, фæлæ сæм нал байхъуыста. Тæкка- 
имæ ма цалдæр лæджы федтæ сты æмæ уынгмæ айстой сæхи. 
Æмбырд æрсабыр. Ныр та Сæли, зæронд ус, сыстад йæ бынатæй 
æмæ ризгæ хъæлæсæй къуызгæ райдыдта: 
— Мæ зæронд сæр уæ нывонд фæуæд, уастæн, кæд мæ цард 
цард нал у! Цы мæнгтæ загъта Тæкка? Мæныл дæр уый бон акод- 
та. Капекк капеччы уæлæ февæрдтон, кæд мæ хъалонтæ бафи- 
дин, зæгъгæ. Бафыстон æртæ туманы æмæ æртæ абазийы. Ныр та 
мæм айфыццаг мæ кулдуар схостой, дæ хъалонтæ, дам! Уа-уына! 
Цы хабар у? Афтæтæ раст хъуыддæгтæ сты? — цы ма загътаид 
Сæли, уый нал зыдта, æмæ йæ æрбадын кодтой, ныртæккæ, дам, 
уыдоныл не стæм. 
Æмбырд уæддæр йæ куыст бакодта. Хъæлæсгæнгæйæ цалдæр 
хатты къухтæ сдарын кодтой. Хъæлæстæ нымайæг лæгтæ афтæ- 
уфтæ афтыдтой хъæлæстыл æмæ Батырбег кæндидатæй æвзæрст 
æрцыд. Сæмдзæгъд кодтой иутæ. Чидæр йæ къæхтæй пъол дæр 
ма æргуыппытæ кодта. 
Данел æмæ Тембол æмбырды фæрсæй-фæрстæм бадтысты. 
544 

Тембол сын президиуммæ нæ бакуымдта. Уый размæ йын парторг 
загъта. Ирон дарæс, дам, скæн: цухъа, худ. Куыд ирон зæронд 
лæг, афтæ, дам, хуыздæр сфидауыи кæндзынæ æмбырд. 
Йæ рæстæджы уый дæр цæстфæлдахæн ми уыд. Исты бæрæгбон 
кæнæ кадджын æмбырды уыдзæн уæлдæр хицауадæй исчи, зæгъгæ, 
уæд-иу хъæубæсты зæрæдтæй искæй цухъаты — ирон дарæсы 
президиумы сбадын кодтой, цæрæнбонты кæд цухъайы дысы йæ 
къух никуы атъыста, уэеддæр. Парторг уымæй йæхи æвдыста, ома, 
ирон культурæ мæ рох нæу, дзыллæты ’хсæн политияюн куыст 
ис... 
Батырбеджы кандидатæй снысан кæныи сæ бон куы бацис, 
уæд парторг Павел сулæфыд. Æвæццæгæн, хинымæры Хуыца- 
умæ дæр скуывта. Райком æй æвыд нæ ныууагътаиккой, уымæн 
æмæ Батырбег райкомы амындæй æвзæрст цыд. Ныр æнцондæр 
фарстмæ рахызтысты: хъæусоветмæ депутаттæн кандидаттæ сны- 
сан кæнынмæ. Уый хъæуьд хицауадæн йæхи бар уыд. Каей сæ 
фæндыд, уыдоны-иу равзæрстой. Фæлæ сæм уæддæр райком æнæ 
’ркæсгæ нæ уыд. Райком хъуамæ зыдтаид, хъæуæн æрм.æст йæ 
депутатты нæ, фæлæ писыры, бригадирты, звеноводты, агитатор- 
ты æмæ ма суанг хъомгæсы дæр, цæмæй къласон знаг ма бахау- 
даид æхсæнады куыстмæ. 
Хъæусоветы депутаттæ сæйрагдæр уыдысты: парторг, правле- 
нийы сæрдар, скъолаты директортæ, правленийы уæнгтæ. Уыдонæй 
сæрмагондæй æвзæрст чи нæ цыд, уый дæр уæддæр алы æмбырды 
æмæ хабæртты уыдис депутаты æмбар. Уыдонмæ ма-иу цалдæр 
адæдааджы бафтыдтой хуымæтæг фæллойгæнджытæ: хъугдуцæг, 
ахуыргæнæг, хуыгæс. Депутатты ’хсæн хъуамæ уыдаид уал парти- 
онтæ, уал сылгоймæгтæ, уырыссаг... Фæлæ сæйрагдæр каст цыд, 
партион у, æви нæ, уымæ. 
Данелы дæр се скъолаиы профцæдисон æмбырды балæвæрд- 
той хъæусоветмæ депутатæй равзарынæн кандидатæй. Ныр хъæуы 
ацы æмбырды кæндидаттæ фидар кæнгæйæ номхыгъды Да.нел нæ 
разынд. Уый бæсты дзы фæзынд скъолайы физкультурæйы 
ахуыргæнæг Сагъеты Уанейы ном. Уый уыдаид Тимофейы арæзт. 
Скъолайы профцæдисы комитеты сæрдар Темболат райста ныха- 
сы бар æмæ æмбырды бадæг адæмы æрыхъусын кодта йе ’ргом 
раст ныхасмæ: 
— Мах нæ коллективы æхсæнæй нæ хъæусоветмæ депутатæн 
кандидатæй снысан кодтам нæ завуч Дадаты Данелы. Сымах ын 
йæ бæсты æвдисут Сагъеты Уанейы. Уый нырма бйрæ дæр нæма 
кусы не скъолайы. Стæй уын бар чи дæтты мах фæндон зыгъ- 
35 Лалинæ 
545 

уыммæ æвдисынæн? Данелы мах снысан кодтам, Уанейы та сы- 
мах. Цæмæн сайут адæмы? 
Æмбырд базмæлыд. Хицæн хъæртæ дæр райхъуыст: 
— Коллектив кæй снысан кæной, уый хъуамæ уа депутат! 
Парторг та адæмыл йæхи стылдта: 
— Сырдтæ стут, æви?! Басабыр-ма ут! Кандидатты номхыгъдмæ 
нæ партион организаци æркаст æмæ хуыздæрыл банымадта де- 
путаттæм кандидатæй Данелы бæсты Уанейы. 
Хъæубæсты кадджындæр зæронд лæг, ардбахæрæн кæмæй уыд, 
уыцы Тембол æмбырды райдайæнæй нырмæ тæлфгæ дæр не скодта 
йæ бынатæй. Нæ уарзта æдзæлгъæд, æнæсæрфат ныхас. Партор- 
джы ныхасмæ ныр йæхи нал баурæдта. Сыстад уырдыг. Адæм æм 
æфсæрмæй ныккастысты. «Иухаттæн Тембол йæ бынатæй сыс- 
тад, уæд цыдæр зæгъынмæ хъавы», — ахæм фæтк уыдис зæронд 
лæгмæ. Иуæй-иу лæгтау уæлцъæртты ныхас нæ уарзта. 
Президиумы лæгтæ йæм фæраздæр сты: 
— Тёмбол, цыдæр зæгъынмæ хъавыс? Зæгъ, зæгъ! 
Размæ æдзынæг æнæдзургæйæ ныккаст Тембол. Æмбырды адæм 
ныссыпп сты. Стæй йын цыма æппындæр хъыг ницы фæци ацы 
æмбырды, афтæ уæздан дзыхыуагæй райдыдта: 
— Цæрæнбонты-иу фыдæлтæм дæр уыдис мæнæ ахæм 
æмбырдтæ: сходкæтæ, хистæрты ныхæстæ хъæубæсты цæрæн уагæ- 
вæрдтыл. Уымыты радзурынмæ алчи йæ ныфс нæ хаста, аив ра- 
дзурын куынæ сарæхсон, мæ ныхас адæмы зæрдæмæ куы нæ 
фæцæуа, зæгъгæ. Æрыгон ма уыдтæн. Хъæуы астæу фæзы уыдис 
сходкæ. Диссаджы уæздан æвзаджы хаттæй чи арæхст зæгъынмæ, 
ахæмтæ бирæ. Дзыхарæхст лæджы ныхасмæ лæмбынæг хъуыстам 
мах дæр — кæстæртæ. Фæлæ дзы мæ зæрдыл бадардтон, иу лæг 
дзы дзургæйæ йæ ныхасы арæх кодта æнæхъуаджы дзырд «цæвит- 
тон». Уыцы дзырдæй фыдуынд кодта йæ ныхас æмæ дзы адæм 
бахъыг сты. Сæхимидæг базмæлыдысты. Уый уыдис æнæчиныг 
рæстæджы. Ныр хъуамæ нæ ныхас аивдæр уа, æмбаргæдæр. Ныр 
чингуытæ нæ дæлæртты хæссæм. Скъолаты бакастыстæм! Уæддæр 
нæ кæрæдзиимæ ныхас кæнынмæ нæ арæхсæм,— баздæхт 
парторгмæ.— Павел, мæ хур! Æз дын дæ фыдыфыды дæр ма 
æрыййæфтон. Гъе ныр уый æгас куы уаид, уæд уый адæмимæ 
дзурынмæ дæуæй дæсныдæр уаид. Дæ бынаты хуыздæр сарæхсид 
не ’хсæн кусынмæ. Ды махмæ сырдты номæй сдзырдтай! Æмæ 
уæд мах мæгуыр не стæм? Хуыздæр ныхас ма кæмæй фехъус- 
дзыстæм? Ды партион дæ æмæ йын йе скъолайы дæр бакастæ, 
фæлæ бæрнон кусæгæн нæма бæззыс. Цъæхæй бур дæ нырма! 
546 

Стæй цыфæнды цæттæ куы суай, уæддæр дын адæмы сырдтæ хо- 
ныны бар нæй. Уый — иу. Дыккаджы та афтæ зæгъын, æмæ кæд 
уæ парти нысан кæны кæндидаттæ, уæд ма мах ардæм цæмæ 
æрæмбырд кодтат? Дадаты Данелы фæрцы не скъола йæ уагыл 
слæууыд, уæд Данелы цæмæ гæсгæ нæй кандидатæй снысан кæнæн? 
Кæд æй йе ’мкусæг ахуыргæнджытæ аккаг кæнынц, уæд кæмæн 
нæ бæззы, уый чи у? Уый базонын фæнды мах æмæ нын æй зæгъ,— 
адæмæй хатыр ракуырдта.— Бахатыр мын кæнут сымах! Аипп ма 
уæд мæ ныхас! — æрбадт Тембол. 
Ныссыпп, ныхъхъус сты, фæлæ адæм сæ каст скодтой Па- 
велмæ, цы зæгъдзæн, зæгъгæ. Æнхъæл уыдысты, æмæ хатыр ра- 
курдзæн адæмæй. Нæ рауад афтæ. Павел йæхи ноджы фæуæн- 
дондæр кодта. Зæронд лæджы ныхас æм бахъардта, бæрæг уыд 
йæ бакастæй, фæлæ парти йæ уæнгты хъомыл кодта адæмыл уæ- 
лахиз кæнын. Разæвæрд хæсæй фæстæмæ не здахыныл. Павел 
дæр кæд фæкъæмдзæстыг, уæддæр загъта: 
— Сымах — бирæ, æз — иу. Уæдæ уын цы кæнон? Дыккаджы 
та, зонын æмбæлы, партийы дзырд не ’ппæтæн дæр закъон кæй у 
æмæ йæ æххæст кæнын кæй хъæуы. 
Афтæ рауадис ацы æмбырды дæр. Партчыры уæнгтæ куыд 
бауынаффæ кодтой, афтæ баззад. Темболы ныхасау рауад. 
«Æмбырд та ма цæмæн хъуыд?» 
Адæймаг туг æмæ стæгæй конд у. Йæ ахсæнмæ цы цæуы, 
æрмæст уыцы хæлцæй нæу йæ цард, йæ хъару. Зонд æмæ зæрдæйæ 
дæр цæры. Зæрдæйы мидис æнæхъæн дунеты ас у. Уый у адæй- 
маджы дарæг. Дидинæгкалгæ дыргъдон ихзæйы æрцыдæй куыд 
сæфы, æнæ дыргъæй куыд баззайы, зæрдæ дæр маст æмæ æнад 
цардæй афтæ баруайы. Алы маст дæр ын вæййы судзины рæхуы- 
стау. Зынтæн исдуг фæразы, фæлæ йыл арæх мæстытæ куы ’мбæлы, 
уæд хус кæнынц йæ хъарм фæлмæн цæрæнхостæ. Ныхъхъæбæр 
вæййы. Цин æм нал фæхъары. Хур дзы ахуыссы. Фæвæййы йæ 
цард. 
6. 
Боныцъæхтыл райхъал вæййы Данел йæ уаты. Сынтæджы 
ныхмæ стъолыл йæ чингуытæ, тетрæдтæ, ручкæ, черниладон. Дысон 
йæ фыссинæгтæ куыд фæци, афтæ сæ ныууагъта. Уæвгæ та чи 
фæуыдзæн фыст йæ хъуыдытæ? Алы адæймаг дæр йæ сабибонтæй 
фæстæмæ цы фены, цы бавзары, уыдон се ’ппæт фæфыссын ничи 
бафæраздзæн. Нæ сæ бахъуыды кæндзæн. Рæстæг дæр ын не сфаг 
547 

уыдзæн. Фæлæ Данел раджы сфæнд кодта уыцы куыстмæ бавна- 
лын: «Цы уа, уый уæд. Цы æмæ куыд ныффыссын мæ бон бауа, 
афтæ фысдзынæн». Бавнæлдта сынтæджы къухы сæрты нывæр- 
зæнырдыгæй стъолы уæлæ йæ дысоны фыстытæм. Райсомæй сæм- 
иу раджы æркæсаг уыд уæлгоммæ хуысгæйæ рудзынджы рухсмæ. 
Цы гæххæттытæ æрбайста, уыдоны уæллаг цъарыл уыд, Данел 
йæ биографи ныффыссынмæ кæм бавнæлдта, уыцы скъуыддзаг. 
Уый размæ дæр æй цалдæр хатты бакаст: «Хъуамæ дзы иу 
фæзилæн, иу хъуыддаг дæр зыгъуыммæ ма разына. Цы æмæ куыд 
уыдис цард, уый раст равдис, Хæмæты фырт. Дæ фыд дæр раст 
лæг уыд»,— ныффæдзæхста йæхицæн Данел. Ног та бакаст цы- 
быртæй, йæ цард кæм æвдыста, уыцы скъуыддзаг: «Райгуырдтæн 
1917 азы, Таджыхъæуы, Рагъы районы, Цæгат Ирыстоны. 1925 
азæй 1932 азмæ ахуыр кодтон авдазон скъолайы. Уыдтæн ног- 
дзау. Уый фæстæ фæскомцæдисон. Уыдтæн къулы газеты редак- 
тор. 1929 азы коллективизаци куы райдыдта, уæд мын мæ фыд 
дыууæ галы сифтыгъта уæрдоны, æмæ сæ æз колхозмæ бакод- 
тон. Бон ахуыр кодтон, æхсæв цыдтæн колхозæн бæхгæсæй. 
1932—35 азты ахуыр кодтон Дзæуджыхъæуы рабфачы. Фæдæн 
æй хорз бæрæггæнæнтимæ. 1935—39 азты ахуыр кодтон Мæс- 
куыйы педагогон институты. 
1939—1942 азты куыстон æвзаджы æмæ литературæйы ахуыр- 
гæнæгæй. Уый фæстæ та Садоны районы ахуырады хайады мето- 
’дистæй. 
1942 азы апрелы ацыдтæн Фыдыбæстæйы Стыр хæстмæ. 
Хæцыдтæн Харьковы бынмæ немыцаг фашисттимæ. Нæ хæстон 
хай бахауд æрхъулайы. Стæй уацары. Æз дæр дыууæ цæфимæ 
бахаудтæн знаджы къухтæм. 1945 азы æрбафтыдтæн фæстæмæ 
мæ бæстæмæ. Тæрхонгонд мын никуы уыд. Ахст нæ уыдтæн. Цæгат 
Голландийы партизантимæ иумæ кæй хæцыдыстæм фашизмы 
ныхмæ, уый тыххæй мæм уыдис æвдисæндар, фæлæ мын æй ай- 
стой КГБ-йы кусджытæ. Нал мын æй радтой фæстæмæ. 
1947-азæй фæстæмæ кусын ахуыргæнæгæй Ч... хъæуы авдазон 
(ныр та астæуккаг) скъолайы ахуыры хайады сæргълæууæгæй. 
Дæн æнæпартион. Мæ куысты фæдыл мæм æфхæрд никуы æр- 
хауд. Профцæдисы обком мын хæрзиуæгæн радта грамотæ». 
Бакаст æмæ æрæвæрдта йæ гæххæттытæ фæстæмæ стъолыл. 
Сыстад. Скодта йæ гæрстæ Данел. Хъуыдыты æмæ дисы аны- 
гъуылд раздæрæй тынгдæр. Слæууыд йæ размæ, арвы цъæх къу- 
лы æмбæрц фарст: «Ау, æз æнæууæнк лæг дæн Советон Цæдисæн? 
Мæнæн табу у партийы уæнг уæвын. Мæнæн мæ хицæуттæ 
548 

вæййынц мæхицæй цауддæртæ, æнæхсаддæр цæсгæмттимæ. Уыдон 
партионтæ сты. 
Уæдæ цы у парти? Чи хъуамæ уа коммунистон партийы уæнг? » 
Данел уыцы хъуыдытимæ рацыд йæ хъугæн скъæты дуар ба- 
кæнынмæ. Фæлæ йæ ацы фарст афтæ айста йæхимæ, æмæ йæ 
ферох хъуг скъæтæй рауадзын хъуыд, уый, цалынмæ йæм хъуг 
йæхæдæг рауасыд, уæдмæ. Уый фæстæ та уасæг сцагъта йæ ба- 
зыртæ кæркдоны. Данелæн афтæ æхсызгон уыд уасæджы хъæлæс, 
æмæ мидбыл бахудт. Уасæгæй хатыр курæгау сдзырдта: 
— Хъусын дæ, Петкæ! Бахатыр кæн! 
Рауагъта кæрчыты дæр. Уыдон дæр сæ базыртæ ныццагътой 
сатæг уæлдæфы. Ахæлиу сты кæрты. Петкæ сæ алыварс хъо- 
хъохъогæнгæ æрзылдтытæ кодта, цыма хицау йæ кусджытæн 
амыдта, мæнæ афтæ кусут, зæгъгæ. «Сыгъзæрин фæу, зæхкусæг. 
Ды дæ дунеты дарæг. Сой дæ къухтæй тæдзы! Мæнæ ацы кæрчы- 
ты аргъ не сты, уæлæ горæты бульварыл аууоны бадæг магу- 
сатæ!» 
Фæлæ та йæ уавæр йæ зонды абадт Данелæн. Йæ зæрдæ та 
йын маст фесхуыста: «Æбар адæймаг! Æнæпартион! Адæмы 
рæнхъыл дын нæй лæджы бынатыл лæууæн. Лæджы ном хæссæн!» 
Уыцы хъуыды йын йæ ныфс, йæ уæнгтæ саста. Æрдæг лæгау 
каст йæхимæ. Бафæллад. Асаст йæ хъару: «Æмæ цы диссаг у? 
Хруи^ев дæр куы рафæлдæхт йæ бынатæй. Цымæ цæмæн? Бреж- 
невы уый бæсты сæвæрдтой æмæ цы хъауджыдæр у? Фæллой- 
гæнæгæн йе ’фсондз йæ бæрзæйæ райста? Уæвгæ, æфсондз 
бæрзæйæ исын нæ хъæуы. Цард уый руаджы рæзы. Адæймаг 
фæллойæн конд у. Фæлæ æфсондз хæссын куыд фæразæм, æгæр 
нæ зæхмæ кæсын куыд нæ кæна, генсечы сæр хъуамæ уый фыцын 
фæраза. Партийы иу генсек дæр цард афтæ скæнын нæма бафæ- 
рæзта. Хорз сарæхстысты æрмæстдæр иу хъуыддагмæ — сæхицæн 
се ’фсондзтæ сисынмæ, æмæ сæ æнæпартионты бæрзæйтыл 
сæвæрынмæ. Цы фæуа уæд æнæпартион? Бæргæ, лæгæн дæр ивæн 
хæйттæ куы уаид! Зæрдæ нал бæззы — баив æй. Сæр хорз нал 
кусы — зонд æм бафтау». Данелæй раздæр ивæн хæйттæ никæй 
бахъуыдаид уæд. Кæдмæ фæразæн уыд уыцы уавæры алы бон 
дæр схуыст æмæ рæхуыстытæн? 
Æмæ та йын ног рæхуыст. Райахуырады сæрдарæй æвæрд 
æрцыд ног лæг — Ц... Валодя. Уый разынд Данелы директор Ти- 
мофейæн йæ мады ’рвад. Тимофеймæ хур æркаст: «Ныр мæ 
хъуыддаг цæуы! Мæ мадыфсымæр — мæ хицау! Данелæн исты 
зæрдиагдæр фыд ракæнын амал фæуыдзæн!» Æмæ ссардтой ахæм 
54? 

ног зæрдæрæхуыст. Æвзаг æмæ литературæйæ Данелмæ цы 
сахæттæ уыдис, уыдонæй ма йæм фондз фæуагътой. Айстой йын 
иннæ сахæттæ æмæ сæм ног ахуыргæнæг æрæрвыстой. Йæ куыс- 
ты мызд æмбис фæкъаддæр Данелæн. Ныр æй пенсимæ тагъд 
цæуын хъуыд æмæ цæмæй æххæст пенси ма райстаид. 
«Æвæдза, лæгæн знаг дæр ахæм куыст нæ бакæндзæн! — ныхъ- 
хъуыста Данел йæхимæ.— Лæгæн ахæм фыдми кæй зæрдæ скæрда, 
уый йыл топп ныццæвынæй дæр нæ бацауæрддзæн!» Данелæн 
æцæг топдзæфау уыд уый. Ног ахуыргæнæг куы фæзынд скъо- 
ламæ, уæд Тимофей схъæлдзæг. Мæстæймарæн кæл-кæл кодта 
йæ бандоныл йæхи фæстоз ауадзгæйæ, къах иннæ къахыл 
сæвæрдта. Уыцы хин худт Данелы цæхгæрмæ ахызт уæззау фа- 
тау. Хинæлхыскъ топдзæфау у. 
— Цæй хъæлдзæг дæ ацы бон? Иннæ хæттыты дæ бандоныл 
къуыртты каркау æрдæгцъындæй куы фæбадыс?! — Нал фæлæу- 
уыд Данел йæ директормæ. 
Директорæн уыцы ныхас хъыг куыд нæ уыдаид. Фæтар кодта 
цæсгом. Цыдæр акæнын æй фæндыд. Исты цыргъ ныхасæй йын 
дзуапп раттын уæд та. Фæлæ ницæмæ сарæхст. Ноджы тынгдæр 
мæстæймарæн худт кодта. Аразгæ тыххудт ын нæ фæрæстмæ. 
Ахуыргæнджытæ дæр æм ныккастысты æмæ сæм уыцы бонæй 
тынгдæр никуы бахъардта сæ директоры æнахъæл æмæ рогдзи- 
над. 
Сахæтты райст комкоммæ Тимофейы арæзт кæй уыд йæ ма- 
дырвады руаджы, уый хорз æмбæрстой скъолайы ахуыргæнджытæ. 
Профком дæр ных уыд директормæ ацы хабары тыххæй дæр æмæ, 
уый размæ Данелы хъæусоветы депутатæй кандидатмæ кæй нæ 
бауагъта, уый тыххæй дæр. 
«Кæцы кълæсты сахæттæ раттæм ног ахуыргæнæгмæ? » — ныр 
та ууыл бацайдагъ быцæу. Ног ахуыргæнæгæн директор снысан 
кодта дæлдæр кълæсты сахæттæ. Уым æнцондæр кусæн уыд. 
Къаддæр зонындзинæдтæ дзы хъуыд. Данел ууыл нæ разы код- 
та. Ныллæууыд ных директормæ: «Акусæд хистæр кълæсты. 
Кæд æм фылдæр сахæттæ дæттыс, уæд. Уый — иу. Дыккаджы 
та, дæуæн бар ничи дæтты æнæзакъонæй искæй æфхæрынæн. 
Дæ мадыфсымæримæ бацархайдтат ногæй та мæнæн исты зын 
скæныныл. Худинаг уын нæу? Уæхи Ленины партийы уæнгтæ 
куы хонут! 
Тимофей с&рыстырæй, рахиз къухы арм галиу риуыдзыппыл 
авæргæйæ (уыцк дзыппы уыд йæ партбилет), мæстæймарæгау 
загъта: 
550 

— Партбилет дзыппы хæссынæн дæр лæг хъæуы! Уый дын мæ 
зæрдæ, гъе! — йæ армытъæпæнæн аба кодта. 
— Уый раст у. Дзыппы билет хæссынæн лæг хъæуы. Дæу та 
билет йæхæдæг хæссы! Уый руаджы мæныл тых кæныс. Сис ма 
йæ дæ дзыппæй. Иуварс æй æрæвæр. Æрлæуу мæ фарсмæ. Цæмæй 
лæгдæр дæ уæд? Дæ ном раст ныффыссынмæ куы нæ арæхсыс. 
«Тимофе» нæ, фæлæ «Тимофей». «Деректор» нæ, фæлæ «ди- 
ректор» фыссын хъæуы,— амонæн æнгуылдз ын йæ фындзмæ 
бахаста. 
— Уыныс, ахæм дæ,— фæлæбурдта Тимофей Данелмæ,— кæд 
уыдтай, рæдийын уый, уæд ныронг кæм уыдтæ? Æмбал æмбалæн 
йæ рæдыд фæзæгъы афоныл! Уæдæмæ ахæм дæ! — бандонæй 
раздæр фестад, ныхъхъæртæ кодта. Амонæн æнгуылдзæй Дане- 
лы цыма дардæй рæхуыста, цонг афтæ атъæпп кодта æмæ æрбадт. 
— Æмбал æмбалæн фæзæгъы йæ рæдыдтæ. Æз æмæ ды цавæр 
æмбæлттæ стæм? Æмбал æмбалæн йæ хидвæллойы къæбæр йæ 
хъуырæй ласы? Лæгæр ахæм ми знаг бакæндзæн æрмæст! 
— А-а-а! Уæдæ, æз партион дæн æмæ знаг дæн? — ацахста 
Тимофей дзырд зыгъуыммæ фæфæлдахыны мадзал. Ахуыргæн- 
джытæ ныссыпп сты. Хъуыстой хылгæнджытæм. Тимофей сыл 
цæстæй азылд. — Хъусут? Æвдисæн уыдзыстут! Цытæ дзуры! 
Амæн партионтæ йе знæгтæ сты! — фенцондæр ын. Политикон 
æгъдауæй Данелмæ бавналæн ссардта. 
Цалдæр боны фæстæ иу фæссихорты скъоламæ фæзынд райа- 
хуырады хайады хицау Ц... Валодя. Æрбахызт ахуыргæнджыты 
уатмæ европæйаг дарæсы, æнæ худæй. Сау сæрыхъуынтæ 
фæстæрдæм фаст. Фындзыбын нарæг рихитæ. Йæ цæсгомыл зын- 
дис, цыма искæимæ фæхыл, ахæм масты — знæт æнгæс. Цалдæр 
ахуыргæнæджы даргъ стъолы фарсмæ бадтысты сæ чингуытæ æмæ 
скъоладзауты тетрæдтимæ архайгæ. Æрбацæуæг сæм уæлæнгай 
дзырд скодта: «Уæ бон хорз!» Комкоммæ бараст Данелмæ: «Ды 
мæ хъæуыс!» — расидтис æм кæртмæ. Уырдыгæй уынгмæ. Уартæ 
цæхгæрмæуынджы лæууыд кæттагæй æмбæрзт машинæ. Уырдæм 
ацамыдта Данелæн: «Сбад-ма! Мæнæ иу ранмæ цом». 
Куыд нæ сбадтаид Данел дæр. Æнхъæлдта, кæд хъæусоветы 
кæнæ колхозы правленийы исты хъуыддагмæ... Фæлæ машинæ 
хъæугæронмæ ахызт. Иу бæлаеы бын æрурæдта. Машинæйы ма 
бадтис шоферы фарсмæ иу лæппу хуымæтæг дарæсы. Базыдта 
551 

йæ Данел. Кæддæр æй, радиокомитеты кусгæйæ, МГБмæ 
фæрсынмæ æрбакодта. Министр Калининскийы фырт. Сæрыс- 
тыр — хъалхуыз лæппу. Йæ ном Данелы хуызæттæн зонын табу 
уыд. 
Машинæ куы ’рурæдта, уæд шофыры ахизын кодта. Бакаст 
Данелмæ: 
— Куыдтæ цæуынц, зæгъыс, уæдæ, дæ хабæрттæ? — армыдзаг 
дæгъæлтæ батылдта. 
Данел бамбæрста хабар. Фехъуыста йын йæ фарст, фæлæ 
дæгъæлтæ фенгæйæ ахъуыды кодта: «Цымæ йæ айбæрц дæ.гъæлтæ 
цæмæн хъæуынц?» 
—Ома, кæцы хабæрттæ? — Данел ын йæхи афарста. 
— Скъолайы хабæрттæ! Дæхи хабæрттæ! — фæхъæбæрдæр 
кодта йæ ныхас министры фырт. 
— Скъолайы хабæрттæ дæр æмæ мæхи хабæрттæ дæр афтæ 
цæуынц, æмæ кусæм. Скъоладзаутæ ’рцæуынц, æмæ сын мах 
уроктæ саразæм. Чи куыд аразы йæ уроктæ, уый та у æндæр 
фарст, — загъта Данел, йæ ныхас исты политикон рæдыдæй 
хъахъхъæнгæйæ. 
— Æмæ сæ чи куыд аразы, зæгъыс, йæ уроктæ? 
— Уый сæрмагонд фарст у. Ам æй быдыры нæ равзардзыстæм. 
Скъолайы хуылфы æркæсын хъæуы уроктæ^у!,— сæр бакъуд код- 
та Данел. 
— Дæхи куыст та куыд цæуы? 
— Мæхи куысты тыххæй мæхæдæг куыд дзурон? Ис мын хи- 
цауад. Уыдон æппæт дæр зонынц. Уыдоны бафæрсыи хъæуьь Мæнæ 
райахуырады хайады хицау нæ фарсмæ бады. Уый зоны мæ 
куыст. Ницæййаг куыст кæнын, æмæ мын мæ мызд æмбис фæкод- 
та. Кусын лæвар. Афтæ цæуы мæ куыст. 
Министры фырт уыцы дзуаппæй куыддæр фæтыхсæга^у, 
фæджих, фæлæ цæмæй уыцы ныхас фæсвæд аззайа, уый тыххæй 
иннæрдæм фæзылдта фарст: 
— Мызд чи кæмæн куыд фиды, уый æвзарæг не стæм, фæлæ 
партийыл цъыф чи кала, уымæ т.а бирæ нæ кæсæм! — дрдой- 
хуызæй бакаст Данелмæ.— Ды дæ уавæр, æвæццæгæн, рох кæнын 
байдыдтай. Скъолайы кусыны бар дын лæвæрд-æрцыд æмæ ныр 
партимæ бавнæлдтай? — фергомдæр министры фырт. 
— Æз никæмæ ’вналын. Партион нæ дæн, æвналинагæй дæр 
мын æм ницы ис. Ацы ныхæстæ мысæг у мæ директор Тимофей. 
Уый фæстæ та мæнæ й.æ мадырвад. Партионæн кæд раст адæй- 
маджы хурхыл хæцæн ис, уæд ницуал зæгъын. Уæд сын раст 
552 

дзырдтæ зыгъуыммæ фæлдахыны бар дæр ис. Ам, быдыры, цæ- 
уыл дзурæм? Цомут скъоламæ. Ахуыргæнджыты ’хсæн тагъддæр 
рабæрæг уыдзæн зылын дæр æмæ раст дæр. — Данел æрлæууыд 
машинæйæ хизыныл: — Æз быдыры дзуаппытæ никæмæн дæттын. 
Кæд мæ мæ куыстæй фæрсут, уæд скъолайы кусын æмæ уырдæм 
цомут! Уым уын уæ алы фарстæн дæр дзуапп ратдзынæн,— загъ- 
та хъæбæрæй. Бакаст министры фыртмæ, стæй та Валодямæ.— 
Чи стут, кæцæй æмæ цы куыстгæнæг стут, уый зонын. Кæд ахст 
дæн, уæд ахæстонæн дæр ис бынат, æмæ уын уым уæ фарстытæн 
дзуаппытæ ратдзынæн. Ай та у гæды æмæ мыстæй хъазт æмæ 
мæн ахæм хъæзтытæм не ’вдæлы,— рацæйхызт Данел маши- 
нæйæ. 
Министры фырт æй фæурæдта: 
— Фæлæуу! — дамбацайыл йæ арм æрæвæрдта. Ома, ис мæм 
дзы! — Сабыр дæ хос! — Шофырмæ фæдзырдта. Сбадт æмæ 
фæстæмæ хъæуы уынгтæм бацыдысты. Уынджы рахызт Данел 
машинæйæ. 
— Смотри! — додойы тылд амонæн æнгуылдз бакодта мини- 
стры фырт Данелмæ æмæ ацыдысты. 
Тынг хъæлдзæгæй бадгæ æрбаййæфта Данел Тимофейы йе стъо- 
лы фарсмæ. Цы ’мбарын хъуыд, йæ цин цæуыл уыд? 
Радзырдта Данел уыцы бон скъолайы ахуыргæнджытæн, хъæу- 
гæронмæ йæм чи æмæ куыд асидтысты, цы ныхас сæм уыд, 
уыдæттæ. Тимофей уæд йе стъолы фарсмæ ныккука. Ахуыргæн- 
джытæ, се ’ппæт нæ, се ’мбис, тутæгæнæгау фæкодтой Тимофей- 
ыл. Фæлæ та уый йæ фæдыл расайдта фыддæр хъуыддаг. Бахæццæ 
та кодта КГБ-мæ, афтæ æмæ уфтæ, Дадайы-фырт уын уæ куысты 
сусæгдзинæдтæ адæмы хъустæм алæвæрдта, зæгъгæ. Уый арвы- 
рцæфау уыд йæ рæстæджы! Сагæйттæй хъæмп цæгъдæгау та си- 
стой Данелы уыцы сæрмагонд хайады кусджытæ. Расид-басид... 
Къанторæй къантормæ!.. Иу дуарæй рацу, иннæуыл бацу... Дане- 
лы дуар бакæнын, кæнæ рахгæнын нæ хъуыд. Йæ разæй æмæ йæ 
фæстæ уæззау цырыхъджын къанвой-лæгтæ йын-иу байгом код- 
той, цы хицаумæ йæ кодтой, уый уаты дуар. Æхгæнгæ дæр уыдон. 
Æрмæстдæр дыууæ къанвойы ’хсæн æмраст цу, æмраст размæ 
кæс. Фæрсырдæм нæ! Уый гуырысхойаг мийыл нымад уыд. 
Тæссаг... Къанвойтæн сæ рахиз къухты æрмттæ сæ дамбацаты 
хуымпъыртыл æвæрд куы уой, уæд уый амыдта — «тæлфæн 
нæй!» 
553 

^ф^ 
Æмæ уæдæ лæгæн зæрдæйы фаг тæлфæн-змæлæн куы нæ уа, 
дæ зонд, дæ зæрдæйы уаг æвзагæй зæгъæн, уæд ахæм лæг у удæ- 
гасæй мæрдон чырыны æвæрдау. Бафæллад Данел уыцы уавæр- 
ты. Смæстыгæр. Сдæрзæг йæ уд. Зæрдæ æфсæн къоппы æвæрдау 
ныхъхъæбæр. Цæсгомыл хъæлдзæг æнгæс нал бадт. Сæнад ын 
адæймаджы уынд. Ссис æгъатыр, сызнæт адæммæ. Æфсæддон 
дарæсы адæймаджы уынд ын ссис тугхор-лæгмары уындау! 
Ныхъхъæбæр зæрдæ æмæ йæм нал цыд ахуыргæнджытимæ куыс- 
ты фæдыл дзурын. Бафæллад скъолайы сывæллæтты уынæрæй. 
Зæрдæ хъæлдзæг ныхас нал куымдта. Тырныдта хибар ранмæ, 
кæдæмдæр — доны былтæм, хъæдмæ, быдыртæм. Фæллад зæрдæ 
æмæ нуæрттæн æрдзы рæсугъддзинад фенын у дохтыры хосау. 
Бон-иу цъæхтæ кæнын байдыдта, Данел-иу афтæ хъæуы алыварс 
фистæг фаддзу æмæ сæппæй цалдæр зылды æркодта. Уымæй йæхи 
æнкъардта хуыздæр, домбайдæр. 
7. 
Хъæубæсты дæллаг æмбис цæрджытæ сæ хъомтæн æххуырст 
хъомгæс нал ардтой. Аргæ дæр скодтаиккой, фæлæ сын уыцы 
аргъыл ничиуал куымдта. Стурæн сомыл хъомгæс бон-изæрмæ 
къæвдаты æмæ хурты йæхицæн тæрхон нал кодта. Æхца саслам. 
Фыдæлтæй баззад, хъомгæс цæуын, дам, йæ сæрмæ хаста, йæ 
мызд исынмæ нæ. Цæрджытæй бирæтæ мæйгæйттæ фидгæ дæр 
нæ кодтой, цы бафидон, уый мæм нæй, зæгъгæ. Фæстаг хатт ма 
сын цы хъомгæс куыста, уымæн дæр чидæртæ йæ мызд нæ бафы- 
стой, афтæмæй сыл æрцæуæг Али йæ къух ауыгъта. Ныууагъта 
хъом æмæ ацыд. Хæсты фæстæ фылдæр идæдз сылгоймæгтæ баз- 
задысты хæдзæртты. Ауæй кодтаид иу-дыууæ цыхты æмæ бафы- 
стаид хъомгæсæн йæ мызд, хъомгæс тæригъæд у, зæгъгæ. 
Чъынды æмæ зындзырд уыдысты, хъæубæсты хуымæтæг 
адæмæй иу къæпхæн уæлдæр чи лæууыд хицауы бынæтты, уыдон: 
хъæуыхицау, парторг, правленийы сæрдар æмæ йæ уæнгтæ, бри- 
гадиртæ, скъолайы директор æмæ суанг хъæуы писыр дæр! 
Алй-иу йæ мыздыл куы зылд, уæд-иу ныхас хъазынмæ аздæх- 
той: «Мæнæ... мæнæ... Хорз! Хорз! Ратдзыстæм!..» 
Иутæ та-иу æй тæрсын дæр кодтой: «Æхцайы куыст кæныс 
дæхицæн! Ахæстоны бакæнинаг дæ!» . 
Баззадысты хъæубæсты стуртæ æнæ хъомгæсæй. Æмæ уæд 
554 

æрхъуыды кодтой рады хъомгæс сæвæрын. Райдыдтой радыгай 
хъом хизын. Фæлæ та-иу рад искæцы хицаумæ куы ’рхауд, уæд 
æй йæ сæрмæ нæ хаста, æмæ та-иу рад фехæлд. Данелмæ дæр 
хъуг уыд. Æрхауд æм хъомгæсы рад. Сæумæрайсом даргъ 
лæдзæгимæ æрлæууыд хъæугæрон хъом æмбырдгæнæны. Уый 
размæ рад чи фехæлдта, хъомгæс ацæуын йæ сæрмæ чи нæ хаста, 
уыдоны стуртæ фæстæмæ аздæхта. Нæ сæ бауагъта йæ хъом- 
мæ: 
— Уæ хъомгæсы рады уыдыстут? — афарста-иу. 
— Уыдыстæм, уыдыстæм. 
— Хорз, ратæр де стур! 
— Сымах ахицæн кодтат уæ рад? — афарста сылгоймаджы 
Данел. Чи кæй ус уыд, уый зыдта. 
— Махæн нæ лæг парторгæй кусы! — сæрыстырæй дзуапп радта 
ус. 
Данел усмæ лæдзæгæй ацамыдта: 
— Аздах де стур! Хъомтæн парторг нæ хъæуы! — Данел кæй 
зыдта бæлвырд, уыдоны нæ фарста. Фæлæ та уæртæ иу æрыгон 
чындз раскъæры йе стуртæ. Данел афарста йæ цуры устыты æмæ 
лæгты: 
— Чи у уый? Кæй стуртæ сты? 
Сылгоймæгтæ ныккастысты Данелмæ. Дзурынц æм сусæг- 
æргомæй: 
— Уыдон хъæуыхицауы стуртæ сты. Уый та йæ чындз у, Да- 
нел! Ауадз ын сæ! 
— Хъомты хъæуыхицау нæ хъæуы. Абон æз дæн сæ хицау. Рад 
фехæлдта, аздахæд йе стуртæ! — нæ бауагъта хъæуыхицауы стуртæ 
хъоммæ. Аздæхта сæ хъæугæрон кауы рæбынты дæлæмæ. Данел 
уыцы бон хъоммæ не ’рбауагъта рад халджыты стуртæ. Афтæмæй 
хъом аздæхта сæрвæтмæ. Адæм йæ фæдыл джихæй кæсгæ базза- 
дысты: «Куыд бауæндыд хицæутты фос раздахын!» 
Устытæ хъæугæрон бакъорд сты Данелы фæдыл кæсгæ. Сæ иу 
афтæ бакодта тарстхуызæй: 
— Ахсæвы фыдæх мæ уа, стыр маст скæндзысты Данелæн! 
— О, о! Исчи ма афтæтæ уæнды хицаумæ! — иннæ сылгоймаг 
дæр тарстхуызæй батылдта йæ сæр. 
— Тынг раст сын бакодта! — загъта иннæ ус.— Иу иннæмæн 
хъомгæсæй нæ райгуырд! 
— Бæгуыдæр! — хъæрдæрæй загъта æндæр ус— Данелæй 
ахуыргонддæр не сты. Стур дарыс æмæ йын йæ бын дæр сæрф 
æмæ йæ хизгæ дæр кæн! Ахæм адæймæгтæ нæм ис, уæлдайдæр нæ 
555 

пъартиннæйтæ, æмæ сын сæ хъомты бынтæ куы мæрзай, уæд дæр 
сæм кæсдзæн, цыма афтæ æмбæлы. 
— Хуыцаустæн! Мæ фыдыстæн! Данел абон нæ хъæуы 
уæздæттæн Тылаттаты Чермены куыст бакодта! Сахуыр сты! Кæм 
фыст ис уый, æмæ пъартиннæй хъæуы цард хала?! — хъæугæрон 
ма чи лæууыд, уыцы адæммæ баздæхт Тембол. 
Ацы хъуыддаджы тыххæй Данел Темболимæ раздæр бауы- 
наффæ кодта. Загъта йын, мæ рад нæ халын, чи фехæлдта рад, 
уыдоны стуртæ раздахдзынæн, зæгъгæ. Темболмæ уый бæргæ раст 
фæкаст, фæлæ Данелæн маст куы скæной, зæгъгæ, ахъуыды кодта: 
— Данел, мæ хур! Æнæуи дæр дæм хицауад зæрдæргом не сты 
æмæ дын куы смаст кæной. 
Данел уæд йæ фæндон загъта Темболæн. Бамбарын ын кодта: 
— Мæнæн ацы хъæубæсты цæрæн æмæ кусæн дæр нал ис. 
Æндæр ран бынат агурын хъæуы. Ацы мыздыл мæм пенси ницы 
’рхаудзæн. Хицауады ныхмæ рæстдзинад райтауын нырма никæй 
бон баци. Фæлæ искæмæн хъомгæс дæр нæ цæуын. 
Æнæхъæн хъæуыл айхъуыст сæумæрайсом Данелы хабар. 
— Ау, куыд бауæндыд афтæ? — ныддис кодта зæронд Тего. 
— Æмæ сын хъæугæ дæр кæны, хъæугæ! Мæ уд йæ нывонд 
Данелæн, хъомгæсы рад халджытæн афтæ чи сарæхст,— æхсыз- 
гон уыд Дзыгойæн.— Мах уæртæ Нуцаимæ — дыууæ зæронд къо- 
дахы — дыууæ боны куы фæхызтам хъом. 
Данел кæй стуртæ раздæхта райсомæй, уыдон æм изæры 
гæппытæ кодтой æртхъирæнтимæ. Данелы дзуапп сын уыдис цы- 
быр: 
— Адæмыл йæхи чи нымайы, уый адæмимæ цæры, хæры æмæ 
фыдæбон кæны адæмау. Адæмимæ æмхуызон фыдæбон чи нæ 
кæны, уый у адæмы знаг! 
Данелæн та ацы ныхас дæр зыгъуыммæ фæлдæхтæй бахæццæ 
хъæубæсты хицауадмæ. 
Изæры йæм хъæусоветы сæрдар фæсидтис йæ къæнцылармæ. 
.Æрбамбырд сты уырдæм бригадирæй, парторгæй, директорæй, 
цыма сæм се стуртæ Данелыл бахъаст кодтой, абои нæ хъомимæ 
хизынмæ нæ ауагъта, зæгъгæ. 
— Ды знаг кæй хоныс? — бауырдыг Данелмæ хъæуыхицау 
Арыпхан. — Æмбарыс, цы дзурыс, уый? 
— Ды мын æй бамбарын кæн, цы загътон, уый,— йæ маст 
уромгæ загъта Данел. 
— Ды мах схуыдтай адæмы знæгтæ! — хъæлæсыуаг фæтынгдæр 
кодта Арыпхан. 
556 

— Æз загътон, адæмыл хинæй чи цæуы, уый у се знаг. Уый æз 
не ’рхъуыды кодтон! Коммунистон парти нæ афтæ ахуыр кæны,— 
дзуапп радта Данел. 
— Кæм фыст и уый? — цъынддзæстæй йæм бакаст Павел. 
— Уый хъуамæ партионтæ зоной,— йе уæхскыл схæцыд Да- 
нел. 
Дзырд дзырды ракъахта. Сæ ныхасы хай æппæрстой цалдæрæй. 
Стæй сын Данел фæцыбыр кодта сæ хъуырылвæст ныхас: 
— Де стуртæ хъоммæ куы скъæрай, уæд сын кæнæ хъомгæс 
баххуырс, кæнæ рады хъомгæс цу. Исчи искæмæн лæвар хъомгæс 
нæу! 
Иннæ хатт дæр та мæ рад куы уа, уæд та раздахдзынæн рад- 
халджыты стуртæ! Адæмы закъæттæм гæсгæ афтæ ’мбæлы! 
Адæм куы равзæрдысты, уæдæй ардæм рæстдзинады бон раст 
фæндагыл ацæуын никуы баци. Уый нæ, фæлæ-иу йæхæдæг хæбы- 
рæгъы къæндзыйыл ауыгъдæй аззад. Афтæ рауадис ныр дæр Да- 
нелы хъысмæт. Сбалц ыл сты хъæубæсты хицауад. Районы 
бæрнонтæн та хъæууон адæмæй партионты ныхас уыд бауырни- 
наг æмæ Дадаты Данелы йæ куыстæй фæхауæггаг кодтой. Æххæст 
пенси райсынæн каст цыдис фæстаг дыууæ азы мыздмæ. Ацы 
скъолайы куысты мызд ын ахæм пенси райсынæн фаг нæ уыд 
æмæ Дадаты Хæмæты фырт Данел схæтæгхуаг Ирыстоны зæххыл 
куыстагур. Ницуал æй хъуыд рухс дунейыл, йæ зæронды бонты 
адæмы ’хсæн къæбæргур куыд нæ уа, афтæ закъонæй мамæлайы 
фаг къæбæрæн пенси бакусынæй фæстæмæ! Цы та йын снысан 
кæндзæн хъысмæт? 
Куыдфæстæмæ Данел йæхимæ зондхъуаг кæсын байдыдта: «Цы 
æдылы — уæлæнгай зонд дæн! Абоны онг адæмы хъæр нæма 
бамбæрстон. Нæй иу цæсгом, иу æвзагимæ цæрæн! Раст загъта 
фыссæг: «Цард у цалхау: иу æрдæг вæййы уæлейы, иннæ та вæййы 
бынæй». Раст у. Дыууæ ’мбисæн уыциу рæстæг уæле уæвæн нæй. 
Афтæ адæмы цард дæр. Се ’ппæт уæле уой, уымæн уæвæн нæй! 
Уæдæ рæстдзинад агургæ дæр нæу! Цалх куы атулай, бинаг æрдæг 
уæд фæуæле уыдзæн æрмæст». • . 
§ § § 
Нæ, зондхъуаг нæ уыд Данел. Уый йæхимæ йæ фырзонд- 
джынæй каст афтæ. Цард цас фылдæр æмæ хуыздæр æрæмбæрста, 
уыйбæрц йæхимæ фылдæр хæстæ иста. Йæ царды стырдæр æмæ 
, ахъаззагдæр хæсыл нымадта адæмы ’хсæн раст лæгæй цæрын. 
557 

Адæмон æмбисæндтæ йæ сабибонтæй фæстæмæ бауарзта. Дæсиы 
каубийæгау æм фæкастысты. Уистæ михтыл арæхстгай куыд ара- 
зай, афтæ æмбисæндтæ дæр адæймаджы ахуыр кæнынц царды 
бонтыл æнæ ныссæтгæйæ ратас-батасæй цæуыныл. Михтæ та йæм 
кастысты царды уавæртæ. Æрмæст дæхи зондæй куы архайай, 
адæмы хорз зондæй дæ зонд куы нæ хъацай, уæд се ’хсæн, хус 
къæцæл михтыл ныссæттæгау, схъистæ фæхаудзынæ. 
Уæлдæр скъолаты Мæскуыйы цы ахуыргонд лæгтæм ахуыр 
кодта, цы зондджын, дæсны æвзаджыхаттмæ хъуыста, цы чин- 
гуытæ бакаст, литературæйы дунейы цы зондджындæр лæгты 
хъуыдытæм æрыхъуыста, Данелæн уыдон раджы мадзал радтой 
цардыл раст хъуыды кæнынмæ. 
Хæст! Салдатæй инæлары онг дзы цавæртимæ нæ фембæлд, нæ 
федта? Фронты сæ ротæйы дыууæ дзуттаг лæппуйы уыдысты 
Данелау салдæттæ: Герман æмæ Гиттельман. Бæх уæрдоны сиф- 
тындзын нæ, фæлæ йыл хамут бакæнын дæр иæ зыдтой. Æнæуи 
та бакастæй дыууæ дæр къамы хуызæттæ. 
Данел-иу дыууæ бæхыл шлейджын хамуттæ куы акодта, куы 
сæ-иу аифтыгъта, бозийы рохтæ-иу ацæуынæввонг гуыффæйы 
сæрхъæдыл куы атыхта, уæд æм-иу ротæйы командир — лей- 
тенант Зинченко мидбылхудгæ джихæй баззад. Бирæ ахæм 
хабæртты уæлахиз кодта Данел фронты уæвгæйæ йе ’мбæлт- 
тыл. 
Бастдзинады ротæйæн телефоны кабель стæмæй-стæмдæр код- 
та. Бомбæтæ ’мæ нæмгуыты бын скъуыдысты. Æнæ кабелæй та 
фронты æфсæддон хæйтты ’хсæн бастДзинад уæвæн нæ уыд. Æмæ 
уæд де ’нгуылдз дæ дзыхы дар, джихтæ кæн! Герман æмæ Гит- 
тельман кабелы тыхтонтæ кæмдæр быдыры аппæрстой тæссæй 
немыцы хæдтæхджыты бын. Уый ротæйæн уæззау хабар уыд. Ко- 
мандир кæуæгау скодта. Нылгъыста дыууæ лæппуйы: 
— Ам æнæ тæрхонæй хъуыддаг нæ ацæудзæн! Æнæ кабелæй 
цавæр бастдзинад дæтдзыстæм полчъытæм ныр? Кабелы гæппæл 
сыгъзæринæй дæр ссарынмæ куы нæ ис! — хъынцъым кодта. 
Данел баздæхт Герман æмæ Гиттельманмæ: 
— Сыстут ныртæккæ! Цæугæут мæ разæй! Ссарæм уыцы кабе- 
лы тыхтæттæ æмæ сæ æрхæссæм! — æрлæууыд сæ уæлхъус. 
Дыууæ лæппуйы зæххыл бадтысты. Сæ сæртæ сæ уæрджыты 
’хсæнты æруагътой бынмæ æмæ ныхъхъус сты. Ницы дзырдтой. 
Данел сæ топпы бырынкъæй басхуыста. Сыстын сæ кодта. Ко- 
мандирæй бар ракуырдта: 
— Æмбал лейтенант! Бар мын ратт Герман æмæ Гиттельманы 
558 

мæ разæй акæнынæн уыцы кабельтæ ссарынмæ. Æз дæр сын 
хæссынмæ аххуыс кæндзынæн! 
— Тынг раст! Разы дæн! — бацин кодта Данелы фæндыл лей- 
тенант. Уæд немыц размæ бырстой æмæ тæссаг уыд лæппутæн 
ингæнмæ цæуæгау. Хи нымæхсгæ сæ километрæй къаддæр цæуын 
нæ бахъуыд. Лæнчыты гуыбырæй, лæгъзытыл фазыл быргæ 
бахæццæ сты Оскол-доны былыл хъамылбын цъымаратæм. 
— Цæй, кæм аппæрстат кабель? — зæххыл дæлгоммæ хуысгæ 
Данел бадомдта дыууæ лæппуйæ. 
Герман æмæ Гиттельмæн кæрæдзимæ бакастысты æнæдзургæйæ. 
Бæрæг уыд сæ кастыл, цыдæр кæй не ’мбæрстой. Стæй Герман 
къухæй ацамыдта хъамылтæм: 
— Мæнæ ам! 
— Ам! Ам! — загъта Гиттельман дæр. 
— Цы ис ам? Цы дзы уынут? — сбустæ сыл кодта Данел. 
— Ам сæ æрæппæрстам! — сыбыртт ныхасæй уырнын кодта 
Герман Данелæн. 
Раст базыдтой, кабелы тыхтæттæ кæм ныууагътой, уый, фæлæ 
цъымарайы аныгъуылдысты. Бæгъæмвад æмæ сæ дыстылдæй сла- 
стой цъыфтæй. Цыппар километры дæргъæн кабелы тыхтæттæ 
зынтæй æрбахæццæ кодтой фашистон æфсæдты цæстыты бынæй. 
Байхъуыст уыцы хабар батальоны штабмæ. Банымадтой йæ Да- 
нелæн стыр сгуыхтдзинадыл. 
Цал хуызы адæймæгтимæ фембæлд, цал тæссаг уавæрты ба- 
хауд Данел йæ дард фæндæгтыл, алы цау дæр ын йæ зонд, йæ 
зæрдæйыл фæд ныууагъта. Адæймаджы зæрдæйы уаг базонынмæ 
афтæ сдæсны, афтæ базыдта адæмты зонд æмæ уавæртæ, æмæ 
сыл дис нал кодта: «Алцы дæр йæ æрдзы закъæттæм гæсгæ у ацы 
рухс дунейыл!» — афтæ балхынцъ кодта Данелы зонд йæ алы- 
варс адæмтæм кæсгæйæ. 
«Адæймаджы цæсгом сыгъдæг нæма у йæ кад, йæ намысы раз! 
Фылдæр адæмты сæрты нырма рухс зонды бæсты пъæра бады! 
Æмæ уæд æвзагæн дæр рæстмæ архайæн нæй!» Æмбæрста, 
фæрæзта Данел йæ алыварс зыгъуыммæзонд лæгты митæн. Йæ 
рæстæджы æхсæнады уавæртæ бирæ адæмты гуымиры зонд æмæ 
хъæбæрзæрдæ кæй кодтой, уый бамбæрста. Сæ ныхмæ быцæу дæр 
ын хорзæй ницы лæвæрдта, йæхи уд тыхсын кæнынæй дарддæр. 
Данел ныууагъта, азылдта йæ хъуыдытæ æхсæнадæй иуварс. Йæ 
зонды дзæкъулы æрæвæрдта æрмæст йæхиуыл мæт. «Мæ зæрон- 
ды бонтæ!.. Кæйдæр фæсдуæртты мæ къæбæргурæй ма слæууын 
кæнут! Ахуыргæнæджы мыздæй мын пенси ницы рауайдзæн! 
55? 

Фылдæр мыздыл цыфæнды куыст дæр агурын хъæуы!» — ууыл 
банцад Данелы мæт. «Фыдæлтæй базз.ад, кæд дæ къæбут дæ 
цæстытæй фендзынæ, уæд уымæн дæр уæвæн ис, зæгъгæ. Адæмы 
цард дæр афтæ у: царды уавæртæй сын æмхуызон уæвæн нæй. Чи 
тынг хорз фæцæры, чи рæстæмбис, чи та мæт æмæ сагъæстимæ 
фæхæры йæ сур хид акалгæйæ самалгонд мамæлайы къæбæр. Уый 
афтæ уыдис, у æмæ уыдзæн цæрæнбонты»,— уыцы хъуыды ныф- 
фидар Данелы зонды фæстагмæ. Ноджы ма йæм-иу бафтыдта.— 
«Кæд дæ къæбут фендзынæ дæ цæстытæй, уаед рæстдзинадæн 
дæр уæвæн ис а- рухс дунейыл адæмон æхсæнады. Ис амонд, 
хъысмæт. Уыдон дæм куы бахудой, уæд дæ царды фæндаг хуры 
тынтау рухс æмæ хъарм. Сæ чъылдым дæм куы сыздахой, уæд та 
уыдзынæ æнамонд. Æз дæр ахæм дæн!» — Йæ къухæй йæхимæ 
бацамыдта Данел иуахæмы уыцы хъуыдытимæ æмæ фæджих.— 
«Æрмæст æз дæн ахæм æнамонд!» — Бирæ адæймæгтыл азгъор- 
дтой йæ хъуыдытæ ацы фарстимæ. Йæ цæстыты раз слæууыдыс- 
ты, æнамонд кæй хуыдта, уыцы бирæ адæймæгты фæлгонцтæ: 
Ладинæ, Естъа, Симон, Верæ, Зæликкæ æмæ бирæ чидæртæ. Раст 
адæймæгтæ уæвгæйæ, царды фыдбон — ф.ыдохы амæттæг фесты. 
Йæ фыд Хæмæты æнамонд нæ хуыдта: «Райгуырæн бæстæ 
хъахъхъæнгæйæ знагимæ тохы фæмард!» 
Таджыхъæуы цы æдзæсгом адæймæгты зыдта: Хатъо, Хъуы- 
рес, Даде, Датъе, Мæрза, Дыбылды, Нади æмæ ма бирæ чидæртæ,— 
уыдон та йæм кастысты уымæл фаджысы хъуынатау. Данел ахæм 
адæймæгтæн хъысмæт, амонд кæнæ æнамонд зæгъын аккаг дæр 
нæ кодта. Нычъчъепп кодта Данел фæстагмæ йæ хъысмæт 
йæхæдæг: «Нал кусын ахуыргæнæгæй! Нæй раст лæгæй кусæн! 
Нæй рæстдзинад! Хъæлæкк ма мæ фæндыд скъолайы сабитæн 
чиныджы æвзаг амонын, цæмæй уыдон дæр сæ рæстæджы æцæг 
лæджы æвзагæй дзурын арæхсой, фæлæ нæй уымæн дæр мадзал! 
Чиныджы иу фыссæм, царды та æндæр уынæм — кæнгæ дæр 
афтæ»,— уыдон ын амонын нал хъуыд Данелæн. Хорз сæ бамбæр- 
ста. Иу сауджын, дам, афтæ фæдзæхста адæмæн: æз куыд амо- 
нын, афтæ кæнут, фæлæ куыд кæнон, афтæ ма кæнут! Гъе уыцы 
сауджыны ныхасау у нæ царды уавæр — ахæм абарæн скодта 
Данел. Уыцы абарæнæй абарста парти æмæ Советон хицауады 
закъæттæ. Кусыны бар? Уыйбæрц дæр кус. Фæллад суадзын — 
зынтæй. Рæстдзинадыл сæрибарæй сдзурын—тæссаг. Адæмæн æм- 
хуызон бартæ — æрмæст гæххæттыл фыстæй. Ныффыста Данел 
курдиат скъолайы куыстæй йæхи суæгъд кæнынæн. Уый кæмæн 
хъыг уыдис, кæмæн æхсызгон ахуыргæнджытæй æмæ райахуьфа- 
560 

ды хайады кусджытæй. Хъыг кæнæ æхсызгон кæмæн уыд, уый та 
зын бамбарæн нал уыд Данелæн. Райахуырады хайады хицау æмæ 
методисттæ æрхатыдысты Данелмæ, фæлæ сын йæ дзуапп уыд 
цыбыр: «Ацы ’хсæнады мæм æрмæст иунæг бар хауы: куыстæй 
мæхи суæгъд кæнын,— æмæ уый мæхи ’вджид у æрмæст!» Зыдта 
Данел, партийы райком æмæ сусæг сæрмагонд оргæнты кусджытæн 
та æнцон кæй уыд Данелы фæнд. 
Уыцы рæстæджы хъæууон адæмæн паспорттæ нæ лæвæрдтой. 
Хъæутæй куыстхъом адæм æгæр истой сæхи æндæр рæттæм: 
горæттæм, промышленнон районтæм. Нæ уыдис Данелмæ дæр 
паспорт. Хатгай-иу æй ахуыргæнджытæн мызд исынмæ банкмæ 
цæуын кæй хъуыд, уый тыххæй йæм уыд сæ хъæусоветæй æвдис- 
æндар, куыд скъолайы кусæг. 
Ч... хъæуы йæ куыст куы ныууагъта, уæд æй паспорты сæр 
бахъуыд. Фæлæ йын районы паспортон стъолы хицау Нартыхон, 
куыдзæн къæсæрмæ ацу зæгъæгау, загъта: «Нæ дын æмбæлы пас- 
порт!» Хъуыддаг суанг райæххæсткоммæ бахаста Данел. 
Æххæсткомы сæрдары хæдивæг Хамби систа телефоны хæтæл. 
Мæстыхуыз-сæрыстырæй бадзырдта Нартыхонмæ, цæмæй Да- 
нелæн радтаид паспорт. Нартыхон Хамбийы ныхæстæ ауагъта йæ 
хъусты цурты. Нæ йын бакоммæ каст. Уый Хамбийæн фæхъыг. 
Фестад æмæ лæбурæгау бакодта Нартыхонмæ: «Дæуæй, мæнæй 
чи у бæрнондæр — уæлдæр хицау? Ратт ын паспорт!» 
— Уæлдæр хицау ды дæ, фæлæ ды нæ зоныс мах куысты су- 
сæгдзинæдтæ! — дзуапп радта Нартыхон Хамбийæн. 
— Ау, ды мæнæй хуыздæр зоныс закъæттæ? — фæмæсты Хам- 
би. 
Уæд æм Нартыхон æфсæн чырынæй систа кæрдæгхуыз чиныг: 
сусæг бардзырдты æмбырдгонд. 
— Æркæс мæнæ ацы фарсыл ацы статья! — рафæлдæхта Нар- 
тыхон чиныг æмæ йын æнгуылдзæй бацамыдта бардзырды стать- 
ямæ. 
Хамби фæуыргъы. 
— Ау, æмæ æз цæуылнæ зонын ацы сусæг бардзырдтæ?! — 
æнхъæлдта, æмæ партийы æппæт сусæгдзинæдтæ зыдта. Нарты- 
хон фæзæрдæхæлд дыууæ нæлгоймаджы цур æмæ Данелæн ныф- 
фыста паспорт. 
Хамби састы бынаты баззад. Сæргуыбырæй аздæхт йæ кусæн- 
уатмæ. Æвæццæгæн йæхимæ ахæм стыр бæрнон лæг нал каст. 
Мидхъуыддæгты министрады сусæг бардзырдтæ æппæт æвдыст 
нæ цыдысты райæххæсткомы кусджытæн. Ноджы тынгдæр та 
36 Ладиннæ 
561 

бауырныдта Данелы, Советон паддзахады адæмтæ æмбар кæй не 
сты. Горæтæгтæн паспорттæ, колхозонæн нæ. «Кæм ис рæстдзи- 
над?! — ныззæлланг та кодта Данелы хъусты,— Ау, æмæ Мая- 
ковский уæд афтæ хъæрæй æмæ сæрыстырæй кæмæн ныззарыд 
советон сырхцъар, æхсырф æмæ дзæбугджын гыццыл чиныгыл? 
Ныгуылæны адæмты цæуыл хæлæггæнын кодта: «Кæсут! Хæлæг 
кæнут! Æз дæн советон бæстæйы гражданин!?» — æрæмысыд 
Данел.— Хъæууон адæм гражданинтæ не сты? Цæуылнæ сын 
æмбæлы паспорттæ? Бæхтæн дæр ма куы ис? Хъæуы цæрыс æмæ 
дам, горæтмæ дæ хъус ма дар. Чи-иу аирвæзт горæтмæ, уый-иу 
хъæууон цардыл къух ауыгъта. Колхозы цард æмæ адæймаг сæгад 
сты. Йæ чызджы горæтæй хъæумæ ничи аккаг кодта чындзы. 
«Къолхозон» ссис æгад, æлгъыстаджы ном адæймагæн. 
Данел уæддæр сфæнд кодта Таджыхъæумæ алидзын: «Кæд 
цæрын, уæд мæ райгуырæн хæдзары!» Йæ зæрдæ дардта Саккаты 
Симоны фырт Хъазыбегыл. Уый хъæубæсты фæндонæй сæ кол- 
хоз «Батырæн» правленийы сæрдар сси. Бæргæ фæцыдис Та- 
джыхъæумæ Данел. Цин дæр ма кодта: «Мæ фыды къонамæ ба- 
зилдзынæн. Мæ зæронды бонтæ дзы арвитдзынæн. Мæ мард 
мæ фыдæлты уæлмæрдты æвæрд æрцæудзæн!» 
Æрцыд Данел Таджыхъæумæ. Куыд æм тырныдта, куыд цин 
кодта йæ хæдзар, йæ сыхæгты, йæ зонгæты фенынмæ, уыцы цин 
зыгъуыммæ фæлдæхт фæци. Кæрц дæр ма зыгъуыммæ 
фæлмæнхъуын вæййы, фæлæ уызыны сындзытау. Хъазыбег дæр 
хъæуы нал цард. Фæстæмæ, дам, æфсæддон сси. 
Хæдзæртты, кæртыты алыварс, стæмтæй фæстæмæ быгъдæг — 
æнæ быру — зæфц — æдзæрæг... Йæ райгуырæн хæдзармæ уын- 
гыл куыд хæстæгдæр цыд, афтæ зæрдæйыл цыма догъыты лагон 
ауыгъд уыд,— бынмæ уæззаудæр æлвæста. Хæдзары сæрыл 
æмбæрзæн дуртæ сæстытæ æмæ хæудтытæ. Рекæтæ зындысты 
æрдæгæмбыд зæбултæй. Хæдзары къултыл сæ чъырæйцагъд нал 
зынд, сæрстытæ схаудтой. Къулы ныхтыл уынджырдыгæй стур- 
ты хъуын-хъистæ: бæрæг уыд, сыхы стуртæ æдзæрæг хæдзары 
ныхыл сæхи кæй хафтой. Бауазал Данелы зæрдæ йæ кæрт 
фенгæйæ. Нал уыд æгас йæ сыхаг зæронд Хуыре. Уый ма йæм-иу 
рауад лæдзæджы ’нцæйтты. Уый ма-иу æй арæвдыдта фæлмæн 
ныхæстæй: «Гукъур куы дæ уый! Дæ сæрыл мæ ’рхастæуа! Куыд 
дæ, мæ хур, куы?..» — йæ зæрдæ-иу суынгæг. Стæй-иу йæ кæттаг 
раздарæнæй цæстытæ сæрфынмæ фæцис. 
Акаст Данел Таджыхъæуы уынгты. Кæмæ бацæуа? Йæ кæцы 
фысымты къæсæрыл æрлæууа? Æдзæрæг кæртытæй лæджымбæрц 
562 

зынд хæрæгсындз æмæ хæмпæлгæрдæг амбрози. Ацы хæмпæл- 
гæрдæг Иры зæххыл фыдæлтæй ардæм никуы уыд. Хæсты фæстæ 
фæсарæнтæй æлхæнгæ хор науты ласгæйæ æрбафтыд Советон 
Цæдисмæ. Æмæ дын мæнæ ныр йæ пайда: бæрæзейы бæрзæндæн 
зайы, йæ дидинæг цъæх рыг згъалы æмæ дзы фосæй, адæмæй 
хуыфынц. 
Ацыд уынгты уæлæмæ кæртытæм кæсгæ Данел. «0! Ис ма 
хъæуы цæрæг хæдзæрттæ дæр!» — фæдис кодта агуыридурæй 
арæзт бæрзонд бындурыл æвæрд рæсугъд галуаныл. Æрлæууыд 
Данел. Кулдуары тарвазыл фыст «Хетъеты Хъæрæмæс». Зын 
зæгъæн у, уыцы хæдзары хицау Хъуырес у, зæгъгæ, куы базыдта 
Данел, уæд йæ цæстытæ цæхæртæ акалдтой, æви тартæ кодтой. 
Фыстытæ-ма дыккаг каст бакодта, кæд сæ раст нæ бакастæн, 
зæгъгæ. Уый уыд Хетъеты Тъохы фырт Хъуыресы хæдзар. Æмæ 
та мæнæ уымæй дзæбæхдæр бæстыхæйттæ фæрсæй-фæрстæм. 
Данелæн йæ райгуырæн хъæу фестад æцæгæлон. Таджыхъæуы 
бæстон, цардхуыз бæстыхæйттæ уыдысты хицæутты, колхозы мулк 
хæлæттаггæнджыты. Уæртæ бригадир Хъæцлæуы хуызæтты. 
Парторг Ханаты Пусыр, правленийы сæрдар Дзегаты Гадзыбе 
дæр дзы сæхицæн дзæбæх галуантæ ныццарæзтой агуыридурæй 
хъæугæрон, Таджыдонмæ хæстæг. 
Хицауæн хъæугæрон цæрын æнцондæр кæй уыд, уый Данел 
хорз хатыдта. Йæ рацыд, йæ бацыд — йæхи бар. Агуыридурæй 
бæрзонд быруйы мидæг йæ кæрты галтæ куы ’ргæвда, хоры ма- 
шинæ дзы куы ’ркала, уæддæр æй ничи фендзæн. Ныккалд, 
ныдздзæрæг Нодараты Асæгойы кæддæры хъарм къона. Федзæрæг 
хъæуы фидауц, домбай Темысойы кæрт. Бæстыхай бæрæг дзы 
нал уыд. Кæйдæр родтæ дзы æрдæгхуыскъ акъацийы аууон хуыс- 
сыдысты. 
Данел Таджыхъæуы уынгты хæдзæрттæм кæсгæ сабыргай цыд. 
Кæуыл æмбæлд йæ хъæуккæгтæй, никæйуал йæхæдæг зыдта, ничи 
йын йæхи зыдта. Сæрæй амонгæйæ сын мадзурайæ салам 
лæвæрдта. Ацыдис афтæ суанг хъæуыбынмæ уынгты хæдзæрттæм, 
кæртытæм къепкæйы бырынчъы бынæй лыстæг фæлгæсгæ. Цыма 
кæмдæр æнæзонгæ хъæуы сæмбæлд, афтæ фæкаст Данелмæ йæ 
райгуырæн Таджыхъæу. Фенад ын. Нал ын скодта, æрыгон бон- 
ты йын куыд зынаргъ, адджын уыд, ахæм ад. 
Хъæугæрон, дыууæ фæндаджы баиугæнæны, тъæпæн дуры цур 
æрлæууыд Данел. Йе ’ргом хъæуырдæм раздæхта, æдзынæг бирæ 
фæкаст. Фæзæрдæфæлдæхт: «Нал! Нал ис мæнæн ам фыдыуæзæг. 
Фыдæлты фарн! Мæ фыдæлты хъарм къонайыл уазал дон ауагъ- 
563 

дис. Фæндыдис мæ мæ мард мæ фыдæлты уæлмæрдтæм æрхæссын, 
фæлæ хъысмæты ныхмæ нæй лæууæн!» 
Азылд æмæ æфсæнвæндаджы вагзалырдæм ацыд уæрдонвæн- 
дагыл. Цыма йе ’ккойы уæззау хæссинæгты уаргъ уыд, афтæ сæр- 
гуыбыр æмæ уæнтæхъилæй зынд фæсте акæсгæйæ. 
Кæрон. 1980-1987. 
ю 
565 

Литературно-художсствен! юе издание 
АЛДАТОВ ВИКТОР 
Ладина 
Роман 
Редактор Д. X. Д а у р о в 
Художественный редактор Т. Ф.Алипченкова 
Технический редактор Б.Т. Бесаева 
Корректоры М.М.Хозиева, А.Ф.Годжиева 

Сдано в»«абор 02.04.98. Подписано к печати 20.09.98. Формат бумаги 60x84'/й. ЛР М-020762. Бум. тип. И21. Гарн. 
шрцфта Муз1. Печать офсетная. Усл. п. л. 29,46. Учетно-шд. листов 31,83. Тираж 1500 экэ. Закаэ М- 3025. С 60. 
Республиканскос издательско-полиграфическос прсдприятие им. В. Л. Гассиева Комитста РСО-Алания по 
печати и информации, 362011, г. Владикавказ, ул.Тельмана, 16. 

Æлдаттаты В. 
Æ-42 Ладинæ: Роман-дилоги.—Дзæуджыхъæу: Иристон. 1998- 
568 с. 
Алдатов В. К 
Ладина: Роман-дилогия. 
А 4702500201-60 Без ^^ 
1Я9(03)-?8 840сет 


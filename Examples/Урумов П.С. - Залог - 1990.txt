Отсканировано 
вмае 2015 года 
специально для 
эл. библиотеки паблика 
«Бæрзæфцæг» 
(«Крестовый перевал»). 
Скангонд æрцыд 
2015 азы майы 
сæрмагондæй паблик 
«Бæрзæфцæг»-ы 
чиныгдонæн. 
НПр:/М.сот/Ьаг2а7сад 

Уырымты ^кгпка 
ЧИНЫГУЛДЗÆН «ИР» 
ОРДЖОНИКИДЗЕ * 1990 

84 Осет 
У-81 
Уырымты П. 
У—81 Амыиæт: Æмдзæвгæтæ. — Орджо- 
никидзе: Ир, 1990 — 63 с. 
Урумов П. С. 
Залог. 
15ВЫ 5—7534—0337—9 
В сборник вошли стихи, написамиые в пос- 
ледние,годы. Лирическому герою присущи са- 
мостоятслыюсть суждений, стремле1гие выска- 
заться без ложного пафоса о наболевшем, от- 
кровенно поделиться своими радостями и печа- 
лями. 
4702470000—42 
У 40—96 84 Осет 
М131(03)-90 
15 ВЫ 5-7534-0337-9 © Издательство «Ир», 1990 

Амынæт 
Цæй, цы зæгъон! Куыд балхæнон абон Дæ зæрдæ! 
Зонын, райыс дæ амонд, дæ кадæй. 
Фæлæ хатгай æкдæр ад фæкæны сæкæр дæр: 
Лæг куы сфæлмæцы б/хъхъытæ цардæй. 
Ог уæд адæймаг, доны æрра цъилау, стыхсы, 
Дадзинты судзаггаг хъынцъым фæхæры. 
Фыны дæр ахæты быдырты, хæхты хъæбысы, 
Цæстытæй фесгары арвы цæхæры. 
Уæд æгъуыссæгæй демæ фæраст вæййын балцы. 
Мемæ айсын æвзист тæгтæй аив быд сахсæн. 
Уадз, дæ сæнттæ — зæрин систæ — апырх уой 
уалдзæг, 
Æз æхсæвты æмдзæвгæтæн уыдон фæахсын. 
Ог мæ амынæт — де схъæрзт, дæ цинæй уæфт 
зарæг 
Æз дæ цурмæ æрхастон рæдауæй. 
Кæд дзы фестай бæлпицтæ æххæстгæнæг барæг, 
Уæд зæгъдзынæн: «Хъабыл у! Рæвдау æй!» 
3 

Хæрæджы æмбнсонд 
Æууæнк! Æнæууæнк! Длкæмæн дæр — хос. 
Цы ’мбæрста хæрæг! Дард æфцæгмæ хос 
Æхсæв уа бон, мæкъуылау рагъыл хаста, 
Нырраууат и, бæргæ æрхауид, бастад... 
Уæлхохæй йæм кæйдæр бæзныхас хъуыст: 
«Фæлæуу-ма, хайуан, ма амæл, ныббыхс! 
Æфцæгыл — тулгæ хур, сындзджын сæрд. 
Тъæпп цардæй хаудзьшæ, дынджыр сæр!» 
Йæ даргъ хъустæ та залмы сыфтау сгылдта, 
Йæ салд фæрстæ та мигъы рогьæй стыдта, 
Йæ сæфгджытæ гыххæй садзгæйæ цыд... 
Æрхауд, мæгуырæг, урс фынчы мæцыд... 
Фæ/.æ та йæм кæйдæр бæзиыхас хъуыст: 
«Фæлæуу-ма, хайуа;], ма амæл, ныббыхс! 
Æфцæгыл — тулгæ хур, сындзджын сæрд. 
Тъæпп цардæй хаудзынæ, дынджыр сæр!» 
«Тæхуды, тагъддæр уыцы æфцæг фен», — 
Фæрæвдздæр уæртæ хæрæгæн йæ сенк. 
...Хъæдхъиу къæхтæ йæ кал баурæдтой ац’ хатт, 
Сæрсæфæкæй уый сæрдмæ бæлгæ ахауд. 
Уæлхохæй та кæйдæр бæзныхас хъуыст: 
«Цы фæдæ, хайуан, ма амæл, ныббыхс! 
Æфцæгыл —’ тулгæ хур, сындзджын сæрд. 
4 

Тъæпп цардæй хаудзынæ, дынджыр сæр!» 
Ныр та йæ къæлæу æфцæгмæ фæуайы... 
Æууæнк! Æнæууæнк! Цымæ нæ чи кæй сайы. 
Тырыса 
Хæххон мæсыгау стыр хæдзары сæрмæ 
Мæгуырау бакьул иу тырыса хъæдыл. 
Æхсыст мæ ныфс йæ базырты пæр-пæрмæ, 
Нæртон фæлтæртæ цас хуыдта йæ фæдыл! 
Мæлæт — фыдгулæн* — Тахт цæргæсау разæй, 
Рæсугъд цардмæ! — фæйлауынтæ-иу систа. 
Ныр уæлæ дауы къулбæрзæй, фæлахсæй, 
Фæлурс кæрæттæ — саст базырты систау. 
Уæддæр цы ’рцыд, цæмæн аззади рохы! — 
Поэты зæрдæ алцæуыл дæр — марой. 
Цы фæлтæр æй фæхаста царды, тохы, 
Цæмæй æнхъæлдтои — минтæй сæ фæмарой... 
Кæд уыдоны фыцгæ-æхсидгæ тугæй 
Йæ сыгъдæг уды иу æртах дæр нал и, 
Кæд разы нæу нæ рацарæзты Дугæй, 
Кæд уый тыххæй йæ ахорæн фæкалди. 
Цы ’рцыд, нæ зонын. Стыр хæдзары сæрмæ 
Мæгуырау бандзыг урс тырыса хъæдыл. 
Æхсыст нæ ныфс йæ базырты пæр-пæрмæ, 
Хуыдта, хуыдта нæ размæ уый йæ фæдыл. 
5 

•&ф 
Хæдзар бамбæхсти бæлæсты фæстæ, 
Уынгмæ ’рхуымæй, мæгуырæг, кæсы. 
Хъусы адæмы ’рДиаг хъæлæстæ, 
«Циу, цы ’рцыдиЗ» — Æдзæмæй фæрсы. 
Хæдзар бамбæхсти бæкæсты фæстæ, 
Дымгæ цадæггай дардмæ хæссы 
Хъарæг, судзаггаг хъыджы ныхæстæ. 
«Циу, цы ’рцыди!» — /Едзсамæй фæрсы. 
Хæдзар бамбæхсти бæлæсты фæстæ. 
Аууон мигътæй фæйнæрдæм нæрсы. 
Тар, ныттар ысты авджын фæрсæлæ. 
«Циу, цы ’рцыди!» — Æдзæмæй фæрсы. 
Хæдзар бамбæхсти бæлæсты фæстæ. 
Абон кæртæй дзыназын хъуысы. 
Арвмæ сирвæзти здыхтытæ фæздæг, — 
Хæдзары хицау чырыны хуыссы. 
Хуыцауæхсæвы аргъуыд 
ЦТ-йы «Воскреснаь п^опсведь^-ы фядыл. 
Мæ арвайдæны хъоплæг цæст æрттивы... 
Æмбисæхсæв та бадын æз йæ цуры. 
Мæ бæстæйы хъæддаг сурæт куыд ивы, — 
Бæстон мын сæ æвдисы æмæ дзуры. 
6 

Хуыцауæхсæвы динамонæг уæртæ — 
Зæроид саудзхын йæ саударæн пæлæзы... 
Уæздан ныхас ныры æвзонг кæстæртæм\.к 
Гуымиры зонд, дам. а зæххыл нæ бæззы... 
Ут хиуылхæцгæ, уарзут, дам, кæрæдзи... 
«Уæ фыдæлты уд сдæрзæг и, фæрысти, 
Рæстаг диныл сæ тохгæнæг нæ фæци, 
Фæхæрам сæм м уый адыл Чырысти... 
Æргом хъуыдытыл сау гуыдыр æвæрдтой. 
Æргом ныхасы цъуттайæ ныхæстой. 
Дæлимонтау кæргздзнйы æфхæрдтой, 
Æргом сайдæй æцæг æууæнк æмбæхстой». 
Цы загъдæуа, мæ зæрдæ дæр фæхъаджджын, 
Мæ сæры магъз йæ урс кæхцы æнхъизы. 
Зæдау мын-иу цы ког фæтæг фæадджын, — 
Куыдзæппарæнæй тахт æдхъуын-æдхъисæй. 
Кæуыл мэ ’ууæндон, чи мын æй зæгъдзæни! 
Уыд адæймаг мæ пахуымпар, ’мæ зæд дæр. 
Ныр >:æйрæг кæд йеэ мнд^.уке цæрдзæии, 
Уæд ма кæмæ:ч кыффæдзæхсон мæ сæнттæ! 
О буц сауджын, дæ куьшдæй мын фæхай кæ, 
Дæ аргъуанæй зæллангдæр хъуысы эргъуыд. 
Мæ зæрдæйæн йæ судзгæ рис æрнай кæ, — 
Хуыцауы раз мæ зонгуытыл — мæ аргъуыц. 
7 

Невскийы номыл аргъуан, 
Цæгъды дзæнгæрæг. Аргъуаны дзæнгæрæг. 
Платанты уынгыл уадидæг фæбæрæг: 
Зæронд устытæ урс кæрдæнты бастæй 
Цæуынц йæ кæртмæ чи гуыбыр, чи растæй. 
Æдзæм галуан сын байтыгъта йæ дуæрттæ, 
Сæхиуыл аив афтауынц дзуæрттæ. 
Цæгъды дзæнгæрæг. Аргъуаны дзæнгæрæг. 
Мæ уæнгтыл дæр йæ зæллангæй фæбæрæг: 
Мæ цæстыл ауаД, сау мигъау куыд лæсти 
Цъынддзæст фыдгул Уæрæсейы тыгъд фæзты, 
Сыгъдæг дæттæ куыд ивылдысты тугæй... 
Нанайы* хъæлæс фехъуыстон фыд дугæй.: 
«Лæппу! Тæппуд нæ хъæстæйы æлгъаг уыд, 
Ирон тугæй нæма равзæрд цагъар уд! 
Дæ къухмæ райс дæ фыдæлты фæринк кард, 
Хъæбулау бахиз бæстæйы сæрибар!» 
Болатгуырд Невский басгуыхти байтам’ан... 
Йæ ныфс æнустæм баззади æдзаман. 
Цæгъды дзæнгæрæг. Аргъуаны дзæнгæрæг. 
Мæ зæрдæ фестад саувадыг, æдзæрæг. 
Мæллæг уыгтæ ма тахтысты мæ риуы, 
Мæстæлгъæдæй уæд худтæн æз мæхиуыл: 
«Фыдæлты сгуыхтæй хъал та мах куыд нæ стæм,— 
Мæхæдæг та цы хорз фæдæн мæ бæстæн!» 
* Александр Невскийæн йæ фыды мад уыд ирон. 
8 

Мæ тыхстæй 
Цæуыл фæтыхстæ, быидз, дæ фæсонтыл цы 
рхаудтæ) 
Тæригъæддаг, æз дæ нæ марын. 
Дæу дæр хуыцау бæргæ мæнау цæрынæн радта, 
Æз уыдæттæ дзæбæх æмбарын. 
Кæй нæ быхсыс дымгæтæн, уазалæн, уый хатын, 
Фынæй та кæн, мæкæй ды ма тæрс! 
Куы стула хур — тæхдзынæ, зардзынæ мæ уаты. 
Мæстæй мæ марын уæд — дæ сагъæс. 
Бынтон æндæр хъысмæт мæнæн хуыцау ыскарста, 
Цы йын зæгъон, фæлдыст — мæ куыдзæн. 
Мæ уæнгтæ иугæр иу хатт уазал тугæй сбаста, — 
Уæлæуыл мын цæрæн нæ уыдзæн. 
Уæд, чи зоны, ’мæ ды мæ цæсгомыл æрбадай, 
(Хæсджын мæ дæ — кæм лæудзæн зæрдыл) 
Мыййаг дæ асурæг куы нæ фæуа — мæ катай, 
Мæныл куы бафтауай æвзæр тæф... 
Æрыгоп фыййауы хъынцьым 
В. Е. Одинцовæн 
I 
Кæй дзыхæй рацыд-бамыр уæд йæ дзурæн, 
Фыййауæй, дам, рæсугъддæр хъысмæт нæй. 
Бæгуы, мæн у йæ фыццаг хъæбыс хурæн, 
Ком барайы мæ уадындзы зæлтæй. 
9 

Фæлæ мæн ам куы фæхойыкц къæвдатæ, 
Гачъымыздæм куы ныййарц вæййынц фос, — 
Куыд уын зæгъон: «Ныцæлхъ ласын дæдадæй. 
Фыййау уæвын мæ баэллицтæн — сæ хос». 
II 
Æрæджиау, æвæджиау сæрвæттæ... 
Нæма йæ хатын, хорз у æвм ’взæр. 
Мæ цæрæнтæ — цъæх уалдзæджы сæрбæттæн, 
Сырх-сырхид арв — мæ уæлхæдзар изæр. 
Æз никуы федтон а хæхты мæ цæстæй, 
Сæ цъитидæтты ад нæ уыд зындгонд. 
Фæлæ фыййау ысдæн уæддæр йæ фыстæн, 
Мæ хæс2 Нæма йæ ахсы, нæ, мæ зеид. 
Æмбарын æй, æнцонтæй мын нæ уыдзæн, 
Бæргæ куы уаин иу чысыл кæстæр. 
Мæ ныфс — сæ бодзтæ, арфæтæ — мæ куыдзæн, 
Сæ фæрцы кæд фæцарæхсин æз дæр. 
Уæтæрты бæстæ диссаг у, æвæдза, 
Дыккаг ахæм нæма федтон зæххыл: 
Ныхъхъус, ныссабыр, раст цыма гуымыдза 
Нæл фыс æрхауд йæ цыбырхъул къæхтыл. 
III 
Æнусон æрдз — дзснæты бадæн, акæс, 
Фынтæ цыма фæуыкын ам æдзух. 
10 

Фæлæ мыл катгай атыхсы фыдсагъæс: 
Цземæн систон мæ рагцардыл мæ къух. 
Цæмæн дæн, цымæ, ацы ран, цæй охыл! 
Кæй фæрцы фæци гхæм кад мæ хай! 
Кæй фæрцы дауын, во» уз, æхсæв хохыл! 
Цæмæн фæлыпьд мæ рухс хуыссæг тæргай! 
Мæ сæр цыма æппыкдæр ам нæ хъæуы. 
Мæ фос сæхæдæг — арæхстджын, зæндджын. 
Æрхъæцмæ дæр нæ фæхъæцынц сæ цæуыл, 
Кæм ма нымайынц уый цуры лæджы. 
Кæд фос ыстæм — кæ фæтæг уæд нæхицæй, 
Лæдзæджы сæр дом, ::ихæд хъуыди мах. 
Нæ хæхтæй дарддæр никуыдæм фæлидзæм, 
Цæмæн, дам, е:æиыс махимæ уæд загъд. 
Цæуыпты дзурынц, марадз, æмæ бамбар. 
Сæ фосы ’взагæм æз цы зенын, цы!! 
...Æнæфенд лæджы арф цъысымы баппар, 
Цæмæн дæн ам мæ хуызæтты фæрцы!! 
IV 
Æмбарын æй, фыййау нæ вæййы иунæгг 
Кæй бон æххæссы уый бæрц дзугтыл, кæй! 
Куы сыи фссткс и.ъæя-цъæхид гауызг риуыгънæгг 
Уæддæр кæниккой се ’гъдæуттæ фæткæй. 
// 

Æниу сын æз сæ фæткæн дæр цы ’мбарын* 
Мæ хæдзыкъа — мæ ныфсы сæр — цæттæ. 
Кæй сæ бафæнда алидзын, хъыгдарын — 
Æрнæмдзынæн æй уадидæг, уæдæ. 
Быдираг фос уæздан уг фæлæ хохы 
О, абабау, хъæддаг ысты. хъæддаг, 
Ыздыхтсыкъа дæм фездахдзæни тохъыл, 
Мæнимæ, дамг дæ нииы. ис хъуыддаг 
V 
Æлдар, дам, у рувас æдзæрæг хъæуы, — 
МæнгæЙ-иу фыдæлтæ нæ загътой. 
Кæд бацыдтæн симды, уæд симын хъæуыг — 
Мæ катайыл стыр цырт ныссагътон. 
Æз хъуамæ ныссæттон мæ фосæн сæ ныфс, 
Фыййауы хæс, зонут, егъау у. 
Кæрæдзимæ фесты, нырхуым сты, уыныс? 
Кæй фæнды сæрсæфæнæй хауын!! 
Сабидугимæ фембæлд 
I 
Фæззыгон арв — цъæйнаг уазал, бæгънæг. 
Мæ гораэт та йæ тарф фынты æрныгъуылд. 
Æрттивы Бонвæрнон — цъæх къабайы æгънæг. 
Къæлæсы мæй та фестади æрхуыгуырд. 
12 

Фæйнæрдæм згъалы бур рыгтæ, тынтæ. 
Æхсиды бон. Гæппæввонгæй æрлæууыд. 
Фæхъуызы æхсæв нымæты тыхтæй. 
Мæ зæрдæ та куы бамидæг и хъæуы. 
Æвзонг лæппу мыл фембæлди æваст — 
Хæбрæгъкъуди, къæсхуыртæ æмæ стонгæй. 
Рæстуд саби мæм комкоммæ ныккаст: 
Мæ хъыгаг цин мын бацагайдта ногæй. 
Дæ хорзæхæй, мæ разы-ма æрбад, 
Кæцæй фæзындтæ ацафон мæ кæртмæ! 
Фæдзур-ма мын, куыд арвыстай дæ цард, 
Кæд бахсыстæ, куыд бахсыстай дæ зæрдæП 
II 
Хъæмпынсæр къуындæг уат æлхъивынц 
Чьзрскъултæ, йæ бын та — дæвдæг. 
Тæдзынджытæ митау æрттивынц, 
Йæ фæд дæр нæ уыд ам тæвдæн. 
Тыхцардæн нæ бакуымдтон тасын, 
Мæ мæллæг уæхсчытæ — æхсыст. 
Уыд чингуытæ амад мæ разы, 
Мæ бæллиц, мæ хъару — сæ фыст. 
Сæ хъайтартæ — алкæддæр мемæ, 
Хъæддзау уон, гъе кауби уæддæр. 
13 

Хуыдтой мæ æргъæуарв дунемæ, 
Дæ сæнттæ — мæ базырты хъæр. 
III 
Хæрæгуæрдон тулы бæрзонд хъæды астæу. 
Мæ сæрмæ арв самадта хæст. 
Мæ фæндаг фæкъуылых, æнæбон донластау, 
Мæ дарæсæй къæвда лæдæрст. 
Циу уазал, æргъæфсын, ыстайын нæ зыдтон. 
Мæ зæрдæ та артау уыд зынг. 
Мæ уæрдон уæззаугай нæ кæртмæ фæзылдтон: 
«Цæйг ракæс мæмг нанаг дæ хъæддзау фæзынд!» 
Мæ хъæдуры хъилтæ æркалдтон нæ кæрты. 
Мæ фæрæт фæсагътон удармыл лæгау. 
Гæнгæлытæ айуæрстон ме ’дых кæстæртæн, 
Цыма сын æрхастон æнахуыр лæвар. 
Мæхимæ цы кастæн, куыд кастæн, — нæ зонын, 
Сæрыстыр æнæмæнг мæхицæй уыдтæн: 
Мæ зæрдæйы цæхæр æрттывта æхсонау, — 
Мæ сидзæргæс мадæн æххуысхъом ысдæн. 
IV 
Гæлæбуйау нæ сыхæгтæм æртахти, 
Цы хуынди! — Абон ферох и йæ ном. 
Цыма йын къабайаг нæ быдырæй æркарсти, — 
Уыд дидинфæлыстг урс-урсид — йæ рон. 
14 

Йæ цæстыты — æрвхуыз æртæхтæппытæг 
Мыдхуыз дзыкку — мæнæуы ’фсирау быд. 
Бæидæнæй хъазыд, кодта йыл гæппытæ, 
Рæсугъддæр уымæй мах сыхы нæ уыд. 
Нæ йæ зыдтон, цæмæн ыстадтæн раджы, 
Нæма-иу райхъуыст хъомгæсæн йæ хъæр. 
Нæ фæскъулы-иу бацыдтæн хъуыддаджы: 
Быдтон, быдтон нæ хæлд каутæ æз дæр. 
Сыхаг кулдуар — мæ цæстытæн сæ мысан, 
Гæлæбу та кæд ратæхдзæн æзаст. 
Сæумæрайсомты уыцы дуг фæмысын, 
Мæ зæрдæйы фыццаг хатт гуырыд уарзт. 
Æгъгьæд! 
«Фыдуаг куы уайг хъæууай кæ уæд дæ хъустæ...» 
Нæ кæстæрмæ ныр дæр кæиæм æртхъирæн. 
Ог уыцы дугыл рацыди æнустæ, 
Фæлæ нæу рохаг ацы бон дæр Ирæн. 
...Мыггагыскъуыд мах гæтæрæй куы фестæм, 
Нæ кæмтты туг цæугæдæттæй куы калдиг 
Алайнæгтæм лæгау-лæгтæ куы фестæм, — 
Магас-сахары стыр мæсыг ныкналди. 
Нæ рагфыдæлты мннгай мæрдты хъустæ 
Куы лыг кодтой — сæ мæлæтæн æвдисæн. 
15 

Æрдзæтæй сын сæ хурмæ арыд хустæ 
Баты-ханæн пæвæрдтой цинæнг дисæн. 
Ог уьщы дуг æлгъысгаг дуг уыд Ирæнг 
Мæ зæрдæйы йæ мауал райдай цурын, 
Ды хъусалыгæй мауал кæ æртхъирæн 
Дæ кæстæрмæ, фыдæлты нсмæй курын. 
Арвæрдын æрцауындзæг 
Арвастæуæй зæхмæг 
Адæймаг цы ауындзæн 
Райсомы æртæхты! 
Рог-рог симаг уадсистæ, 
Уæрццбылдыхъы базыр, 
Хæхты цыргъ фæллад сиктæй 
Хуры тын æрбазынд. 
Хосдзауты æмхъæлæс зард 
Аззайы сæ уæлæ. 
...Æртæхы мæллæгдзыд цардг 
Кæс, æмæ фæдæлæ. 
Æнлфоны дзæнгæрæг 
Фæлмаст æнафон. Телефоны дзиу-дзыр... 
Мæ хъустыл хæтæл авæрдтон æваст. 
— Куыд цæрыс, куыд! — Сылгоймаджы æкдиуд 
Дзырд... 
— Кæцы дæ! Чи дæ! — Сирвæзти мæ фарст. 
16 

— Кæцы дæк! Чи дæн! Нал лæууы дæ зæрдыл! 
Бæрзонд агсьйци, ::ог чыидзау, фæлурс. 
Хъæддаг ба»-:æттæ тзхтысты нæ сæрты... 
Уæдæй нырмæ мыл рацыди æнус... 
Æмбарык æй, лæгау лæгтæ дæ фырттæ, 
Ис бинонтæ мæнæн дæр, ис дæуау. 
Фæлæ мæ риуы — рагуарзты æртытæ, 
Нæ фæдæлдон мæ рухс монцтæн сæ нау. 
Æмбарын æй, чысыл рæстæг кæ рацыд, 
Куыд ма хатай мæ зæронд хъæлæс ныр. 
Кæцы дæн! Чи дæн! — Сидзæр дæн мæ балцы. 
Дæуæн та зæлы д’ алæмæт фæндыр. 
Кæцы дæн! Чи дæн! — Иу бон дæр мæ зæрдæ 
Уæдæй нырмæ йæхи чемы нæ уыд. 
Бæрзонд акъаци урс базырджын сæрды... 
Нывæфтыдау мæ цæсты раз лæууы, 
Æз чи дæн, чи! — Хатыр мыи кæд фæтыхстæ. 
Æз чи дæк, чи! — Дæ рагуалдзæджы уарзт. 
Мæ сæнттæ та мыл ацы ’хсæв фæтых стыг 
Дæ хорзæхæй фæуæд мæ рог ми барст. 
Фæлмаст æиафон. Тслефоны дзиу-дзыр. 
Мæ хъустыл хæ?гэл авæрдтон æзаст. 
«Куыд цæрыс, куыд!» — Сылгоймаджы æндиуд 
Дзырд... 
Нæхион мæм æлхыи^ъæрфыгæй каст. 
17 

ффф 
Комы уæлæсин хъæд бынмæ æрхъуызыд, 
Раздæр ардæм уыд йæ над æхгæд. 
Ам кæддæр нæртон лæджы хъæр хъуысыд. 
Хъæуы дуарыл фидыдта цæфхад. 
Ам кæддæр нæргæ цард ивылд зæйау. 
Ам фæлтæрты рухс амонд нывæзт. 
Фидар уыд дæллаг галы бæрзæйау, 
Хуры цалх дæр а хъæуы æмбæхст. 
Фæлæ ныр ныррауат и, ыскуынæг, 
Айдагъ къултæн бирæгъау — сæ ниуд. 
Чи ма баззад — с’ авналæн ыскъуындæг, 
Комы дуæрттæн байтыгътой сæ риу. 
Æйдæ-а, ныххæррæтт ластой хохæй, 
Цуанон ц ’адаг ма фена — сырдджын. 
Зæрæдтæ ам баззадысты рохæй, 
Чи нæ алыгъд быдырмæ — сæрджын. 
Ног фæлтæр кæм нæ рæза — æлгъыстаг. 
Ас адæм ма цардхуыз кодтой ком. 
Кæстæртæн фыды уæзæг фæдзæхстой, 
Фæлæ ма йын чи зыдта йæ ном. 
Ныр кæмдæр сæ хъарутæ куы фесты, 
Азты уæз сæ уæхсчытыл куы грбадт, 
Коммæ схилынц, ам нæ туг и, не стæг, — 
Сæмбæла, дам, а зæххыл нæ мард. 
18 

Хъамайы цæф 
I 
Фæтулы хур ныгуылæнмæ, фæтулы, 
Фæззыгон дымгæ хус дидинтæй хъазы, 
Цыма мæ цардæй райдыдта бæгъдулæг, 
Дæ фæлгонц дæр куы нал уынын мæ разы, 
Цыма дæ систа сау мигътзем дæ тæрттæй, 
Æндæргау ма дæ фæсонтæ зындысты. 
Лыгътæ кæдæмдæр уадсисау тъæбæрттæй, 
Цыма дæ быны хус сугтæ сыгъдысты. 
Сырхзынг цалх дæр фæаууон и нæ хæхты. 
Дæуæн дæр йемæ айсæфти дæ сурæт. 
Дæ цин æхсдзынæ судзгæ сойы ’ртæхты, 
Фыдгул дæ карæй ног амонды сурæд. 
II 
Ног та цыргъ хъама ныссагъд и мæ риуы. 
Оххай, куыд фидар, куыд быхсон у зæрдæ. 
Къахдзæф, æмæ та æвирхъауы риуыгъд, 
Барæй мын кæныс мæ царды изæртæ! 
Саби дæр уæдæ куы нал дæ, цы ’рцыди! 
Æви мын хайгай мæ туджы хал кайыс. 
Афтæмæй ма дæ цæй кад и, цæй цыт и. 
Зæрдæйы цалхыл кæд иннæрдæм уайыс. 
19 

III 
Куы ссудзы маст, куы та йæ ивы худæг, 
Куыройы цалхау разилы хатт сæр дæр. 
Хъуыдыты барц — цывзы бадæн мæ удæн, 
Кæлмыты здыхт — мæ бацæуæн къæсæртæ. 
Цы нæ диссæгтæ фехъусдзынæ царды, 
Фæдзурынц, Терк кæддæр ласга хъæбынтæ, 
Куырм лæппу сыгъд зæронд усы цъæх арты, 
Цæй.уарзт* Цæстытæй куы мæ уыдта æппындæр. 
Ог уымæн ма ис бамбарсгн бæгуь?дæр, 
Куырм адæймагыл рахадти йæ хъысмæт, 
Фæлæ ды та! Æви дæ зонд фæкуылдæр! 
Дæ уæлмонцтæ кæд сабуэтей кæхдыстæй, 
Фæкаст дæм цард дæхи бинокты астæ/ 
Сылæг мигъты æмбьйхсæгау , æррайау. 
Æмбисæхсæв-иу стьапытæм нымдзаст дæ, 
Дæ уарзоны уым агуырдтай æррайау. 
Фыстæджытæй йæ хæдзары дуар хоста, 
Йæ бинонг&з, дзм, уадз, æмæ дзыназæнт. 
Йæ æвгэнг ус куыд хсрз рауад, куыд уæздан, 
Сæхицæн, дам, цъындæй-мьшдæй, уадз, хъазæнт. 
Зæронд сæяхæр, дгм, ргз*рпæзт æвгстæй, 
Æрфæндыд, дам, æм байрæгтимæ хъа зын. 
Цымæ кæй сайы кзухалæитæ узрзтæй, 
Æрвдзæфау у — кæй кикуы зыдта уарзын. 
20 

Фыны 
Мæ фыны цыма ахнцæн дæн цардæй, 
(Цы нæ хъылма дын ауайдзæни цæстыл). 
Нæ базыдтон, куыд бавæрдтой мæ марды, 
Фæлæ та дын куы ’рцæйцæуин нæ рæзты. 
Æрбахызтæн... Куыд фидар разынд кау дæр. 
Æрæмбæхстæн иæ дыргъдоны, æддыйау. 
Кæсын. Нæ ус нæма систа йæ саутæ... 
Йæ зилæнтæ кæны, мæгуыр, къуыттыйау. 
Мæ зæрдæйæн иæ цæф фæци æнуддæр. 
Мæхи ’вдисынмæ хъавыдтæн-ну хатгай. 
Фæлæ, зæгъын, куы ауайа йæ уд дæр. 
Цы нæ вæййы — æвдæрзта мæ мæ катай. 
Фæлæууыдтæн æнгфонтæм æмбæхстæй... 
Уæдмæ дын арвыл бур тасмачъи сзынди. 
Мæ саг*æстæ мыл ахæцыдысты ’мхæстæй... 
Æваст мæ фæрсты уазал дымгæ ’рзылди. 
Æрызгъæлдысты уаты рухсы хаутæ... 
Кæйдæр аууон мæм кæртастæуæй разынд. 
Æхсæсау тар — нæяиокæн йæ саутæ, 
Йæ дзыккутæй бийгæ-халгæйæ хъазыд 
Хъуызгæ-хъуызгæ Дын дыргьдонмæ æрбахызт, 
Нæ бандоныл сыидæг йæхи æруагъта. 
Ог уыцы сахат тут мæ уæнгты рахсыст, 
Цæф маргъау зæрдæ къултыл хи ысцагъта. 
21 

Кæсын, æмæ дын бæлæсты æхсæнты 
Бæрзонд æндæрг йæ размæ бацыд цадæг. 
Кæрæдзиуыл ныттыхстысты рæхсæнтау, 
Мæ хъус ма ахста ног уарзæтты батæ. 
Дæ цæсгом дыл куыд нæ лæбыры, уастæн, 
Дæ саутæ уал уæддæр систаис, гормон! —- 
Мæ сонт хъæрæй мæхæдæг дæр фæтарстæн, 
Фыдфынтимæ мыл ралæууыди ног бон. 
ФФФ 
Куыд диссаг уг цы уыдтæ ’мæ куыдтæ сдæ, 
Цыма дæ азтæ дымгæмæ ныддарди. 
Æрæджы дæр ма лæппутæн дæ фæстæ 
Кæсынæй раст сæ цæсты гагуы тади. 
Хъуымбыл дзыккутæ — уæхсчытыл пæлæхсар... 
Къæдз æрфгуыты бын — сау цæстыты худын... 
Уæздан ныхас — нывæфтыдау, хæдæфсарм... 
Дæ фæдыл тахти усджынты тæхуды... 
Дыууæ риуæн къуындæг уыди дæ гуырыл. 
Сæ ахстæттæй мæкæрæзау æрттывтой. 
Уæд иу æнцъылд нæма зынди дæ хъуырыл, 
Дæ рустыл сыгъд сæуæхсиды æртытæ. 
Цы фесты ныр дæ аивтæ, цы фесты, 
Фæхаста сæ кæд хуры чызг йæ бæстæм. 

Кæд бахъуыди дæ аив гуыр Гефесты, 
Ныууагъта ма дæ сау æндæрг æрмæстдæр. 
Цæмæй ма дарай ауындзæнау къаба, 
Цæмæй кæсай ныр лæппутæм дæхæдæг, 
Цæмæй мысай мысайнагау мæ хъарм ба, 
Цæмæй дæ цæсты бамбæхса æрхæндæг. 
Мæй хæлиудзыхæй касти. 
Мæй хæлиудзых кæм нæу? 
Мæй мæнæй дæр нæ тарсти, 
Мæй хъæбыс кодта дæу. 
Мæй, ныууадз-ма дæ митæ, 
Балæс мигъты, æз та 
Кæд мæ уарзоны риутæн 
Аба кæнин уæздан. 
Кæд мæн асуДзид сонтæй 
Былты-балты цæхæр, 
Кæд мæ зæрдæйæ, зондæй 
Бауин уыдон цагъар. 
Марадз, къутæр æрысгар. 
Былтæ агурын — зын, 
Сыфбын арæх æрыскъæф 
Афтæ ’мбæхсы йæ зынг. 
23 

ффф 
Игæрдзаст мигъты хуры цзлх ныссагъд, 
Рæдзæ-мæдзæ сыл райдыдта фæлладæй. 
Æрбайхъуысы кæйдæр фæндыры цагъд, — 
Мæ зæрдæйы л\ын сагайы йæ зардæй. 
Æмæ та цæстыл ауайы дæ хуыз. 
Хæрдгæизæр дæ сау дзыккутыл хъазы. 
Уæларвон мæй дыл байтыдта йæ хызг 
Рæсугъддæрæй куыд размнай мæ разы. 
Æнтяыснæг &оч 
Дæумæ дзурынг сызгъæрин хур, цы фæдæ! 
Лæппын гæдыйау мчгъпырды куы хъазыс. 
Фæйнæрдæм ахæц саувадыгты тæрттыл, 
Дæ тынтæ та куыд æркæлой мæ разы. 
Нæ кæмттæн байтындзг байгом кæ сæ дуæрттæ, 
Фырыхъул лæппу бокыгуырдæй сараз. 
Куыд кафой, хъазой кæрдæгыл йæ нуæрттæ, 
Йæ сæрмæ та зæрии тынтæй уæфт сара. 
Мæнæн дæр уæд кæд фемæхсид мæ зæрдæ, 
Йæ тыппыртæ кæд исты хуызы суадзид. 
Дæ фæдыл фæзты азгьорид тъæбæрттæй, 
Йæ зарджытæ уым дидинджытау садзид. 
24 

Зæрдæйы уайозæф 
Зыбыты рох мыл бахæцыдк, марадз, 
Мæ зæрдæ худы уый гыххæй мæхиуыл: 
Дæхимæ, дам, ды езым хæссын ма уадз, 
Дæ царды бонтæ цардæн радтай иууыл. 
Цытæ дзурыс! — Фæрсын æй æз фыр дисæй, — 
Кæм фесгуыхтæн! Цæмæй дын уон сæрыстыр! 
Дæ райгуырæн бон у мæнæн æвдисæн, 
Дæ хъизæмæрттæй цал хатты фæрыстæн! 
Мæ райгуырæн бои! Уыи кой та цы ’нтауыс! 
Дзæнгæрæг мын куыд нæ ньщцæгъддзæн аргъуан, 
Мыййаг, бæрзокд куы нæ фсэтахт мæ намыс, — 
Лæгæнг дамг хъуамæ бьшвтмæ гæсгæ аргъ уа. 
Æргом зæгъгæйæ, дудгæ бонты царды 
Дæуыл, мæ зæрдæ, бирæ рæстæг хордтон. 
Æрбакæс ныр — æхсидæвтæ мæ арты, 
Мæгуырæгау — мæ ру;:с бæллицты хордон. 
Циу райгуы’рæн бон? Хьалтæн у бæрæгбон, 
Фæлæ мæн та уый никæцæй æндавы. 
Бæгуы, фæнды мæ суадонау цæрæнбон 
Рæстæй куы уаид рахæссæн гъе давæн, — 
Мæ хъарутыл нæ бацауæрдин, мардзæ, 
Мæхи удæн мæ мисхал дæр нæ хъæуы. 
Мæ фæкдыр уæд фь:лдæр, хьæрдæр фæзардзæн 
Мæ бæстæйыл, мæ уарзт æмæ мæ хъæуыл. 
25 

Æвзонг мæрзæг 
Нæма у фæззæг — сыфтæрты тæхæн рад, 
Сæ цухъхъатæ бæрзонд бæлæстæн — цъæх. 
Куы разгъоры хъæрмуст уарын — бæгъæввад, 
Сæ цæсгæмттæ сын ахсы уæд дзæбæх. 
Уæд фæндæгтæ зæринцæстджынтæ фестынц. 
Рæсуг уæлдæф уæд райдайы зыр-зыр. 
Уæд Галæгоны барджытæ рог фестынц 
Сæ дзылæртты ’мдзæгъд — Терчы цагъд фæндыр. 
Сæумæцъæхæй æвзонг чызгыл æртыхсынц, 
Æд уисой сыл куыд бацин кæны, куыд, 
Мæхинымæр æз та цымæ цы тыхсын! 
Мæнæй та ’мбæхсы алкæддæр йæ уынд. 
Йæ цъæх сæрбæттæн цæсгомыл æруадзы, 
Йæ цæстæнгас мæ аздахы, цæмæн! 
Кæд æй æнцой мæ цымыдис нæ уадзы, 
Цæмæй зоны, тыхстаг кæй у мæнæн. 
Æрвылрайсом куы ничи вæййы парчы, 
Куыд æм фæуæнды уыцы афон, куыд! 
Цы зын æй суры ардæм афтæ раджы! 
Кæд царды дзæхст мæллæг уæнгтыл æрцыд! 
Бæлонау кæд æмбаст у æрдзы зæрдæ, 
Кæд уый тыххæй ыскъуындæг и йæ уат! 
Кæсын та йæм, йæ цъæх дарæсы уæртæ 
Мæрзы сызгъæрин хуры ’хсад фæндаг. 
26 

### 
Сызгъæрины тæнцъар гæбаз цъæх арвыл 
Уæлдæфон барцыл мамазила систа. 
Куы рог бæлæгъау атындзы уый дардыл, 
Куы ферттивы æхсинæджы сырх систау. 
Кæцæй фæзынди! Ардæм æй цы ’рхаста! 
Кæд фæззæгæй фыццаг фыстæг æрхаста. 
Æрзылди та, стæй бурбын нæууыл цадæг 
Æрбадти æмæ, уддзæф æй æнкъуыста. 
Уый хуры арм, тæгæры сыфау, хъазгæ 
Фæззыгон зæххы зæрдæмæ ныхъхъуыста. 
ффф 
Фæззыгон бон æхсиды, 
Фæкъуда сæрд. 
...Æхсыргурты æхситты 
Тæлфы изæр. 
Сырхгопп уасæгау хæхтыл — 
Сырх-сырхид хур. 
Зынгау нывæзт æндæхтыл 
Йæ был ныммур. 
Йæ сæстæгтæ, йæ хуырты 
Куы æхсы дон, 
27 

Цыма сызгъæрин хуртуан 
Изæрыгон. 
Цыллæ кæрдæн ма фехста, 
Фæбур и фахс. 
Къæлæсы мæйы ефс та 
Бæрзондæй каст. 
Æнхъæлмæ каст йæ радмæ, 
Йæ баст тыдта. 
Дæлджинæгмæ — мæ уатмæ 
Йæ барц тылдта. 
Æхсæны 
Кæцæй та нæм æрцыдтæ —- 
Хуыцау йæ зонæг уæд. 
Ды нал уадзыс бæрцытæ, 
Ды нал уадзыс куырæт. 
Ныххуыдуг и нæ зарæг, 
Нæ ном дæр нал у ном, 
Нæ ком дæр нын ыснарæг, 
Ныоцани нæ дон, 
Æхсæны лæгтæ — д’ алварс, 
Нæхицæй дæр дзы ис, 
Æхсины лæгтау — с’ аг.ъаз, 
Мыстау хъуысы сæ цъист. 
28 

Куыдз, дам, зæрдæ зоны 
Лæппуйы куывды сцъил, вæййæм уæдæрттау. 
Уæрæх кæрты тг уаздигытæ лæууынц. 
Рæхысæй баст, егъау мигъы æндæргау, 
Йæ бæттæнтæ тыдтаг лæбурдта куыдз. 
Уый раирвæзт — дæ балгъитæг дæр афтæ. 
Фыр мæстæй цæсты туг дæр ма ныббадт. 
Йæ хицау æй æрсабыр кæны хъавгæ, 
Уæддæр йæхицæн нал ары бынат. 
«Кæсут-ма йæм, хæснагыл æм фæцæуын, 
Ныртæккæ йæ æрлæгъз кæндзынæн æз», — 
Фыдзæрдæ дæр цы лæг уыди нæ хъæуы, 
Кæцæйдæр фехъуыст уый мынæг хъæлæс. 
Йæ цурмæ ’цæгдæр хъавгæ-дзургæ араст. 
Куыдз басабыр, мæстæлгъæдæй фæцух. 
Хъæбыстæ йын. Йæ коммæ дæр-иу бакаст. 
Æфсæрты’ æхсæн хъазыди йæ къух. 
Куыдз дæр зæрдæ зоны — æмбисондæн нын 
баззаДг — 
Сæрыстырæй нæ размэс ’рбацыд лæг. 
Бæгуыдæр ма, хъæхъхъаг куы уай ахъаззаг 
Хъæхъхъаг куыдз дæ æмбардзæни хъæлæкк. 
29 

Акимы зарæг 
О, цы зæхх уыд ацы комы Мадзатæн, 
Зарджыты ма райхъуысы сæ кой. 
Абырджытæ ардтой ам сæ адзал дæр, 
Хорласæг-иу фестад ам сæргой. 
Ам Аким йæ лæгдзинад куы равдыста, 
Удисæг æм топпы цæстæй каст. 
Цалдæры мæрдтæм йæ разæй барвыста, 
Сабитæн ма баззади йæ уарзт. 
Комы дымæг номы зарæг айзæлди, 
Уадсисау Ирыстоныл ныппырх. 
Дидинджытау зæрдæты уый равзæрди, 
Суадзæм дзы нæ мæстыты тыппыр. 
Бахъуыди лæгдзинад, уæд æндон уартау, 
Сисæм мах Акимы зард хъæрæй. 
Уæд нæ хъару сабухы фæндон артау, 
Уæд нæ ныфсæн бауромæн нæй. 
Стæм фæндаггон, цардысгарæг барджытæ, 
Хъуамæ уа нæ сагъадахъ æмдзаг 
Рог фæттæй — нæ ныфсæхсидæг зарджытæйг 
Ма фæуой æндæртимæ ивддзаг. 
30 

ффф> 
Ехх, рæстæг, рæстæг! Диссаг та куыд нæ дæ! 
Лæг цас цæрдзæн, уый базонæн куы уаид, 
Уæд адæймаг æнæмгъуыдæй йæ фæндтæ 
Æххæстдæрæй йæ царды мидæг уадзид. 
Нæ зоныс, нæ, стæй иу уысм дæр нæ лæууыс, 
Фæцæйтæхыс кæм лæгъзыты, кæм хæрдты. 
Фылдæр хатт ма хæрз’чысылтæ фæхъæуыс... 
Кæм хъæздгуыты, кæм мамæлай æфхæрдты. 
Æцæг, æгæр нытътъанг вæййыс æвзонгæй... 
Дæ сæпп... Цæй сæпп! Дæ цыдыл схæцы зивæг. — 
Дæу чи нымайы уыцы афон бонтæй! 
Уæд чи вæййы дæ уысм-халтæ ыссивæг. 
Фæлæ фæсхохмæ ку’ азилы нæ хур дæр, 
Бæзджын фæсал цъæх быдырты куы сивы, 
Бæргæ ма уæд фæуидзæм мах дæ муртæ, 
Уæдмæ ныл ды дæ дæрзæг зæрдæ сивыс. 
Ехх, цы ефс уыд нæ сыхæпæм, цы, 
Зæххыл кафгæ, гуырæй хъазгæ цыд. 
Кастæн мæхимæ цæй барæг! Æфсæн арц. 
Сыхаг лæппуйæн куы бадтæн йæ фæсарц. 
31 

Ехх, куыд мысын æхсызгонæн, куыд, 
Уалдзæг хурæн йæ рæдау рæвдыд. 
Куадзæнты-иу фæсур сты сæ рæбыктæ каутæн, 
Æз кæйдæр фæдтыл хъа&гæ куы уадтæн. 
Уæд куыд нæ зыдта, мæгуыр, ныййарæг фæллад. 
Хуры скас1ыл-иу хъæдмæ æз фæрæт фæуад. 
Дон-дон тæнджытæ сгаргæ сæуцæстæй 
Æз, лæгбындар, ызгъордтон йæ фæстæ. 
О, æз мысын дæлæмæдзыд сабийы дуг, 
Хатгам хи мæстæй рафьщын, сабухы туг: 
Уæд цы уарзтом — æнæуыио^ абон, мæ кæкæг, 
Искæй фæсарц, нскæй фæд, донæн — йæ тæнæг. 
Бон 
Уыдтæн æз арт. 
Нæ фæрæзтон æрлæууын. 
Мæ хурхмæ-иу куы фемæхсти мæ кæуын. 
Мæ туджы дзæхст — 
Дæргъмæ, уæрхмæ, цæхгæрмæ. 
Куы бакастаис зæрдæйы цæхæрмæ — 
Куыд ыл æхсыст æрвæрттывдау мæ кысан 
Æндон хъандзалтыл уыд цыма æрмысагъд. 
Бынтон ныстæгдар рахиз къух, мæкъуыстæг, 
Уæддæр нæ зынд йæ кæройнаг мæ куыстæн. 
Бæрзонд фантанæн куы бахæцай йæ хурхыл, 
Æрхаудтæн уыйау, ссыд мæ хуыр-хуыр. 
32 

Уыдтон ма ’рмæст, æрвгæроны фæмилтæ, 
Æрныгъуылд хург сырх сæрбæттæн мæм тилгæ, 
Дзырдта фæсхохæй: «Хæрзизæр. Бузныг! 
Сæумæцъæхæй ныххойдзынæн дæ рудзынг». 
ФФ Ш 
Сырх мигъпырды дæлхъуыры 
Ны/.лæст, нынныгъуылд хур. 
Сырддонцъиутгл чыр-чыры 
Æцæг зарæг ныххурх. 
Тæлтæг аууæттæ радгай 
Бæрзондæй зæхмæ — тъæпп. 
Сæ фæдыл, марадз, агай, 
Сæ фæдыл, марадз — сæпп. 
Куыд нæ... Тæхынц мæ сæрты. 
У уæлдæф ныр сæ бар. 
Хæлынбыттырты хъæртæ... 
Цы ма давы мæ зард. 
Сау талынг нæ дыууæйыл æртыхсыд, 
Сау кæрдæнау у нæ уæлæ ’мбæрзт. 
Сау аджы бын рог сырх арт нæ хуыссы, 
Сау цæстыты — цинтыл мал æмбæхст. 
2 Амынæт 

Урс дæллагхъуыр — монцгуырæн йæ фезмæлД, 
Урс гуыбортæ ахстæттæй кæсынц. 
Сау хъамайау арты æвзаг — не ’хсæн, 
Сау хъуыдытæн басгуыхти уый сындз. 
Сау къæцæлтæ бакалын æз артыл, 
Сау æхсæв куыд уа дæ цæсгом рухс. 
Урс сахсæн мын баппæрсти мæ бартыл, 
Урс зæрдæйы сау фæндон ныхъхъус. 
Урс бон нæ æрæййæфта кæд иумæ, 
Урс фæныкæй нал æрттывта зынг... 
Сау сагъæс куы срæмудзы мæ риуы — 
Сау талынджы рог сырх арт мысын. 
Цыбæл нæ дæн 
Зырнæйзъшдау — дæ бæгънæг зæнгтæ, зонын, 
Кæрæдзиуыл сæ равæр-бавæр сисыс. 
Æмбарын æй, дæ сау цыллæ хæдоны 
Мæнмæ цыбæлæн арæхстгай æвдисыс. 
Мæ комкоммæ хъуыддагхуызæй æрбадыс, 
Дæ фæдджитæ дæр сиплæг кæныс барæй. 
Мæ зæрдæйыл æрбаузæлы уадымс, 
Дæ урс риутæ куы фæзынынц дæ буарæй. 
Æргом зæгъон, цыбæлæн дæн æз дурау, 
Æз авд дуарæй æрæхгæдтон мæ мондаг. 
34 

Мæ сыгъдæг цæсгом хъахъхъæдтон æз хурауг 
Хуыдтой мæ уымæн сылгоймæгтæ зондхъуаг. 
Мæ зæрдæйы фæхастон æз мæ армыг 
Æфсæн къалати уыд æдзух йæ дарæн. 
Æдзух тыхстæн мæ тырыса-æфсармыл, 
Мæ къух ма йыл куыд сисон ныр мæ кары. 
Фæсивæдмæ 
Гъейг сагсур фæсивæд, 
Æрцыди уæ рад. 
Цы нæ бантыст махæн — уæ бар у! 
Рæсугъддæрмæ ивæд 
Уæ фæрцы нæ цард. 
Цæттæ стæм — куы хъæуа нæ хъару! 
Мах хистæрты рæгъмæ 
Фæхæццæ стæм тагъдг 
Æнхъæл та йын чи уыди, чи уыд?! 
Мах райстам нæ рагъмæ 
Фыдхæсты зын уаргъ, — 
Нæ иу дæр йæ уæзæй нæ чиуыд. 
Нæ зыдтам фыды адг 
Йæ барджын ныхас. 
Сæ бæсты хæдзардарæг систæм. 
Æмæ ныл куы уынат 
Æнкъард цæстæнгас, — 
Дзæгъæлы-иу ма кæнут дистæ. 
Нæ агуырдтам фурдæн 
2* 
35 

Йæ тæнджытæ махг 
Йæ сæрмæ та чи хаста тъизын. 
Фæлмаст арвыл хур дæр 
Куы ’мбæхста йæ цалх, — 
Нæ бон уыд ныфсы зарæг снсын. 
Æрхæццæ иыр рæстæг, 
Нæ бонтæ — цыбыр. 
Мæхинымæр арæх фæтыхсын. 
Хæстон ниуды бæсты 
Нæ ирон фæндыр 
Кæй нæ цагъта махæн, у тынг зын. 
Гъей, сагсур фæсивæд! 
Æрцыди уæ рад. 
Цы нæ бантыст махæн — уæ бар у. 
Рæсугъддæрмæ ивæд 
Уæ фæрцы нæ цард, 
Цæттæ стæм — куы хъæуа нæ хъару. 
Сагъæс 
Ирыстон, Ирыстон, куыд уыдзæн дæ фидæн, 
Дæ æцæг хъæбултæн у ууыл сæ мæт. 
Æнæхуыссæг æхсæвтæ уымæн æрвитæм, 
Дæ хорзы кой нал кæнынц абон. Цæмæн! 
Зæххы цъарыл цыма æппындæр нæ царДтæ, 
Дæ тугæй нæ истай хъæбатыры ном. 
Хуызæнæн ныгæнæн куы нал и нæ мард дæр, 
Кæрæдзимæ раздæрау не стæм æнгом. 

Бæрæг дæр куы нал у, цы æвзагæй дзурæм, 
Æмтъеры куыддæртæ, хæццæ гмæ мæццæ. 
Нæ рыгбадт анкалты фыдæлты дуг сурæм, 
Нæ ивгъуыд — кæ кыфсы æвæрæн, кæрддзæм. 
Нæ хонык æз азымджын цард кæнæ дуджы, 
Табуафси, дардыл дæ базыртæ хæсс. 
Кæрæдзиуыл комдзог фæзынди нæ туджы, 
Гъе ууыл фæтыхсын, хъынцъым кæнын æз. 
Гъе уый дæр нæ нал хъæуы, иннæ дæр афтæ, 
«Нæ уæ хъæуы уыцы «гъдау», — цас æмæ цас 
Фæци нын тыхдзурæг, хæссынц нын уынаффæ, 
У махæн куырмытау — сæ барджын ныхас. 
Ирыстон, Ирыстон, к^ыд уыдзæн дæ фидæн! 
Æцæг лæгæн вæййы йæ сомбоныл мæт. 
Æнæхуыссæг æхсæвтæ уымæн æрвитæм, 
Нæ тыхстаг —- дæ буц кад, дæ ныхас, дæ фæд. 
Аргьæуттæм хъусгæйæ 
[Пуутипы фæзмгæйæ] 
Цард уыдзæни уфтæ дæр, стæй афтæ, 
Иу къух — сойы, иннæ та —- мыды. 
Урс бæллицтæй равзæрæг уынаффæ 
Цас фæхъуыстам, цас, æз æмæ ды! 
37 

Базад-иу ныл рог базыртæ маргъау, 
Еляйæ нæрагдæр уыд нæ хъæр. 
Рацæй-рабон, кæс, æмæ та аргъау 
Дзуры махæн хин Семау æндæр. 
Аргъæуттæ зæрдæсайæн куыд нæ сты, 
О хицау, рæсугъддæр сæ æнтау! 
Рухсы цъыртт ма хъазид кæд мæ цæсты, 
Бон мыл не ’рхауд цалынмæ сынтау. 
Процент 
Нæ фынг — æртæкъахыг, йæ уæлæ 
Æртæ кæрдзыны кодтон дих. 
Кæстæрæ.н — аходæггаг, фæлæ 
Мæныл дын бахæцыди джих. 
— Цы кодтай, цы, дæле мæм дзурынц, — 
Æви дын уыд хъыгаг нæ фенд! 
Мæ хъуыдытæ кæрæдзи сурынц: 
Дæлимон фестади процент, 
Кæцы процент дæттон кæстæрæн... 
Йæ аходæггаг цас у, цас! 
Мæ зонд æй нал ахста, æз дæр ын 
Кæрдзынæн авæрдтон йæ карст. 
Нæ фос сæргай нымадтам рагæй, 
Нæ хор, нæ бирæ ис — мæртæй. 
38 

Ныр та цыдæр прбцентты уагæй 
Хынцæм сæ дзаумайæ, хæрдæй. 
Кæд завод иу машинæ уагъта, 
Кæд ма сыл иу бафтыдта ныр, — 
Йæ хицау дзæнгæрæг ныццагъта: 
«Сæдæ процентæй ’ххæст — нæ дзырд». 
Мæгуыр, уыд йе ’хсыр литр хъугæн, 
Æртах ма ралæмæрста, охх. 
Æмæ та рапорт азæлд дугæн: 
«Фæфылдæр уал проценты догъ». 
Æрæджы та мæ хъустыл ауад: 
(Лæджы дæр хайгай кæнгæ рауад) 
«Нæ лекторты æфсад фæцис 
Фылдæр процент æмæ æмбис». 
Процент — нæ ныфс, нæ мæсыг махæн, 
Æгас Дунейыл тауы дис. 
Нæ бæсты æнтыстыты суагъæ 
Процентæй цардхъомыс фæцис! 
# » » 
Боны цырагъ судзыг 
Тадзы-та йæ сой. 
Алырдæм рæмудзы 
Сонт нуæртты фæллой. 
Фæлæ, зæгъ, цы артæй 
39 

Равзæра мæ тых! 
«Хауын тъæпп мæ цардæй», — 
Арауы мæ дзых. 
Мады хæс 
Чи бафыста мады хæс та, чи! — 
Ууыл арæх райдайæм ныхæстæ. 
Уæртæ кæс, ныййарæджы фæдджи, 
Саби та — дзæлæнп-дзæлæнп йæ фæсгæ. 
Байрæздзæни, атæхдзæн кæддæр, 
Мады фæлгонц зæрдæйæ нæ исдзæн. 
Цасфæнды йын хорз фæуа, уæддæр 
Дудгæ бонты сусæгæй уый рисдзæн. 
Рисдзæни, кæй ницы у йæ бон 
Мисхалы бæрц бафидын йæ зынтæй. 
Дардзæн ын мысайнагау йæ ном, 
Разы у, куы бахæрид йæ рынтæ. 
Царды тагæн аскъуыйæн куыд и! 
Уæртæ ныр йæхицæн дæр лæппынтæ. 
Идонау сын мады рон — фæдджиг 
Ницы мæт ис уыдоны æппындæр. 
Даргъ æхсæвтæ... Хъизæмæрттæ, мæт, 
Цалынмæ йын схъомыл уой — хъуырдухæн. 
Чи зоны ’мæ цардæн у йæ фæтк — 
Фида йын хьурдухæнæй йæ тухæк. 
40 

Мысы ма ныййарæджы фæдджи, 
Хорзæй йын куыд ницы фæци, уастæн, 
Чи бафыста мгды хæс та, чи! — 
Хъуысы иыр йæхи цоты ныхас дæр. 
Ма гпыхс 
Иугæр рахастой уынаффæ, — 
У, мæ хур, ды уæд æдыхст. 
Фесæфт тона, фесæфт давæг. 
Зон æйг дзæгъæлы — дæ фыст. 
Акæс-ма, нæ уынгты расыг 
Ды нæ фендзынæ æппын. 
Мидбылхудт дзы хурау хъазы, 
Уæд куыд нæ цæуа цæрын. 
Парчы арауы оркестр, 
Бок-изæрмæ дæр æм каф. 
Рæстæг арвитын у де стыр 
Сагъæс, мæт, æмæ йæ саф! 
Музейтæн сæттынц сæ дуæрттæ, 
Адæмы æндæр мæт нæй. 
Карз нозт нал комы сæ зæрдæ, 
Сæлдæг ахæрынц зыдæй. 
Дуканиты тæрхæджытæ 
Тасынц дзаумайæ, хæрдæй. 
Фæлæ дзы нæй æлхæнд>«ытæ, 
Ардæм Н2л цæуынц дæрдтæй. 
Стæй хæринаг та кæй хъæуы, 
Чи ма йын кæны йæ кой! 

Горæты уа гье та хъæуы — 
У сæйраджыдæр фæллой. 
Фехс сатирæйы цыргъ хъама, — 
Фехс æй ивгъуыд бонтæм дард. 
Худæм, хъазæм иууыл хъуамæ, 
Хорз уынаффæтæй — нæ цард. 
Амондджын куыд нæ уон абон, 
Ног дуг райдыдта, уæдæ. 
Дард балцы та æз — фæндаггон, 
У мæ рифтаг дæр цæттæ. 
Кæсын, кæсын, мæ развæндаг ныдздзæгъæл, 
Гæзæмæ дæр æй нал ахсы мæ цæст. 
Мæ фæдджийыл налат куыдзау ныззæгæл 
Цъæхбарц дымгæ, мæ риуæн та — йæ дзæхст. 
Сыф-сыф. Æхситт. Мæ уæнгты хъару бастад, 
Æнахуыр мигъы аныгъуылд мæ зонд. 
Мæ къæхтыл мын архъан цыма ныббасти, 
Гъе къодæхтæ мæ зæвæттыл и конд. 
Мæ сæр фæцавтон æфцæгготы арфдæр. 
Гъег дунег сидзæр а зæххыл — мæгуыр. 
Æд дымгæ мыл куы рафæлдæха арв дæр. 
Уæддæр хæсдзынæн размæ æз мæ гуыр. 
42 

Хохаг изæр 
Сатæг дымгæ нарæг ком æнхъæвзы, 
Бон кæны рæдзæ-мæдзæ, ныффæллад, 
Хуры цæст йæ тар армæй æмбæрзы, 
Зивæджы хос фестади мæ фæндаг. 
Риубæгъдæй мæ къах тыххæйты исын, 
Доны хъæрмæ базарын мынæгæй. 
Талынг — уыг мæ чъылдыммæ æрхизы 
Айнæджыты асинджын сынæгæй. 
Хæдтулгæтæ асхойынц мæ рæзты, 
Иутæ мын салам дæттынц сæ уастæй. 
Чи зоны, æрра дæн æз сæ цæсты, 
Фæндаджы кæй барын æз мæ уæфстæй. 
Уадз æмæ æрра дæр мын æнхъæлæнт, 
Худæнт мыл дзыхыдзагæй дæр, худæнт. 
Хохаг изæр зæрдæйыл æркъæлæт, 
Стъалытæй зынг авæрдта мæ удæн. 
Къостайы уæлмæрды 
Аргъуаны кæрт... Мраморæй ингæнтæ. 
Бæлæсты бын — цыртытæ рæгъ-рæгъ. 
Рисæй дзаг — Ирыстоны игæртæ, 
Цас уромы ацы чысыл зæхх. 
43 

Цас цæссыг фæкалди ам æнæвгъау! 
Ферттивы æртæхфæрдгуытæй ныр. 
Мард ныгæнын кадимæ — нæ æгъдау, 
Самайынц лæгмæ гæсгæ йæ цырт. 
Акæс-ма, уæйгуыты бæстау, ам та 
Айнæджыты стыр фæхстау лæууынц. 
Чи нæм кæсы мрамор къæйты къамтæй! 
Чи стыг чи! Кæй зæрдыл ма лæууынц* 
Сидзæрау Къосгайы цырт сæ разы... 
Кæрты къуымы бамбæхсти кæмдæр. 
Ау, нæ Иры сахъ фыртæн нæ разынд 
Иннæтау бæрæгдæр дур, æндæр. 
Цæй, цы зæгъон! Ам дæр та цæстмæ ми... 
Ирæн уый кæцæй фæциг кæцæй! 
Циу тыхсын! Поэты дзырд — рæстдзæвин, 
Уый йæ цырты рахаста æрдзæй. 
Лæппын сæгуыт 
Æрæджы дæр ма амг мæ цуры, хъазыд, 
Фæцарæзта-иу сыкъатæ гуымсытæн. 
Сæныккау-иу æркафыди мæ разыг 
Нæма зыдта, сæ лæппын кæй у сырдтæн. 
Хæдзаронтимæ — гæрæны йæ цæрæн, 
Уыд фæсхъæуы фæлмæн кæрдæг йæ хизæн. 
44 

Мæ дæрзæг арм — былыстæрæн, цæххæрæн, 
Мæ цурæй цæуын нал куымдта фæсизæр. 
Цыдæр хæйрæг æй ацардыдта иубок, 
Йæ бæттæнтæ тыдта, рæмыгьга, стæлтæг, 
Цъæх кæрдæг ын фæлмæн къæбæрæй ивтон, — 
Нæма федтон æз афтæ тьшг ыстъæлфгæ. 
йæхи дын кæртæй кауы сæрты фехста, 
Æййафын ма йæ чи фæрæзта махæй. 
Лæплын сæгуыт æхст нæмыг халдих фестад, 
Цæсты ныкъуылдмæ агæпп ласта рагъæй. 
Æрæджы дæр ма ам, мæ цуры хъазыд. 
Кæм балæууыди, чи йæ зоныг абон. 
Адайхохыл иг Джимарзйыл, Схъасыл — 
Шыды уæзæгыл ссарДзæни йæ амонд. 
Донивылды 
Дон раивылд — йæ уæрх, йæ дæргъ нæ зыны. 
Чысыл къадаты хъæлæсы хæссы. 
Гуымирыйау йæ бы/.тæрæттæ ’хсыны, 
Кæд ма йæм хъары бæлæсты хъæрзынП 
Дон ивылы — йæ сæрыл систа бæстæ, 
Рæсугъддзинад кæд æмбæрста æрра. 
«Кæйдæр фæласы!» — фехьуысти хъæлæстæ, 
Кæй фæласы, кæмæн æрцыд йæ рад! 
45 

Кæд æмбæрста йæ алфамблай æрдзы та! 
Æрмæст зыдта йæ ивылæн, йæ зæй. 
Фæзынынц донæй зачъетæ, бæрцытæ... 
«Гъег исчи!» — фæлæ иу фæкæсæг нæй... 
Дон раивылд — йæ уæрхг йæ дæргъ нæ зынь*, 
Чысыл къадаты хъæлæсы хæссы. 
Гуымирыйау йæ былгæрæттæ ’хсыны, 
Кæм ма йæм хъары бæлæсты хъæрзын!! 
Саукъæлæт æрфгуытæ, 
Цас уыл фыстой адæм. 
Хъоппæг — цæстг æрфытæ — 
Рог хъуыдыты бадæн. 
Зæрдæ уæм æхсайы, 
Ферох и сымахæй, 
Цин — уæлмонцты сайæн, 
Цин — уымæл æртахæй. 
А лæппу, цæй лæппу — 
Халас сæрг гъе уæддæр 
Фестади гæлæбу, 
Уыраугæ — йæ сæнттæ. 
Уарзонад — æгъатыр, 
Азтæм дæр кæм хъусы, 
46 

Райтыгъта йæ цатыр 
Зæрдæйæн — тæрхъусæн. 
Алидз ма дзы, бавзар, 
(Алидзын кæй фæнды), 
Риуы — уарзты азар, 
Риуы стæлтæг фæндыр. 
Уæлмæрдты 
Калд бæлæсты раивтой цыртытæй... 
Зилын сыл... Ныгæнынц ног зиан фалдæр. 
Ингæнтыл цылпурсы конд æртытæй... 
Урс фæныкыл сау æхсидав калдæй. 
Зилын сыл, сæ къамтæм сын ныккæсын, 
Оххай-гъе, куыд бирæты дзы зонын. 
Хъусын цыма дæлдзæхæй сæ хъæрзын, 
Азымджын мæхи цæмæдæр хонын. 
Уæртæ ме ’мгар, ницы федта цардæй, 
Рог зынтæн нæ фæлæууыди фидар. 
Карз нозт æй æрбасыгъта йæ артæй, 
Мрамор цырт ын сæвæрдта ныр чидæр. 
Мæнæ уый та... Ау, цы ’рцыд! Рæхснæгау 
Уыд хæрзконд, хъоппæгдзæст, æгъдауджын. 
Бонтæ ’мпъызта æрцындзæй рæхсæгау, 
Тархъæнниз — йæ ингæнкъахæг сауджын, 
47 

Худы мæм æндæр цыртæй чындздзон чызг, 
Уазал доны аныгъуылд мæ зæрдæ, 
Сау калм цыма ахъазыд мæ цонджы, 
Сусæг уарзт кæй кодтон æз мæ сæрды. 
Уый лАвг^А касти ммдбылхудгæ цыртæй, 
Ауг куыд ницы базыдтон, куыд ницы... 
Иу уысм ма куыд æруайон уæ цурты — 
Хъуыдыты æз ме ’взонг бонтæм лидзын. 
ФФФ. 
Боны цæстæй раивылди рухс тын. 
Нал бадынц къуырдтон кæрчытау мигътæ. 
Асырх сты Хъазыбегæн йæ рустæ, 
Хур ныппырх йæ кæстæр хæхты тигътыл. 
Рог уахъæз та сыфтæртимæ хъазы, 
Радыгай сæ къалиугай æплары. 
Ахæссы сæ цады сæрты хъазау, 
Семæ сисы нэг фæззæджы зарæг. 
Уæлдæфы æнуд умæлад зилы — 
Сæрды æмæ бур фæззæджы арæн. 
Хур иыллæгæй базыртæ ныттилы, 
Раздæрау нæ тухæнæй нæ мары. 
Раздæрау нæ сусæны цæхæртæй 
Аууæттæм, стæй донбылтæм нæ тæры. 
48 

Арв дæр банцад, басабыр йæ хъæртæй, 
Араст та сты мæргътæ дæр ыстæры. 
Диссаг нæу, куыд кицуал дазынц бонтæ, 
Кæс, æмæ та сæрд мæнæй фæраздæр. 
Ничи зæгъдзæн: «Байтаман, зæронд дæ, 
Дурты цæндау слæууыдысты д ’азтæ». 
О, гъай-гъайдæр, ничи зæгъдзæн афтæ, 
У нырма, дам, бирæ хъуаг дæ мæсыг. 
Фæлæ мæргътæм уалæ акæс арвмæ: 
Фен — мæ цардæм иу аз та фæхæссынц. 
® ® ® 
«Искæй зæрдæмæ куы уаид ныккæсæн...» — 
Цымæ цæмæ бæллынц уымæ! 
Зонды æвæрæнуæм к’ уаид ныххæссæн, — 
Цастæ дзы скалин мæ хуыммæ. 
Зæрдæ та! Абон мæхиуон дæр спыхцыл, 
Цавæрдæр мигъты фæаууон. 
Бандзыг йæ уарзты тых, маст дзы нæ фыцы, 
Уый тыххæй хъуамæ кæй фауон. 
Хъуамæ цæмæ кæсон искæй зæрдæмæ. 
Хиуон куынæуал æмбарын. 
Къæйдуртæй ацъист и уарзты зард æмæ 
Цин — рис куынæуал æвзарын. 
49 

Чи зоны, æмæ дыдзы цырагъ судзгæ 
Исчи куы фæзынид уырдæм. 
Барухс та уаид йæ талынг рæмудзгæ, 
Скæсид ыл авд авды хуртæ. 
Тæбæхсæуты Балойæн 
«Къухмæрзæн!» — æмæ денджыз йæ фæстæгтыл 
сыстад, 
Денджыз тоны йæ бæттæнтæ, былмæ лæбуры. 
«Къухмæрзæн!» — мавр — Дуджы хъæбатыр æл- 
гъыстаг 
Сонтæй баппæрста нымæт сыгъдæгзæрдæ хурхыл. 
Денджыз рафыхти, арвыл йæ урс пырхæн калы. 
Стайау ниуы, йæ дæндæгты къæс-къæс ыссæуы. 
Сиды маврмæ тохмæ, йæ маст ыл ызгъалы, 
Сау æхсæв фидары сæрмæ ныууырдыг, ыслæууыд. 
Мавр тары лæппынау ныддæлгом, ныхъхъæрзы, 
Денджыз сулæфыд, цыма хъæбулыл фæхæст и. 
Мавры атыхта хъавгæ йæ саусынт хъæбысы, 
Мавры уæртæ хъæндзæргæсау арвмæ фæхæссы. 
50 

Æнусон Ир, дæ урс зачъеты фарнæй 
Фыдæй фыртмæ рæсугъд æгъдау — нæ исбон. 
Зæрин зæдау рæсугъд удтæ — æфсармæй. 
Фыдгулты тас — дæ цыргъ хъама æдфистон. 
Ифтыгъд нæмгуытау — мæсгуытæ дæ дæгъты, 
Сæ бахъуыд уысмы сарыдтой-иу бæстæ. 
Сæ мастæй ластой тугзæйты фыдæхты, 
Цæмæй дæ зæххыл макуы уа фыдхъæстæ. 
Нæ уæндыд маргъ дæр атæхын дæ сæртыг 
Кæд æрдзы скондыл мадау уыдтæ армдар. 
Фыдгул лыгъди дæ иу фендæй тæссæртты, 
Дæу æвастæй нæ уæндыд нæрын арв дæр. 
Куывды бон-иу ныррызти зæхх дæ кафтæйг 
Дæ цины зарæг бæлæстæ æнкъуыста, 
Цæугæ-лæугæ хох зилахары бафтыд, 
Бæркады суадон — уацамонгæ къусты. 
Зынтæй дæрг уæдæ, цас æвзæрстай, уастæн. 
Хъæбулы зиантæй цух, мыййаг, нæ уыдтæ. 
Дæ хъарæт-иу, цæргæсау, базырсастæй 
Нынныгъуылди дæ къæдзæхты æнхъырдты. 
Æфсатийау ныр рабадтæ мæ разы, 
Дæ ивгъуыд циу! Дæ фидæн, зон, æндæр у, 
Дæ урс зачъетæй æз æвæндон хьазын, 
Æз ног рæстæджы ног æгъдау æвæрын. 

ффф 
Цы чызг уыдтæ! Кæрон нæ уыд дæ хъалæн, 
Дæ гуыры конд — нывгæнæджы фæлдыстау. 
Рæстмæ ныхас нæ загътаис æмбалæн, 
Фæсарæйнаг — дæ ахорæн, фæлыст уа. 
Æрбатахтæ хæстæгдæр хъæуæй ардæм, 
Амг горæты, нæ уыд цыма дæ хуызæн. 
«Æнæбон хъал, — дзырдтой дæу тыххæй адæм, — 
Йæхи дæргъыл уæд та куы барид хуысеæ*» 
Кæмæ хъуыстай! Æндæр хъуыды — дæ ахаст. 
Хæлæгæй дæм мæлынц, зæгъгæг æнхъæлдтай. 
Дæ зæрды ’нцой уыди дæ рæсугъд бакаст, 
Ныфсытæ дзы дæхицæн ды æвæрдтай. 
Цы фесты бонтæ! Азтæ та цы фесты! 
Ауг иу усгур куыд нæ фæзынд уæ кæртмæ. 
Дæ урс хилтæ ныр ахоринаг фесты, 
Дæ цæсгомыл — æмбæхст æнцъылдтæ уæртæ. 
Куыд хъал вæййæм æрыгонæй мах, уастæн, 
Куыд фæкæсæм мах иу бон цæстæй цардмæ! 
Куы стæхынц сæрмæ стыр æвзæнау азтæ, —» 
Фæтавæм хи нæ рæдыдтæн сæ артмæ! 
52 

ффф 
Фæцæуы сæрд. Фæцæуы сæрд кæдæмдæр, 
Кæсынц йæ фæстæ бæлæстæ æрхæндæг. 
Кæлы сæ цæссыг хус сыфтæй цæмæдæр, 
Сæ къабузтыл — фæлурс хуры пырхæнтæ. 
Фæцæуы сæрд. Фæцæуы сæрд сындæггай, 
Хæххон дæттæн фæмынæгдæр сæ зарæг. 
Цыма æрхæцынц фыккæхсыр сæндæгæй, 
Цыма æрхауди былгæрон сæ барæг. 
Фæцæуы сæрд. Фæцæуы сæрд, фæхъуызы, 
Фырнымд чындзау, йæ къахы айст дæр — хъавгæ. 
Цъæх цады былæй мæргъты зарæг хъуысы, 
Сæ балцы размæ афæлгæсынц арвмæ. 
Фæцæуы сæрд. Фæцæуы сæрд кæдæмдæр, 
Æрвнæрæнтæ — йæ фарсыл баст кæрддзæмы. 
Мæ зæрдæ мын йæ хъарм риуы фæхæссы, 
Мæ фæндыр та лæудзæни ныр æдзæмæй, 
Гæркъæраг та хъæд йæ сæрыл систа, 
Зондамонæг иннæ мæргътæн басгуыхт. 
Зазы хъистыл адауы йæ систæ. 
Хус дзæгъ-дзæгъмæ нал фæлæууид баст куыдз. 
53 

с<Бгнцай-ма: нæ феуæгъди кæд Д® ’фсæр! — 
Мæргътæ йæ фæйнæрдыгæй æлгьнтынц. — 
Банцай, кæд бынтон иæ фесæфт де ’фсарм». — 
Фæндæгтыл уæ/?дæр къæр-къæрæй сиды. 
Гæркъæраг... Æмбары Рæ бæгуыдæр: 
Зонд кæмæ нæй, уммæн ?а — æвзаг и. 
Зондджыны фæхонынц хатт мæгуыр лæгг 
Даргъ æвзагæн кзд æма» фæндаг и. 
• Ш Ф 
О, æрттивы зæрæхсиды Ялтæ, — 
Денджыз уынæргъы, былмæ лæбуры. 
Уый йæ урс рондз мæстыйæ фæкалдта, 
Ныр фæсчæмсэ цæф сырдау фæбыры. 
Хъеллау райдыдтой урсгуыбьш иаутæ, 
Хурмæ ’рттивынц сæ хъоппæг цæстытæ. 
Дарддæр абалцы бар сæм æрхаудта, 
Халынц уæртæ сæ быямæ бæстытæ. 
Фæлæ диссаг: æддæдæр нæ уæндынц, 
Æви афтæ у рагæй дæр се ’гъдау! 
Уылæн наутæ — хылычъитæ гæрдынц, 
Арфмæ ласынц бæрзонд науты сихтау. 
О, уæ цæрæнбон бирæ уа уастæнг 
Цæстыл уайынц нæ хохаг тыхст галтæ. 
Хур — сызгъæрин цялх — уыдоныл ластам,» 
Фæхстыл аив куырисгай уый калдтам. / 
54 

0 © Ш 
Бон æрныгъуылди хьæуы дæлфæдтæм, 
Сатæг узы йæ бур фынтеэ цадæг. 
Арв ыл тауы йæ урсдзыгъуыр кæрдæн, 
Зилы уæлдæфы быдырты кадæг. 
Уынджы кьахдзæфтæй барын æнцадгай, 
Хуыссæг ацафон асурын дарддæр. 
Уарзын иунæгæй сагьæсты цадæй 
Æз йæ былтæм куы ленк кæнын цардæн. 
Уæд куыд фæрайы, оххай, мæ зæрдæ, 
Мæн хæйрæгау фæсайы цæмæйдæр. 
Уалæ стъалытæ хъазыкц мæ сæрмæ, 
Семæ мадау куы ныххуды мæй дæр. 
Æз нæ фæллайын арвмæ кæсынæй, 
Еххг æрзæбул у Мæйæн йæ сыйыл. 
Бастай стъалытæ зæхмæ хæссынæй... 
Нæ! Мæ хъуыды æруæззау пъæззыйау... 
Дзурынцг алкæмæн йе стъалы — хицæн 
Хорз уг ничи сæ зоны, кæцы уг 
Уæд сæ скьæфиккой адæм сæхицæн, 
Æмæ амæлид арвы æрдзон уд. 
55 

Зарæг фескъуыд 
Бур тутитæ къалатийы бадынц. 
«Чъык-чъыррык-чъык» -— ахицæн сæ зард. 
Узæлгæ са базыртæ ысхъауынц, 
Раст цыма сæ пыхсбыны ыссард. 
Хъалг мыййаг, цæуылнæ уой сæ цардæйг 
Ницы хæс сыл сæвæрдта нæ æрдз. 
Сластой сæ цæст рæвдауынæн дардæй, 
Урс къух сын æрбадары сæ хæлц. 
Мæнæ та цъæх къалатийы дуарæй 
Урс фæлмæнкъух базырау фæзынд, 
Хæлц нæ радта — ратахти дын армæй 
Тынг рæсугъд маргъ, къалатийы ’рзылд. 
Хиуонау дын абадти сæ фарсмæ. 
Се ’взаг сын нæ бамбæрста, æцæг. 
Мыст куыд кæса богътæгæнæг арсмæ, 
Афтæ абадт тутитæм дæрддзæг. 
Стæй ныккодта ахæм зарæг, ахæм, 
Цыма азæлд минмырон хъæлæс, 
Уайтагъд ыл æрбамбырд ысты адæм, 
Зарæг цъиуæй нал истой сæ цæст. 
Тутитæ ныцъцъæх ысты фыр мæстæй, 
Бырынчъытæ — кард æмæ хæсгард. 
Зарæг цъиуы аргæвстой фыр хæстæй, — 
Фескъуыд сонтæй минмыроны зард. 
56 

Æлгъыстаджы хæст 
(Аргъау) 
Раджыма, раджыма, раджы, 
Чи ма йæ зоныг кæд уыд... 
Лæгæтты фыстыты руаджы 
Аргъау нæ дугмæ æрцыд. 
Хæхтыг дамг иу адæм цардиг 
Сабыр, уæзданæй. куыстой. 
Ахæм хъару, дам, сын рарди — 
Ничи сæм уæндыд зыстæй. 
Дауджытæн кодтой уынаффæ, 
Зæдтæ — сæ цагъар, дæлбар. 
Тахтысты балцы уæларвмæ, 
Дæлдзæхмæ дуæрттæ -— сæ бар. 
Царциаты диссæгтæ ’вдыстой, 
Уæйгуыты уæнгтæй -— сæ хъазт. 
Фурды сæ хъару æхсыстой, 
Никæмæн барстой сæ маст. 
Хистæр -— кæстæрæн йæ хуыцау, 
Хурау — сылгоймаджы ном. 
Уарзондзинад сын — мæсыгау, 
Удæй — æнувыд, æнгом. 

Се ’взаг та — дунейы кадæг, 
Чи нæ йæ ’мбæрста зæххыл! 
Суанг, дам, ма мæргътæн дæр адæм 
Алцы фæрæзтой зæгъын. 
Бабын сты æвзаг уа, адæм... 
Дунейы дæснытæ ныр 
Агурынц уыдоны бадæн, 
Се сныхас, иу дзырд, гъе мыр. 
Зилынц быдырты, лæгæтты, 
Зилынц хæлд мæсгуыты бын. 
Ибон, да.м, тархъæдджын кæмтты 
Цавæрдæр фæдтæ фæзынд. 
Дуртыл — гæзæмæ фыстытæ, 
Дамгъæгай хъуыды æвзæрд: 
с<0 дуне, ацы хæстытæ... 
Сар нын куы кæнынц нæ сæр... 
Арæх нæ.цыдыстæм стæры, 
Хæст нын — цыфэдл.æр зыи#он. 
Нс знаг нæ быпмæ фæтæры... 
Оххай, куы сæфæм быитон...» 
Чи гæм нь’ббырста фыдазы, 
Чи сын ныссаста сæ тых? 
Уæлæ та айнæджы факсыл 
Дамгъæты артдзæст ыссыгъд: 
58 

«Туг ныл куы уары... Цы кодтам! 
Сау æхсæв фестзд нæ æрдз. 
Зæйау бырсынц овцыкзтæг 
Нæй сын кæрон æмæ бæрц. 
Сухтау дзы Ьирæ ныццагьтам, 
Фæлæ сæ æфсад у стыр... 
Иугай нæ хæхтæ ныууагътам, 
Фосау нæ пырх кæны сырд. 
Дымгæмæ не ’гъдау кыддардтой, 
Не ’взагьш — цьутта æвæрд. 
Юльыг к&мттæм кæ фæтардтой, 
Нал иын кыууагътой уæлмæрд. 
О хуыцау, ракæс, цы кодтам? 
Васыгьд нæ рæхыс — нæ цæг. 
Дæидзæх фæутг овцыкотæ! 
Н’ адæмы хурхыл хæцæг». 
Дарддæр цы рауад — æЗæрæг, 
Ног фыстæг нал ахсы цæст. 
Адæмæй нал и фæдбæрæг, 
Се сæфт — æлгъыстаджы хæст. 
Раджыма, радхгыма, раджы... 
Чи ма йæ зоны, кæд уыд: 
Лæгæттыл фыстыгы руаджы 
Аргьау нæ дугмæ æрцыд. 

СÆРГÆНД ТÆ 
Амынæт 
Хæрæджы æмбисонд . . . . 
Тырыса 
«Хæдзар бамбæхсти бæлæсты фæстæ...» 
Хуыцауæхсæвы аргъуыд . 
Невскийы номыл аргъуан . . . . 
Мæ тыхстæй 
Æрыгон фыййауы хъынцъым 
Сабидугимæ фембæлд . 
Æгъгъæд!.. 
«Арвæрдын æрцауындзæг...» 
Æнафоны дзæнгæрæг 
«Комы уæлæсин хъæд бынмæ æрхъуызыд...» 
Хъамайы цæф 
Фыны 
«Куыд диссаг у, цы уыдтæ ’мæ куыдтæ сдæ...» . 
«Мæй хæлйудзыхæй касти...» 
«Игæрдзæст мигъты...» . 
Æнтъыснæг бон 
Зæрдæйы уайдзæф 
Æвзонг мæрзæг 
60 

«Сызгъæрины тæнцъар гæбаз цъæх арвыл...» . 27 
«Фæззыгон бон æхсиды...» . . . — 
Æхсæны лæг 28 
Куыдз, дам, зæрдæ зоны .... 29 
Акимы зарæг 30 
«Ехх, рæстæг, рæстæг!..» . . . .31 
«Ехх, цы ефс уыд нæ сыхæгтæм...» . . *— 
Бон 32 
«Сырх мигъпырды...» .... 33 
«Сау талынг нæ дыууæйыл æртыхсыд...» . — 
Цыбæл нæ дæн 34 
Фæсивæдмæ 35 
Сагъæс . 36 
Аргъæуттæм хъусгæйæ 37 
Процент 38 
«Боны цырагъ судзы...» ... 39 
Мады хæс 40 
Ма тыхс . . . . . .41 
«Кæсын, кæсын, мæ развæндаг 
ныдздзæгъæл...» ... 42 
Хохаг изæр 43 
Къостайы уæлмæрды — 
Лæппын сæгуыт ... 44 
Донивылды .45 
«Саукъæлæт æрфгуытæ...» ... 46 
Уæлмæрдты 47 
«Боны цæстæй раивылди рухс тын...» . . 48 
«Искæй зæрдæмæ куы уаид ныккæсæн...» . 49 
«Къухмæрзæн» 50 
«Æнусон Ир...» ... 51 
61 

«Цы чызг уыдтæ!..» * • ♦ 52 
«Фæцæуы сæрд...» ... 53 
«Гæркъæраг та хъæд йæ сæрыл систа...» . — 
«О, æрттивы зæрæхсиды Ялтæ...» ... 54 
«Бон æрныгъуылди хъæуы уæлфæдтæм...» . 55 
Зарæг фескъуыд 56 
Æлгъыстаджы хæст 57 

Петр Семснович Урумов 
зллог 
Стихи на осетинском языке 
Редактор Л. Е. Валиев 
Художник В. С. Григорян 
Художественный редактор В. А. Биджелов 
Технический редактор Б. Т. Бесаева 
Корректор И. Н. Кокаева 

ИБ № 1930 
Сдано в набор 14.02.90. Подиисаио к печати 23.04.90. 
ЕИ 00865. Формат бумаги бОхЭО’/зг- БУМ- тин. № 1. 
Гарн. шрифта журнальная рублсная. Псчать вмсокая 
Усл. п. л. 2. Усл.-кр. отт. 2,12. Учетно-изд: листов 1,98: 
Тираж 1000 экз. Заказ № 565. Цеиа 20 коп. 
Издательство «Нр» Государствспного комнтста Ссве- 
ро-Осетинской АССР но дслам издательств, полигра- 
фии н книжной торговлн, 362010, г. Орджоникидзс, 
проснект Мира, 25. 
Рсспубликанская книжная тинографня нм. В. Л. Гас- 
сисва Государствеиного комнтста Северо-Осетннской 
АССР но делам издательств, полнграфии н кпижной 
торговли^ 362011, г. Орджоинкндзе, ул. Тсльмана, 16. 


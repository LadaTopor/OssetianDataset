БАБАТЫ ВИКТОР 
Бинонты 
хъысмæт 
Радзырдты æмбырдгонд 
^ "Республика" 
Д. Цхинвал-2010 

84 (Осет) 
Бабаты Виктор 
Бинонты хъысмæт. Радзырдты æмбырдгонд. «Республика». 
Цхинвал, 2010г., 174 стр. 
18ЕШ - Издательский №3 
© Госкомитет информации, связи и массовых коммуникации 
Республики Южная Осетия, 2010 
© ООО «Республика», 2010 
© Бабаты Виктор, 2010 

Бабаты Виктор Данелы фырт райгуырд 1932 азы 16 июлы 
Цхинвалы районы Андисы хъæуы. Каст фæцис Дзауы  
районы Дзрийайы хъæуы астазон скъола, уый фæстæ та Сталини- 
ры педагогон ахуыргæнæн-дон. Ахуыргæнæндон каст фæуыны 
фæстæ намысджынæй сæххæст кодта йе 'фсæддон хæс, службæ 
кодта Советон æфсады рæнхъыты. Фæстæдæр райста уæлдæр 
ахуырад дæр, æнтыстджынæй каст фæцис ХИПИ-ы историон- 
филологон факультет. Викторæн йæ цард, йæ архайд æнгом бает 
сты Хуссар Ирыстоны мыхуыры фæрæзтимæ, 41 азы дæргъы 
цæсгомджынæй фæкуыста бынæттон ирон газет «Хурзæрин»-ы 
(раздæры «Советон Ирыстон»). Журналистикæйы къабазы йе 
стыр лæггæдтæ æмæ бирæ азты намыеджын куыст бакæныны 
тыххæй йын 1997 азы лæвæрд æрцыд «РХИ сгуыхт  
журналисты» кадджын ном. Уыимæ иумæ ма у къорд æндæр паддза- 
хадон хорзæхты хицау дæр. Хорзæхджын æрцыд нæузæххытæ 
басæттыны тыххæй майданæй, журналистикæйы къабазы йæ 
лæггæдты тыххæй иу къорд дипломтæй æмæ кады грамотатæй, 
ФÆЛК ЦК-ы Кады нысанæй. Бабаты Виктор у РХИ куысты 
ветеран. 

БИНОНТЫ ХЪЫСМÆТ 
- Зитæ, мæ хъæбул! Кæм дæ, кæ? Ардæм ма тагъддæр рацу! 
Чызгмæ йæ мады хъæлæс райхъуыст æхсæвулæфæн хатæнæй. 
Зитæ йын йæ ныхæстæ хъусы, фæлæ йæм ницы дзуры. Фæстаг 
бонты æндыгъд цаутæ йын йæ зæрдæ æхсынынц, йæ хъуыдытæ 
йын схæццæ кодтой. Фаг сын у! Йæ хъуырмæ йæ скодтой. Нал 
æй фæнды, цыма ма сын хæрзкъаннæг гыгы у, уыйау дзы хъулæй 
хъазæгау кæной, уый. 
Иæ былты йæ дæндæгтæй æрæлхъивæгау кæнгæйæ, къæбицы 
дуарæй ракаст, кæд æм мыййаг не 'рбацæуы, зæгъгæ. Развæлгъау 
зоны, цытæ та йын дзурдзæн, уый æмæ йæ нæ фæнды йæ мады 
тардзæгъдæнмæ хъусын. Стæй фыд дæр йе 'мкъайы ныхæстæм 
хъусы, цы йын дзуры, уый кæны. Зитæ сæ иуы ныхмæ тох кæнит, 
фæлæ мад куы сдзуры, уæд фыд дæр йæ фарс фæвæййы æмæ кæс 
æмæ хъус уыдонмæ. Зитæйы бон сæм сдзурын бынтондæр ницы- 
уал вæййы. 
Æмæ та йæ зæрдыл æрлæууыдысты, ацы хъуырдухæнтæ 
кæд æмæ куыд райдыдтой, уыдæттæ. Иу бон куы уыд, уæд 
цыдæр хъуыддаджы фæдыл фæцæйцыд йе скъолайон æмбал 
Ритæтæм. Уæд ма дæсæм къласы ахуыр кодтой. Иу дзæвгар куы 
бауад, уæд кæсы æмæ дæлæ Ритæ йæхæдæг суайы иу хæрзконд, 
зæрдæмæдзæугæ лæппуимæ. Нæдæр ныллæг у, нæдæр бæрзонд, 
фæлæ у, æвзонг чызджы зæрдæ кæмæ бахъаза, раст ахæм. 
Зитæ йæ куыддæр ауыдта, афтæ æппæты фыццаг йæ сæры 
аленк кодтой ахæм хъуыдытæ: «Ацы сæмпæрчъи ахæм хорз 
лæппуимæ цæуа, æмæ сæм æз та дардæй кæсон, уый Хуыцауы 
зæрдæмæ нæ фæцæудзæн?!» Æмæ сæм бараст. Бараст сæм ис æмæ 
сыл ныздыхта, дыууæ уарзæгой уды адджын ныхас чи фескъуыд- 
та, ахæм дзырдтæ: 
- Кæд уæ иууыл ахсджиагдæр ныхæстæм бахæццæ стут, 
уæддæр уын уæ ныхас хъуамæ фескъуынон. 
4 

<ХХ^ 
Бабаты Виктор: «Бинонты хьысмæтж 
^ХХ> 
Бауад сæм. Ритæйы къух райста æмæ йын къæйныхæй загъта: 
- Ритæ, дæ уарзоны мын базонгæ кæн, кæд ын байсынæй нæ 
тæрсыс, уæд! 
Зитæйы ныхæстыл худæгæй бакъæцæл сты Ритæ дæр æмæ Зал- 
вен дæр. 
- Залвен, базонгæ у Зитæимæ, кæннод ыл ахсæв хуыссæг не 
'рхæцдзæн, - фелхыскъ кодта Зитæйы Ритæ дæр. 
Зитæ æмæ Залвен кæрæдзимæ сæ къухтæ радтой æмæ афтæ 
кæрæдзи къухтыл хæцгæйæ баззадысты, цыма сæ се суæгъд 
кæнын рох фæцис, уыйау. Кæрæдзи цæсгæмттæм нымдзаст сты, 
цыма цæс-тынгасæй кæрæдзи аныхъхъуырынмæ хъавыдысты. 
- Уæ къухтæ кæрæдзийыл æндæдзгæ ныккодтой, кæдмæ 
сыл хæцдзыстут? - фелхыскъ та кодта Ритæ сæ дыууæйы дæр. 
Уыдон дæр сæ къухтæ суæгъд кодтой уыцы æвæндонæй. Уæгъд 
сæ скодтой, фæлæ иудзæвгар рæстæг сæ дыууæ дæр æнкъардтой 
кæрæдзийы къухты хъарм. Афтæ сæм каст, цыма нырма дæр 
кæрæдзийы къухтыл хæцынц. 
- Цæй ма, афтæ иуран кæдмæ лæудзыстæм? - загъта сын 
Ритæ. - Азилæм, сатæг уæлдæфмæ атезгъо кæнæм. 
Уынджы цæуынц, дыууæ чызджы лæппуйы се 'хсæн скодтой, 
афтæмæй цæуынц. Иудзæвгар куы ауадысты, уæд Зитæ лæппуйы 
цæсгоммæ скаст æмæ афтæ зæгъы: 
- Среди двух роз вырос барбос. 
Æмæ та æртæ дæр бахудтысты Зитæйы мæстæймарæн 
ныхæстыл. Уыцы изæр бирæ фæтезгъо кодтой. Куы ахицæн сты, 
алчи дæр сæ йæ хæдзармæ куы афардæг, уæд хъуыдыты аныгъ- 
уылдысты: 
«Ритæйæ Зитæ бирæ хъæлдзæгдæр у, стæй цæсгомæй дæр æмæ 
уæнгтыкондæй дæр бирæ рæсугъддæр у, - хъуыды кодта Завен 
йæхимидæг. Ахæмимæ лæг цæрынæй никуы бафсæддзен. Йæ 
ныхæстæ дæр æмæ мæм йæ ахает дæр афтæ фæкастысты, цыма 
мæхæдæг дæр йæ зæрдæмæ фæцыдтæн. Хорз у æмæ Ритæйæн 
ницыма загътон. Уарзты кой йын нæма скодтон, æндæра дзы 
худинаг уыдаид, Зитæйы 'рдæм куы фæзылдаин, уæд. Æниу 
æмбисонд афтæ у: «Сабыргайдæр цу æмæ дарддæр ацæуай!» Мæн 
дæр тагъд кæнын нæ хъæуы. Хуыздæр сæ базонын хъæуы. Чи сæ 
5 

ООО Бабаты Виктор: «Бгтонты хъысмæт» ООО 
арæхстджындæр у, чи сæ уæзбындæр у, хæдзары куыстытæм сæ 
чи рæвдздæр у, уый базонын хъæуы. Æмæ уæдæ тагъд ма кæн, 
мæнæуйуый!» 
«Цы хæйрæджытæ йæ æрбахастой, цы, нæ цурмæ. Кæд, дам, 
уæ иууыл ахсджиагдæр ныхæстæм бахæццæ стут, уæддæр, дам, 
уын уæ ныхас хъуамæ фескъуынон. - Хъуыды кæны Ритæ. - 
Кæннод æм ничи кæсы? Ритæ, дæ уарзоны, дам, мын базонгæ 
кæн, кæд, дам, ын байсынæй нæ тæрсыс, уæд. Æмæ байсынæй 
дæр ын куыннæ хъуамæ тæрсон, нырма мын, уарзын дæ, зæгъгæ 
дæр куынæ загъта, уæд. Æфсонæн дæр мын куыддæр зæгъа, 
уарзын дæ, зæгъгæ, афтæ йе 'фцæгыл хъуамæ ацауындзæг уон. 
Стæй ацæуæт æмæ Зитæ гæпп кæнæт. Уæгъд нал суадзин Залве- 
ны, фæлæ... Æниу цæуыл тыхсын, цæ? Мемæ ныр æртæ мæйæ 
фылдæр куы цæуы. Йæ зæрдæмæ куынæ цыдаин, уæд-иу мæм 
телефоны цæмæн фæдзырдта, цæмæн-иу мæ рацæуын кодта 
уынгмæ?..» 
«Фыццаг хатт федтон ахæм барон, ахæм æгъдауджын 
лæппуйы, - хъуыды кæны Зитæ дæр. Стæй йын адæймагмæ цæй 
диссаджы ахает ис. Æнæхъæн изæр фæныхас кодтам, æмæ дзы иу 
уæлдай ныхас, иу æнæраны ныхас уæддæр куы схаудаит. Афтæ 
йын куы загътон, зæгъын, среди двух роз вырос барбос, уæддæр 
йæ мидбылты бахудт, уый йедтæмæ дзы иунæг сыбыртт не 
схауд. Гъе, фæлæ диссаг сты ацы лæппутæ. Æнæуæрст адæмæй 
дын равзарыны бар уа æмæ дзы равзарын ма базонай. Нырма 
бакæс Залвенмæ. Кæмæ æрхаудта, кæмæ? Цы федта Ритæйы? 
Кæнæ цæсгомæй куы уаит рæсугъд, кæнæ уæнгтыкондæй. Æниу 
ацы лæппутыл дæр æууæнк нæй. Чи йын цы зоны, цæмæн цæуы 
йемæ. Чизоны йæ фæсайынмæ хъавы. Гъе, фæлæ мæнæн та мæ 
зæрдæмæ фæцыд æмæ... Цы бакæнон, цы хуызы йæ раздахон 
мæхирдæм?.. Æнæмæнг архайын хъæуы, архайын хъæуы, фæлæ 
куыд? Цы амалæй йын бауарзын кæнон мæхи? Цæй цы уа, уый 
уæд. Ахæрынæй, дам, анхъæлмæ кæсын хуыздæр у. Бон цæуы 
æмæ, дам, фарн йемæ хæссы...» 
Æмæ æнхъæлмæ кæсынц се 'ртæ дæр. Гъе, фæлæ Зитæ куыд 
æнхъæлдта, Залвен афтæ æгуыдзæг нæ разынд. Æдзух æмбæлд 
Ритæимæ дæр æмæ Зитæимæ дæр. Сæ иу дæр афтæ æнхъæлдта, 
6 

ОО0> Еабаты Виктор: «Бинонты хьысмæт» ООО 
мæн уарзы, æмæ се 'ннæ дæр. Фæлæ дзы афтæ никæмæн ма загъ- 
та, уарзын дæ, зæгъгæ. 
Цыд рæстæг. Дыууæ чызджы каст фесты астæуккаг скъола. 
Фæлварæнтæ радтой уæлдæр ахуыргæнæндонмæ æмæ ахуыр 
кæнынц. Зитæ ноджы æввахсдæр базонгæ Залвенимæ. Уый дæр 
каст фæцис астæуукаг скъола. Каст фæцис шофыры курсытæ. 
Æртæ азы баслужбæ кодта Советон æфсады рæнхъыты. 
Æрыздæхт æмæ шофырæй кусын райдыдта автотранспортон 
куыстуаты. Цы-иу ын бахæс кодтой, уый-иу сæххæст кодта 
банысангонд рæстæджы æмæ намысджынæй. Нозты тæфтыл 
нæ цыд. Цы æхца иста, уыдон хардз кодта ауæрдгæйæ. Бузныг 
дзы уыдысты канд йæ ныййарджытæ нæ, фæлæ ма куыстуаты 
разамонджытæ æмæ йе 'мбæлттæ дæр. 
Ритæимæ дæр æмбæлд, фæлæ куыд гæнæн уыд, афтæ 
стæм хатт. Æмбæлд ыл, цæмæй йæм ма фæхъыг уыдаид æмæ 
хæлæрттæй баззадаиккой. Арæхдæр Зитæимæ æмбæлд. Дыгай- 
æртыгай сахаттæ-иу горæты уынгты фæтезгъо кодтой. Киномæ 
æмæ театрмæ дæр-иу арæх бацыдысты. Бирæ-иу фæныхас  
кодтой. Бирæ фарстытыл-иу сæм æрхаудта ныхас. Фæлæ кæрæдзи 
зæрдæмæ кæй цæуынц, уый дзы никуы никæй дзыхæй схауд. 
Нæдæр кæрæдзийæн исты загътой, нæдæр се 'мбæлттæн искуы 
исты срæдыдысты. 
Гъе, фæлæ адæмы цæстуынагу. Фæхатыдысты сæ се 'мбæлттæ. 
Зитæйы æмбæлттæй-иу бирæтæ сусæгæй-æргомæй дзырдтой, 
зæгъгæ, дам, Зитæ байста Ритæйы уарзоны. Æгæрыстæмæй Ритæ 
йæхæдæг дæр иу хатт бауайдзæф кодта Зитæйæн. 
- Фыццаг хатт нæ Залвенимæ тезгъогæнгæ куы федтай, уæд 
мын загътай: дæ уарзоны, дам, мын базонгæ кæн, кæд, дам, ын 
байсынæй нæ тæрсыс, уæд! Уæд ацы нæхæстæ ды хъазгæйæ 
загътай, фæлæ дæм куыд кæсын, афтæмæй æцæгдæр уыцы 
хъуыддагмæ бындуронæй æрæвнæлдтай! 
- Æмæ кæцæй дæ уарзон у? Искуы дын афтæ загъта, уарзын, 
дам, дæ? Кæнæ йын дæхæдæг искуы загътай, кæй йæ уарзыс, уый 
тыххæй? Дæ бæсты дзуапп дæттын æз мæхæдæг. Æппындæр 
никуы. Æгæрыстæмæй мæнæн дæр никуы загътай, кæй йæ  
уарзыс, уый тыххæй. 
7 

ООО Бабаты Викгщр: «Бинонты хъысмæт» ООО 
Ритæ æмæ Зитæ ахæм ныхæстæ куы кодтой, раст уыцы рæстæ- 
джы сæ тæккæ раз уынджы фæурæдта иу «Жигули» маркæйы 
автомашинæ. Йæ дуар байгом æмæ дзы рахызт Залвен. 
- Чызджытæ, раарфæ мын кæнут, машинæ балхæдтон. 
Чызджытæ йын йæ къух райстой æмæ йын загътой, æнæнизæй 
æмæ йыл дзæбæхæй кус, зæгъгæ. 
- Сбадут æмæ уæ бадавон уæ хæдзæрттæм! 
Уæлдай ницыуал загътой чызджытæ. Сбадтысты Залвены 
маши-нæйы, Залвен фыццаг Ритæйы бакодта сæ хæдзармæ, стæй 
та Зитæимæ рацыдысты. Иу дзæвгар куы рауадысты, уæд Залвен 
æру-рæдта: 
- Зитæ, дæ цæстæнгасæй йæ фæхатыдтæн, машинæ кæй 
балхæд-тон, уый дын тынг æхсызгон кæй у, уый. 
- Цæмæй йæ фæхатыдтæ? 
- Æз канд уый нæ фæхатыдтæн, фæлæ ма хатын, кæй мæ уар- 
зыс, уый дæр. 
- Цытæ дзурыс, дæ зæрдæ дæ нæ сайы? 
- Мæ зæрдæ мæ æппындæр нæ сайы, æндæра дæ мæхи уды 
бæрц нæ бауарзтаин! 
- Цытæ дзурыс, æмæ мæ кæд уарзтай, уæд мын æй абоны онг 
цæмæннæ искуы загътай? 
- Æмæ дын æй мæ дзурын цæмæн хъуыд? Æнæуый йæ нæ 
хатыдтæ? Æз дæ фыццаг хатт куы федтон, растдæр уæд аскъу- 
ыддзаг кодтон, ды мæ уды хай кæй уыдзынæ, уый. 
- Мæнæ цытæ хъусын! Æцæг зæгъыс? 
- Æцæг зæгъын, æцæг. 
- Диссæгтæ! Æмæ диссагыл дис дæр ничиуал кæны. 
- Уæдæ ма мæм дæ хъус æрбадар æмæ дын дæ хъусы цыдæр 
зæгъон. 
Йæ хъус куыддæр æрбадардта, афтæ йæ Залвен ацахста 
æмæ йын зæрдиаг пъа ныккодта. Чызг ацы пъамæ кæд рагæй 
æнхъæлмæ каст, уæддæр йæхи ратыдта Залвены къухтæй æмæ 
йыл сбуцтæ кодта, цыма йæ нæ фæндыд, уыйау. 
Залвен дæр дзы хатыр ракуырдта: 
- Мæ аххос нæ уыд. Уарзын дæ æмæ мæхи нæ баурæдтон. Æз 
афтæ æнхъæлдтон, ды дæр мæ уарзыс. Æвæццæгæн мæ, дæхи 
загъдау, мæ зæрдæ фæсайдта. 
8 

ООО- Бабаты Виктор: «Бииопты хъысмæт» ООО 
Зитæ фæтарст. Мыййаг æцæг куы ахъуыды кæна, нæ йæ уар- 
зын, зæгъгæ, æмæ Ритæйы 'рдæм куы фæзила. 
- Нæ, нæ! Дæ зæрдæ дæ нæ фæсайдта, æз дæр дæ уарзын, 
фæлæ... 
- Фæлæ ма цы? 
- Цы цы! Уарзгæ чи кæны, уый фыццаг зæгъгæ фæкæны, кæй 
уарзы, уый тыххæй. Æмæ иу хатт дæр нæ, фæлæ цалдæр хатты. 
- Цытæ дзурыс? Æз ахæмтæн ницы зыдтон. Фыццаг хатт дæу 
бауарзтон, æмæ... 
Æмæ сæ кæд сæхи йедтæмæ ничи хъуыста, уæддæр æнæхъæн 
горæтыл айхъуыст, Залвен æмæ Зитæ кæрæдзи кæй уарзынц, уый. 
Ацы хабар æрцыд Залвены ныййарджыты хъустыл дæр æмæ 
Зитæйы ныййарджыты хъустыл дæр. Залвены ныййарджытæн 
æхсызгон уыд, æгайтма сæ хистæр лæппу йæ сомбоны кой кæны. 
Æмæ сын сæ лæппу кæд ницыма загъта, уæддæр рагацау сæхи 
цæттæ кæнын райдыдтой чындзæхсæвмæ. 
Залвены фыд Сæрæби ацыд, кæм райгуырд, уыцы хъæумæ 
æмæ йе 'рвадæлтæй иу лæгимæ бадзырдта кусæрттаджы тыххæй. 
Йæ мад Сона та азылд магазинтыл æмæ æркæстытæ кодта, 
йæ чындзагæн æмæ йæ ног хæстæджытæн æй лæвæрттæн цы 
хъæудзæн, ахæм дзаумæттæм. 
Бынтон æндæр ахает равдыстой Зитæйы ныййарджытæ - 
Сарди æмæ Уарди. Сарди уæддæр йæхиуыл хæцын зоны æмæ йæ 
чызджы равзæрст кæд уадиссаг йæ зæрдæмæ нæ фæцыд, уæддæр 
ницы едзырдта. Гъе, фæлæ, Уарди, Уарди. Йæхи нал урæдта æмæ 
йæ чызджы уайдзæфты хай фæкодта: 
- Цымæ кæдæм тагъд кæные? Чъизи, чъиллон шофырæй 
куынæ смой кæнай, уæд лæппуты азар æрцыд? Институты кæимæ 
ахуыр кæные, уыцы лæппутæй иу зæрдæмæдзæугæ нал разынд? 
Æнæмæнг ын цæрæнбонты йæ бензины тæфмæ хъуамæ смудай, 
йæ мазутæйдзаг пысултæ йын æхсай? Кæннод æнæуæрст адæмæй 
дæхицæн хай æвзарыс æмæ равзар, бацæуæндон, хисæрмагонд 
хæдзар кæмæн ис, иу ахæм лæппуйы. 
Уардийæн нал æхсæв уыд, нал бон. Æдзух хæцыд йæ чызгмæ. 
Ныууадз, ныууадз уыцы чъиллоны. Уый дæуæн царды ницы 
фæуыдзæн. Байхъус, байхъус, цард дын чи радта, арвы рухс дын 
9 

ООО Бабаты Виктор: «Бгшонты хъысмæт» ООО 
чи фенын кодта, авгау дын æрхауынæй чи тарст æмæ дæ æдзух 
йæ дæллагхъуыр чи дардта, дæ уыцы мадмæ. 
Ахæм ныхæстæ Уарди йæ чызгæн кодта æрвылизæр дæр. Зитæ 
йын сфæлмæцыд йæ ныхæстæм хъусынæй æмæ та йæм мæнæ 
æхсæвулæфæн хатæнæй куы радзырдта, «Зитæ, о Зитæ! Кæм дæ 
кæ, мæ хъæбул? Ардæм ма рацу», зæгъгæ, уæд Зитæ нал зыдта, 
йæхи цы фæкодтаид, уый. Хатыд, рагацау та йæ зыдта, йæ мады 
та цы хъæуы, цытæ та йын дзурдзæн, уыдæттæ æмæ къæбицы 
дуарæй ракаст, ахъахъхъæдта, куынæдæр йæ фыдыл схæцыд йæ 
цæст, куынæдæр йæ мадыл, уæд йæ æддæмæ цæуæн пысултæ йæ 
уæлæ акодта æмæ сабыргай, йæ къæхты хъæр куыннæ ссыдаид, 
афтæ сындæггай хæдзары дуар бакодта æмæ... 
Зитæ йæм куынæ æмæ куынæ цыд, уæд Уарди æхсæвулæфæн 
хатæнæй рахызт, къæбицмæ бауад, йæ чызджы уым куынæ 
баййæфта, уæд æрзылд фатеры къуымты. Куы никуы зынд, уæд 
йе мкъай Сардимæ баздæхт: 
- Дæ чызг хæдзары куынæ зыны, уæд ам цы бадыс? Цæуылнæ 
фæцæуыс йæ агурæг? Æви йын банымаинаг, бафæрсинаг ничиу- 
ал ис? 
- Дæхи аххос у, Уарди, дæхи аххос. Æдзух ыл тардзæгъдæн 
кæныс! Сабыр дзурын нал зоныс, схуыст æмæ сриуыгъд йедтæмæ, 
иу сабыр, иу уæздан ныхас никуыуал схауд дæ дзыхæй æмæ 
адæймаг фæлмæцын дæр зоны. Уæртæ йæ сыхæгтæй искæмæ 
фен, ацы æнафоны æндæр кæдæм хъуамæ ацыдаид? 
Уарди рахызт фатеры къæсæрæй. Бакъуырцц-къуырцц кодта 
сыхæгты дуæрттæй иуы. Уым куынæ разынд, уæд та иннæтæм 
бакъуырцц-къуырцц кодта. Афтæ сыл хъуамæ æрзылдаид, фæлæ 
йын сыхæгты чызджытæй иу афтæ: 
- Мæнæ чысыл раздæр телефоны фæдзырдта Залвенмæ. 
Тагъддæр ма, дам, рацу, ныхасæн, дам, мæ хъæуыс, æмæ уынгмæ 
ахызт. Рудзынгæй йæм кастæн. Машинæ йæм æрбацыд, сбадт ыл 
æмæ кæдæмдæр ацыдысты. Цæмæй йын тæрсыс, мыййаг фыццаг 
хатт ацыдысты? 
Уарди сыхæгты чызджы цур дзургæ ницы скодта, фæлæ мæстæй 
рахсыст. Куы йыл раныдзæвид, йæ пипитæ йын ныскъуыдтæ 
кæнид. Сыздæхт фæстæмæ, бацыд йе 'мкъайы цурмæ: 
10 

<ХХХ Бабаты Виктор: «Бинонты хьысмæт» ООО 
- Фыд куы дæ, фыд. Дæ чызг хæдзары нæй, кæйдæр 
дзæгъæлзад, кæйдæр чъиллонимæ дын рабыр-бабыр кæны, ды 
та бадыс, газеттæ æмæ журналтыл дæхи ирхæфсыс, уæд та дын 
кæм ис, уæд та дын цытæ аразы, ма йæ хъуамæ зонай? 
- Хорз. А-а. Сыстадтæн, ацæудзæн, фæлæ мын зæгъ, кæдæм 
фæцæуон, кæм сæ агурон? 
- Куыд сæ кæм агурай? Лæппуйы хæдзармæ бацу, йæ мад æмæ 
йын йæ фыдæн зæгъ, уæ лæппуйы, дам, бафæдзæхсут æмæ, дам, 
мын мæ чызджы ма æрра кæнæд, йæ тæфтыл, дам, ма цæуæд. 
- Æмæ дæ чызг дæ коммæ куынæуал кæсы, уæд уыдонæн сæ 
лæппу сæ коммæ кæсы? 
Зæгъгæ йын афтæ кодта, фæлæ сыстад, йæ пысултæ раив- 
та. Хæдзары къæсæрæй рахызт. Цæуы, цæуы уынджы. Чи йыл 
амбæлы, чи йæ афæрсы, ацы æнафоны ма кæдæм цæуыс, зæгъгæ, 
уымæн афтæ бакæны: 
- Мæнæ мæ чидæр хъæуы æмæ йæ хъуамæ фенон. 
Бахæццæ, йе 'мкъай æдзух чъиллон кæй хоны, уыцы лæппуйы 
хæдзармæ. 
Схызт æртыккаг уæладзыгмæ, бакъуырцц-къуырцц кодта, 
бынæй фыццаг уæладзыджы йын кæдæм бацамыдтой, уыцы 
фатермæ. Ракаст æм Залвены фыд Сæрæби. Кæстытæ йæм кæны. 
- Мидæмæ нæм рахиз, æнæхъуыддагæй не 'рбацыдаис?! - 
загъта йын Сæрæби. 
- Мидæмæ мæ не 'вдæлы, фæлæ дæ лæппу кæм ис? 
- Мæ лæппу? Мæнæ йæм чысыл раздæр чидæр телефоны 
фæдзырдта, тагъд ма, дам, рацу, æмæ уымæ ацыдис. Æмæ куы 
'рбацæуа, уæд ын цы зæгъон, чи йæ агуырдта, чи стут? 
- Зæгъ ын, цы чызгимæ цæуы, уый нырма ахуыр кæны æмæ 
йæ тæфтыл куыннæ цæуа, афтæ бакæнæд, кæд æй нæ фæнды 
æмæ фыдбылызы бахауа, уæд. Фехъуыстай мæ? 
- Фехъуыстон дæ, фехъуыстон, зæгъдзынæн ын. 
Сарди рацыд. Цæугæ ракодта, фæлæ кæдæм фæцæуа, йæ  
чызджы кæм агура, уый нæ зоны. Сындæг къахдзæфтæй араст ис 
сæхимæ. Æхсæв-бонмæ цъынд нæ федтой лæг дæр æмæ ус дæр. 
Арвы кæрæттæ цъæх кæнын куы райдыдтой, уæд та Сарди сыстад 
æмæ та бацыд лæппуйы хæдзармæ. Ракаст та йæм хæдзары хицау. 
11 

ООО Бабаты Виктор: «Бшюнты хьысмæт» ООО 
Куы йæ бафарста, дæ фырт кæм ис, зæгъгæ, уæд та йын уый  
загъта, зæгъгæ, нæ зонын, дысон хæдзармæ не 'рбацыд. 
Сарди уырдыгæй ацыд милицимæ. Милицийы радгæс æй 
рафæрс-бафæрс кодта, фæстаг хатт ма йæ чи федта, кæимæ йæ 
федта, кæимæ цæуы, æппæт уыдæттæй. Сæрæби лæппуйы кой 
куы скодта милицийы радгæсæн, уæд æй уый афарста лæппуйы 
адресæй, йæхимæ йæ фæнысан кодта. Загъта йын, исты бæрæг 
куы базоной, уæд ын æй кæй фехъусын кæндзысты. 
Мидхъуыддæгты горæтон хайады хисдæр куыддæр æрбацыд, 
афтæ йын радгæс рахабар кодта, Сардийы чызг æхсæв хæдзармæ 
кæй не 'рцыд æмæ йæ кæй агуры, уый тыххæй. Арвыста 
Сæрæбитæм дыууæ кусæджы. Уыдон æй фæрафæрс-бафæрс код- 
той, æввахс сын хион, хæстæг чи ис, æмæ кæм цæрынц, уыдæттæй. 
Рæбыны хъæуы йæ каистæ кæй цæрынц, уый сын куы  
загъта Сæрæби, уæд уырдæм фæцæуæг сты милицийы кусджытæ. 
Уым баййæфтой чызджы дæр æмæ лæппуйы дæр. Бафарстой 
сæ хицæнтæй, æппæтдæр куыд уыд, уыдæттæй. Сæ дыууæ дæр 
загътой æмхуызон. Уымæй дарддæр ма чызг фидарæй загъта, йæ 
фыды хæдзармæ кæй нал баздæхдзæн æмæ йæ йæ ныййарджыты 
фенын дæр кæй нæ фæнды, уый. 
Æркодтой чызг æмæ лæппуйы мидхъуыддæгты хайадмæ. Сæ 
къух-тæ сын æрфыссын кодтой, бархийæ кæй сарæзтой ацы хъу- 
ыддаг, уый тыххæй. Фæдзырдтой Сардимæ дæр телефоны. Йæ 
чызг сæрæгас кæй у, йæхи фæндонмæ гæсгæ Залвенимæ кæй 
ацыд, уый йын загътой. 
Мардæрцыды хуызæн фесты Сарди дæр æмæ Уарди дæр. 
Сæ дзыхтæй хъыпп-сыпп нал хауд. Кæд æргом ницы дзырд- 
той, уæддæр мæстæй тъæпп хаудтой. Сыхæгтæ сæ сабыр  
кодтой. Дзырдтой сын, царды цынæ æрцæуы, ахæм æппындæр ницы 
ис. Фыццаг хатт сымах чызг куы нæ ацыд, ныр фылдæр æнæ 
чындзæхсæвæй фæцæуынц. Стæй йæ хорз лæппу хонынц. Куы- 
стуарзаг. Сыхæгты æхсæн дæр æмæ йын куыстуаты йе 'мбæлтты 
'хсæн дæр кад ис. Хуыздæр кусджытæй иуыл нымад у. 
Дзырдтой сын сыхæгтæ дæр æмæ хæстæджытæ, зонгæтæ 
дæр. Æмæ æвзаг та дуртæ дæр халы. Бахъардтои адæмы 
ныхæстæ Сардимæ. Уый æрсабыр, ницыуал дзырдта. Гъе, фæлæ 
12 

ООО Бабаты Виктор; «Бинонты хъысмæт» ООО 
дуртæ феууилай Уарди, кæд дæ цы мад æмæ фыд схъомыл код- 
той! Æппындæр æм ницы хъардта. Никæй ныхасмæ хъуыста. 
Æгæрыстæмæй йе 'мкъай Сардимæ дæр нал хъуыста. Уый йын 
дзырдта: 
- Уарди, цы æрцæуы, уымæн хос нал вæййы. Кæрдзын куы 
ацъæл уа, уæд æй нал баныхасдзынæ, тынг дæ куы фæнда, 
уæддæр. Нæ чызгæн та йæ амонд, æвæццæгæн, афтæ уыд æмæ 
ма ныр мах нæхи хæрæм, уымæй хъуыддагæн ницыуал феххуыс 
уыдзыстæм æмæ æрсабыр у. 
- Не 'рсабыр уыдзынæн, нæ. Мæнæн чызг нал ис. Мæнмæ, йæ 
ныййарæг, йе схъомылгæнæг мадмæ чи нæ байхъуыста, уый мæ 
кæм бахъуыд. Æппын ницы, фæлæ йæ фараст мæйы мæ гуыбы- 
ны уæддæр фæхастон, æнæхъæн афæдзы бæрц ын дзидзи уæддæр 
фæдардтон. Нæ, нæ!... Нæ мæ хъæуы ахæм чызг! Тæккæ ацы уысм 
дæр мæм йæ мард куы рбайхъуысид, уæд ыл мæ къах æркъуырин, 
æхсызгон йеддæмæ мын иу мисхалы бæрц дæр хъыг нæ уыдзæн. 
Хуыцау, кæм дæ! Фехъуысæнд дæм мæ ныхæстæ. 
Сардимæ дæр æмæ сыхæгтæм, хæстæджытæм дæр афтæ каст, 
мæнæ рæстæг рацæудзæн, йæ мает ссæудзæн æмæ... бафидаудзы- 
сты. Гъе, фæлæ сæм дыууæ-æртæ мæйы фæстæ Сæрæбитæ 'рбар- 
выстой, кæд, дам, гæнæн ис, кæд, дам, нæ уæ сæрмæ бахæедзыстут, 
уæд, дам, нæм сабаты дыууæ сахатмæ саккаг кæнут, æнхъæлмæ, 
дам, уæм кæедзыстæм. 
Сарди та ацы хатт дæр бирæ фæдзырдта йе 'мкъайæн: 
- Цæй гъа, кæдмæ уыдзыстæм нæ чызгмæ мадзура? Уæд 
та йæм цы амонд кæсы? Чизоны æмæ хъаны цард кæна? Цард 
ссаргæйæ у, куы кусай, куы змæлай, уæд дæм æхца дæр æфтдзæн, 
фæллой дæр скæндзынæ. Чызг йæхæдæг дæр ацы аз каст 
фæуыдзæн уæлдæр ахуыр. Кæд æм исты амонд кæса, уæд куыст 
дæр ссардзæн æмæ цард дæр. 
- Басудзæнт йæ амонд дæр æмæ йæ сæр дæр! Æз никуыдæм 
цæуын, кæд цæуыс, уæд гауызтыл дæ фæндаг. Æз дын дæ 
къæхтыл нæ хæцын æмæ мæм ацы хъуыддаджы тыххæй мауал 
дзур!.. 
Цыма йын хъуамæ загътаид Сарди дæр. Къæрттæй, цъулайæ 
йæм куы ницы хъардта, уæд се 'ввахс хиуæттæн загъта, цыдæртæ 
13 

ООО Бабаты Виктор; «Бшюнты хъысмæт» <ХХ> 
алхæдтытæ кодтой æмæ сæ ног хæстæджыты кæртмæ куыддæр 
ныхæццæ сты, афтæ сæ дзыхтæ хæлиуæй аззадысты. Уыйбæрц 
адæм æрцæугæ фыццаг хатт федтой, æгæрыстæмæй иууыл 
хъæздыгдæр, иууыл нымаддæр лæджы фырты чындзæхсæвмæ 
дæр. Куыддæр сæ ауыдтой, афтæ сæм рауадысты, цинтæ, 
хъæбыстæ сын кæнынц. Фатермæ бахизæны сын къæсæргæрон 
фæйнæ бадардтой, стæй сын сыхæгтæй иу æгъдауджын лæг 
сæхицæн дæр раарфæ кодта, уæ къах æрбайст ацы хæдзармæ 
амондджын цы уа, уæхиуыл дæр æмæ ацы бинонтыл дæр абонæй 
фæстæмæ хорздзинæдтæ цы цæуа, уыцы амонд нæ уæнт. 
Хæдзары сæ иу цъус рæстæг фынджы уæлхъус абадын  
кодтой, алæггад сын кодтой, стæй сæ иумиаг фынгмæ 'рахуыдтой. 
Сардийы зæрдæмæ дæр æмæ, йемæ цы хиуæттæ æрцыд, 
уыдон зæрдæтæм дæр фæцыдысты, куыд фынджы равæрд, афтæ 
фысымтæн чи лæггад кодта, уыдон змæлд, уыдон ахает дæр. 
Иу дзырдæй, Сарди бамбæрста, йæ чызг кæдæм фæцыд, уыцы 
бинонты адæм кæй нымайынц, кæй сын аргъ кæнынц, уый. 
Хæдзармæ куы сыздæхтысты, уæд систой, сæ фысымтæ сын 
цы хæрд æмæ нозт нывæрдтой, уыдон. Фынгтыл сæ авæрдтой, 
сыхæгтæй дæр ма кæмæдæрты фæдзырдтой æмæ... фынджы 
фарсмæ бадынц æмæ дзурынц, сæ ног хæстæджытæ сыл куыд 
хорз сымбæлдысты, куыд сты æмæ куыд дзаджджын фынгтæ 
æрæвæрдтой, уыдæттыл. Уарди сæм райдианы тæфтыл нæ цыд, 
фæлæ йæм ныххатыдысты сыхæгтæ, хæстæджытæ. Бирæтæ йын 
дзы зæгъгæ дæр кодтой: 
- Уарди, нæ цурмæ куынæ 'рбацæуай, уæд уый нысан кæны, 
немæ дæ цæрын нæ фæнды æмæ дæм уæд абонæй фæстæмæ нал 
дæр дзургæ кæндзыстæм æмæ нал дæр цæугæ. 
Æвæццæгæн ацы ныхæстæ бахъардтой Уардимæ, цыдæр 
фæчъил, æрбацыд æмæ сæ цуры 'рбадт. Бадгæ æркодта, фæлæ 
ницæмæ æвналы. Æмæ та йæ фынджы фарсмæ чи бадт, уыдон 
уайдзæфты хай фæкодтой. 
- Æвæццæгæн дæ нæ фæнды, Уарди, æмæ уæ исты фæхъæуа, 
исты уæм бахæрæм, исты уæм баназæм, уый æмæ уымæн ницæмæ 
æвналыс. Фых хойрагыл буцтæ кæнын не 'мбæлы. Стæй сын сæ 
хойрагæй дæхи куынæ фæхъæстæ кæнай, уæддæр хъуыддæгтæн 
иннæрдæм раздахæн нал ис. 
14 

ООС^ Бабаты Виктор: «Бинонты хъысмæт» <ХХ> 
- Уарди, кæд дæ базонын фæнды, - æрбадзырдта йæм, йе 
'мкъаимæ уазæг чи уыд, сæ уыцы сыхæгтæй иу, - уæд дæ чызг 
царвы чилайы ныххауд æмæ йæ зон. Æз уым цы адæмы федтон, 
уыдоныл былысчъилтæ кæнай, ахæм адæм не сты. 
- Былысчъилтæ æмæ фауинаг адæм нæ, нæ, - Уардимæ бад- 
зырдта Сардиимæ уазæг чи уыд, Уардийы уыцы хо, - фæлæ 
тæхудиаджы адæм разындысты. Æмæ æз тæхуды кæнын, тæхуды 
мæ иунæг чызджы дæр ахæм амонд куы фæуид, æндæр мæ царды 
æппындæр ницы хъæуы. 
- Уæдæ ма дæуæн дæр дæ чызг, ма дæ бафæрса, куыдзы хъуыды 
дæр дæ ма 'ркæна, афтæмæй ацæуид, æндæра афтæтæ дзурис, - 
йæхи йæм фæгæмæл кодта Уарди. 
- Цытæ дзурыс, цы, Уарди, Уæртæ хæрз æрæджы горæты  
прокуроры чызг дæр афардæг иу лæппуйы фæдыл, нæдæр ын кой 
скодта, нæдæр фæрсгæ, - бадзырдта йæм æндæр сыхаг. - Кæнæ 
дæлæ тæрхондоны сæрдары чызг. Æндæрæбон кæйдæр фæдыл 
ацъыллынг ласта, цæст дæр ыл нæ фæхæцыд, афтæмæй кæдæм 
атахт, уый зонгæ дæр ничима кæны. Ныр æй дыууæ боны агу- 
рынц, фæлæ... Йæ фæдыл ын нæма хæст кæнынц. Æмæ уыдон та 
органты кусджытæ сты, нæ горæты фæткæвæрджытæ. 
Чи йæ зоны, ноджы ма йын цытæ фæдзырдтой уыцы æхсæв, 
фæлæ... хъуынтъызæй бадт. Йæ мидбылты дæр сæ никæмæ 
бахудт. Дзургæ дæр ницыуал кодта. Афтæ сæм æнкъард æмæ 
æрхæндæгæй каст. Уый фæстæ дæр фæхъуыды кодта, йæ чызг 
ахæм ми цæмæн бакодта, ууыл. Хатт-иу йæхимидæг аскъуыд- 
дзаг кодта: «Цæй, кæдмæ сæм æнæдзургæ уыдзынæн? Кæд мæм 
нæ байхъуыста, кæд мæн цахæм фæндыд, ахæм ахуыргонд лæппу 
не ссардта, уæддæр мæ чызг у æмæ йемæ кæдмæ мадзурайæ 
цæрон?!» 
Афтæ-иу бæргæ ахъуыды кодта, фæлæ та-иу чысыл фæстæдæр 
Жабойы дзоныгъау ныззылд: «Нæ, нæ! Уый гæнæн нæй! Ацы 
хатт мæм нæ байхъуыста! Куы йын ныббарон, куы йын ныхха- 
тыр кæнон, уæд афтæ фæцахуыр уыдзæн, афтæ æнхъæлдзæн, 
ацы хъуыддаджы йын кæм ныххатыр кодтон, иннæ хъуыддæгтæ 
дæр ын афтæ ныббардзынæн æмæ мæм уæд бынтондæр нал 
хъусдзæн!..» 
15 

ООО- Бабаты Виктор: «Бинонты хьысмæт» ООО 
Ахæм хъуыдытæ бæргæ кодта, фæлæ дæ ралгъитæг адæмы 
дзыхы бахауæд. Адæм тыхджын сты, адæм цы сфæнд кæной, 
уый сын бантысы. Уардийыл дæр-иу сыхæгтæй, зонгæтæй, 
хæстæджытæй чи амбæлд, уымæн-иу йæ фыццаг фарст уыд: «Дæ 
чызджы нæма федтай?» «Дæ ног хæстæджытимæ нæма базонгæ 
дæ?» «Æмæ куыд лæууыс, куыд, уыйбæрц рæстæг?» Дзырдтой- 
иу ын: «Æгæр хиуарзон ма у. Бæргæ, мады куыд фæнды, йæ 
хъæбулты цард афтæ куы уаид. Фæлæ цард цард у. Адæймаджы 
хъысмæт кæцырдæм фехсдзæн, уый иунæг Хуыцау зоны. Стæй 
дуг сираг бæхæй хъауджыдæр нæу. Йе 'ргом кæцырдæм фæзилы, 
дымгæ йæ уыцырдæм аскъæфы. Иуæй-иу бон хур кæсдзæн, 
арвыл иунæг мигъы бындзыг дæр нæ уыдзæн, фæлæ æваст 
æрбайсады, арв мигъæй айдзаг вæййы æмæ кæс æмæ уымæ. 
Кæд дæм зонтик уа, кæннод дæ иунæг æндахы хал дæр сур нал 
аззайдзæн. Нылæхъир уыдзынæ. Æмæ уæдæ лæг дыууæ боны 
йеддæмæ нæ цæры. Кæрæдзи ма хъуамæ хъыг кæнæм. Исты-иу 
куы фæрæдийæм, уæд-иу æй кæрæдзийæн хъуамæ ныххатыр 
кæнæм. Бæргæ, мах куыд фæнды, нæ цард афтæ куы цæуид, уæд 
махæй амондджындæр кæм уаид. Æниу æз дæр æрра дæн. Цæй 
амонды кой кæнын. Хъысмæтæй нын нывгонд куыд уа, афтæ 
уыдзæн нæ цард дæр!» 
* * * 
Зитæ Залвены фæдыл куы алыгъд, уæд сæм Ритæ смæсты. 
Иæхи ма цы фæкодтаид, уымæн ницыуал зыдта. Йæ дзыхæй 
сыбыртт дæр никуыуал схауд. Йæ мидбылты худгæ йæ никуы- 
уал ничи федта. Æмбæлттæй иуимæ дæр рæстмæ нал уыд: «Мæ 
иууыл æввахсдæр хæлар мыл комдзог рацыд æмæ иннæтæй 
цы домдзынæн, - хъуыды-иу кодта йæхимидæг, - æвæццæгæн 
æууæнк никæуыл ис. Зыдта йæ, кæй йæ уарзын, уый, æндæра мæ 
æппæты фыццаг хатт йемæ цæугæ куы федта, уæд афтæ цæмæн 
загъта: «Ритæ, дæ уарзонимæ мæ базонгæ кæн, кæд ын байсынæй 
нæ тæрсыс, уæд». Байсынæй йын бæргæ нæ тарстæн, фидарæй мæ 
16 

уырныдта, кæй мæ уарзы, уый, фæлæ... фæлæ æууæнк никæуыл 
ис. Кæсыс, йæ фæдыл алыгъд. Уæгъд æй нал суагъта». 
Чи йæ зоны, цахæм хъуыдытæ ма-иу æрцыд Ритæйы сæрмæ, 
фæлæ... лæппутæм кæсгæ дæр нал кодта. Никæуыл уал дзы 
æууæндыд. Афтæ йыл цыдысты бонтæ, мæйтæ, азтæ. Йе 'мбæлттæ 
иууылдæр сæ амæндтæ ссардтой. Ритæмæ дæр æрхатыдысты 
хиуæттæ, зонгæтæ, хæстæджытæ: «Смой кæн, кæдмæ баддзынæ 
дæ фыды хæдзары. Иæ фыды хæдзары бирæ чи фæбады, уыцы 
чызг æгад кæны!» 
Амыдтой йын йæхи цахъхъæн лæппуты. Куыд фæстагмæ 
уый дæр æрсаст. Дур мыййаг нæ уыд, адæймаг уыд æмæ... Смой 
кодта. Смой кодта Уарданæй. Уардан дæр институт каст фæцис 
æмæ... Ритæимæ иу скъолайы куыста. Ахуыргæнджытæ уыды- 
сты сæ дыууæ дæр. Райгуырд сын чызг. Ном ыл сæвæрдтой 
Фаинæ. Уый сæ цъус фенгомдæр кодта. Афтæ зынд, цыма 
уыдонæй æнгомдæр, уыдонæй амондджындæр бинонтæ нæй. 
Гъе, фæлæ-иу Ритæ Залвены дардмæ дæр куы ауыдта, уæд-иу 
йæ мает сног. Кæд æй йæ цæст æлгъитын нæ уарзта, уæддæр-иу 
йæхимидæг цынæтæ адзырдта: «Дæ ронджы фæтул, кæд Зитæйы 
мæнæй раздæр нæ базыдтай, кæд дæ Зитæ мæнæй фылдæр нæ 
уарзы». 
Иу хатт та фын федта. Диссаджы фын. Цыма Залвен Зитæимæ 
фæхыл. Ныууагъта йын йæ хæдзар дæр, йæ сывæллæтты дæр æмæ 
рафардæг. Æрра куыдзау уынгты рахау-бахау кæны. Банызта-иу, 
фыднозт-иу бакодта æмæ-иу куы кæм ныххауд, куы кæм. Раст 
æй ахæм хуызы цыма иу хатт Ритæ уынджы баййæфта хаудæй. 
Кæйдæрты æххуысæй йæ райхъал æмæ сыстын кодта. Хæдзармæ 
йæ ракодта. Уатт ын бакодта, йæхæдæг дæр йæ фарсмæ батылд. 
Йæ фарсмæ бæргæ батылд, фæлæ... Залвен та уадидæгæн 
афынæй. Йæхæдæг дæр цыма афынæй, фæлæ... Æмбисæхсæв ыл 
тыхетытæ кæны, пъатæ йын кæны... æмæ кæс æмæ уымæ. 
Ритæ фехъал æмæ хорзау нал фæцис. Залвен нæ, фæлæ йын 
кæд пъатæ кодта йе 'мкъай Уардан. «Пуй, мæ фыдбылызтæ дæ 
хай, кæд мæ цæмæн райхъал кодтай!» - сбуцтæ йыл кодта Ритæ. 
17 

ООО БабатыЗиктои^лБишшты хьысмæт» О00> 
* * * 
Иу изæр Уарди куыстæй куы 'рбацыд, афтæ телефоны дзинг- 
дзинг ссыд. Сарди хæдзары нæма уыд, куысты афæсиат ис. Уарди 
телефоны хæтæл систа: 
- Ало, ало! - райхъуыст дзы. - Сардиты фатер у? 
- Мах стæм, Уарди дæн. Цы уæ хъæуы? 
- Къиазо амард. Сом æй æвæрынц æмæ уæм уый тыххæй 
фæдзырдтон. 
- Æмæ йæм цы рауад? - афарста та йæ Уарди. 
- Йæ зæрдæйæ иу хъæрзыдта æмæ йæ, æвæццæгæн, уый 
æрцахста. 
- Чысыл фæстæдæр Сарди куы 'рбацыд æмæ йын æй куы 
загъта, уæд катайы бахаудтой: «Дард нæу сæ хъæу горæтмæ. 
Бæрцæй у 15-16 километры, фæлæ йæм машинæ нæ цæуы æмæ 
цæуыл ацæудзыстæм?» 
Дыккаг бон сабат уыд, улæфт бон. Сæ иу дæр æмæ се 'ннæ дæр 
нæ куыстой. Фæлæ Сарди райсом раджы фæсæррæт кодта, йæ 
пысултæ акодта æмæ кæдæмдæр ауад. Фæстæмæ куы 'рбаздæхт, 
уæд æй Уарди фæрсы: 
- Кæм уыдтæ? Кæдæм ауадтæ? 
- Ме 'мбалмæ бауадтæн, кæд нæ йæ лæппуйæн аласын кæнид! 
- Æмæ дын исты пыфс бавæрдта? 
- Ныфс мын бæргæ бавæрдта, фæлæ... 
- Фæлæ цы? 
- Цы, цы. Царды цынæ вæййы, ахæм ницы ис. Уæд та ма йыл 
цы сæмбæла... 
Ницæмæй уал æй бафарста Уарди. Æнæуый сæ пысултæ скод- 
той æмæ цæуынæввонгæй бадтысты. Дыууадæс сахаты куыддæр 
ссис, афтæ сæм машинæйы сигнал сыхъуыст. Сарди рудзынгæй 
ракаст æмæ йе 'мкъаймæ бадзырдта: 
- Тагъддæр фезмæл, æрбацыди! 
Иунæг сыбыртт дæр сæ никæмæй сыхъуыст, афтæмæй сæ 
хъæуы бамидæг кодта. 
- Изæры уæм цал сахатыл æрбацæуон? - афарста сæ шофыр. 
- Куы æризæр уа, афтæ-иу нæм æрбацу, - загъта йын Сарди. 
18 

оо^ 
ЛайатыЛиктор: «Бшюнты хьысмæт» 
^ХХ> 
Æмæ, æцæгдæр, изæры ма рухс уыд, афтæ сæм бахæццæ. 
Ноджы ма сын дыууæ сылгоймаджы дæр бамбал æмæ та сæ 
горæтмæ дæр æрмидæг кодта. Сæ хæдзары раз куы рахызтысты, 
уæд Сарди лæппуйæн загъта: 
- Лæппу, дæ хорз хорз у æмæ ма æххæст ацы сылгоймæгты 
дæр сæ хæдзæрттыл сæмбæлын кæн. 
- Ууыл сæ фæхъыг кæндзынæн, - загъта лæппу æмæ аскъæрдта 
йæ машинæ. 
Сарди æмæ Уарди сæ фатермæ куы схызтысты, уæд ус йе 
'мкъайы афарста: 
- Кæй лæппу у, кæ? Куыд хорз лæппу у. Кæнæ исты уæлдай 
ныхас скæн, кæнæ зивæг бакæн. 
- Кæй лæппу у, уымæй мæ куы бафæрсай, уæд базонгæ у. Дæ 
сиахс у. 
Уарди хорзау нал фæцис. Цыма загътаид, уымæн ницыуал 
зыдта æмæ дыккаг бон сыхы æндæр дзырд нал уыд, Уарди, дам, 
йæ сиахсы нæ базыдта. Хардзау æм æркаст, æцæгæйдæр, йæ ног 
хæстæджытæй кæй никæйма зоны, уый æмæ йын Сарди куы ской 
кодта, цæй æмæ истытæ сцæттæ кæнæм æмæ нæ ног хæстæджыты 
фæхонæм, уæд уæлдай ницыуал загъта. Бадзырдтой, иннæ сабатмæ 
сæ фæхонæм, зæгъгæ. Æмæ рагацау сæхи цæттæ кæнын райдыд- 
той. Сыхæгтæн дæр бамбарын кодтой хъуыддаг æмæ сæм уыдон 
дæр се 'ххуысы къух фæдардтой. Уардийæн йæхи æвналын дæр 
ницæмæуал уагътой. Фынг сцæттæ кодтой. Рауад, сæхи цæхæм 
фæндыд, растдæр ахæм фынг. 
Уазджытæ дæр сæм дыууæ рог автомашииæйыл схæццæ стьт. 
Зитæ йæ хуыз скалдта. Сыхæгтæ йæ зонгæ дæр нал бакодтой: 
«Æвæццæгæн йæ хизæн бæззы, æндæра афтæ тагъд йæ хуыз не 
скалдтаид», - кæрæдзийæн дзырдтой сыхæгтæ. 
Уазæгæй, сыхагæй сбадтысты фынджы фарсмæ. Гаджидау 
гаджидауы фæстæ уадзынц. Кувæг дзырдарæхст у, цыма йын 
фыст уыдысты æмæ сæ кæсгæ кодта, уыйау ын уыцы лæгъз æмæ 
зæрдæмæдзæугæ цыдысты. 
Уарди фынджы фарсмæ не 'рбадт, фæлæ-иу арæх æрбауад, 
уазджытæ кæм бадтысты, уыцы ранмæ. Бахатыдис-иу сæм, 
истытæ, дам, ахæрут æмæ аназут. 
19 

ООО КайашыЛиктпр; «Бинонты хьысмæт» ООО 
Сыхæгтæ та сусæгæй-æргомæй сæ хъус Уардимæ дардтой æмæ- 
иу кæрæдзийы хъусты басусу-бусу кодтой: «Боны фæстагмæ нæ 
буц æмæ сæрыстыр сыхаг йæ дзыхæй сдзырдта. Цыма йæ исчи 
ивгæ бакодта, уыйау йæ хуыз фæивта, æгæрыстæмæй йæ мид- 
былты дæр худын райдыдта». 
Йæ дзыхæй бæргæ сдзырдта, раздæр куыд уыд, афтæ тынг 
æнкъард æмæ æрхæндæг бæргæ нал уыд, фæлæ искуы йæ сиах- 
сыл баузæлыдаид, зæрдиагæй йыл бацин кодтаид, уый кæнæ йæ 
сæрмæ нæ хаста, кæнæ та йæ цæсгом нæ хъæцыд... 
Фæззыгон бон. Хур арвыл дзæвгар суад. Колхозонтæ æмæ 
совхозты кусджытæ æрулæфт нæ зонынц. Сæ фæззыгон куыстытæ 
æххæст кæнынц. Сæ фæззæджы бæркадæй сæ зæрдæ рухс кæны. 
Æппæт культурæтæй дæр хъæздыг тыллæг райстой. Æппæт 
уыдæтты тыххæй æдзух радиойы дзурынц, газеты фыссынц. 
Уарди хъусы радиойы ралæвæрдмæ. Фæнды йæ ноджы исты ног 
хабæрттæ фехъусын. 
Растдæр уыцы рæстæджы сæ дуары къуырцц-къуырцц ссыд: 
«Цымæ чи у, кæй та цы бахъуыд?» - йæхимидæг ахъуыды кодта 
Уарди æмæ дуар кæнынмæ рауад. Дуар бакодта æмæ мæнæ... сæ 
сыхæгты чызг. Уарди йæ фæрсгæ дæр ницæмæй ма акодта, афтæ 
сыхæгты чызг фæраздæр: 
- Уарди, дæ хæрзæггурæккаг мæн, Зитæйæн чызг райгуырд, - 
цингæнгæ йын загъта. 
Уарди иудзæвгар ницы сдзырдта. Дурдзавдау лæууыд. Стæй 
йын æнæбары бузныг загъта æмæ... Чызг фæстæмæ ахызт сæ 
фатермæ. «Æвæццæгæн æй базыдта, Зитæ Залвены фæдыл куы 
алыгъд, уæд æм нæ телефонæй кæй фæдзырдта, уый, æмæ мæм 
уымæн уазал цæстæй ракаст. Æндæра йын æз та цы кодтон? 
Хорзæй дарддæр ын куы никуы ницы сарæзтон, уæд!..» - ахæм 
хъуыдытæгæнгæ æрбадт сæ фатеры хатæнтæй иуы бандоныл. 
Уарди дæр хъуыдыты аныгъуылд. Бацæуа йæм æви йæм ма 
бацæуа? Нæ-нæ, æнæбацæугæ йæм пæй. Мæхи адæмы цæсты 
кæдмæ хъуамæ æфтауон. Стæй йæ иу дыууæ мæйы бæрц 
нæхимæ ракæнын хъæуы. Кæннод мыл адæм къуыппæнзарæг 
скæндзысты», - ахæм хъуыдытæ кæигæйæ, йæ пысултæ фæивта 
æмæ араст гуырæн хæдзармæ. Йæ сиахсмæ телефоны фæдзурит, 
20 

<ХХХ Бабшпьи^шшап^жБиношпъисъьишæтя ООО 
фæлæ... йæхи цы æгад кæны. Мæнæ такси рацахсдзæн æмæ ууыл 
бацæудзæн. 
Æхсызгон уыд Зитæйæн, йæ мад æм кæй бацыд, уый, кæннод 
рынчындоны медициной кусджытæй æфсæрмы кодта, афтæ ма 
зæгъой, мæнæ æнæхицау у, зæгъгæ. Иу цъус аныхæстæ кодтой, 
стæй рацыд, магазинты, дам, азилон æмæ, дам, сывæллонæн 
хæцъилтæ æмæ æндæр истытæ алхæнон. 
Зитæ йын бæргæ дзырдта, алцыдæр ын балхæдтам, æлхæнын 
ницы хъæуы, зæгъгæ, фæлæ... 
- Куыд ын ницы хъæуы æлхæнын, хæдзармæ дæ куы акæнæм, 
уæд Сонамæ хъæр кæндзынæ, сывæллонæн ма хæцъилтæ рарвит, 
зæгъгæ. 
Зитæ йæ чызг Залинæимæ æртæ мæйы йæ цæгаты фæцис. Гъе, 
æмæ Уарди сывæллоныл афтæ сахуыр æмæ йæ йæ хъæбысæй 
уырдыгмæ нæ иста, цыма зæххы цъарыл уымæй фылдæр никæй 
уарзта, афтæ йæм каст æмæ йæ нæ фæндыд, сывæллоны Зитæ йæ 
фыды хæдзармæ ныккодтаид, уый. Фæлæ сын æндæр гæнæн кæй 
нæ уыд, уымæ гæсгæ сын Уарди егъау хуын сарæзта, сыхæгтæй 
дæр ма кæйдæрты семæ акодтой æмæ ныццыдысты Сæрæбитæм. 
Диссаджы æхсызгон уыд Сæрæбийæн дæр æмæ Сонайæн дæр, 
Уарди сæм боныфæстагмæ йæ къах кæй нывæрдта, уый. 
Уарди æмæ Сарди Сæрæбитæм ноджы стырдæр хуынимæ 
ныццыдысты афæдзæй фылдæры фæстæ, сæ чызгæн лæппу куы 
райгуырд, уæд. Ном дæр ыл Уарди йæхæдæг сæвæрдта, Ирбег æй 
схуыдта. Циндзинад циндзинады фæстæ цыд дыууæ бинонтыл. 
Афтæ сæм каст, цыма кæрæдзимæ зулцæстæй æппындæр никуы 
бакастысты. 
Никæмæн загъта, афтæмæй Залвен, кооператив хæдзар ара- 
зынц, уый куы базыдта, уæд документтæ дæр балæвæрдта æмæ 
æхца дæр радта. Хæдзар арæзт куы фæцис, уæд иу изæр Зитæйы 
фарсмæ æрбадт, йæ мад Сопамæ дæр фæдзырдта æмæ сын афтæ 
зæгъы: 
- Иу сюрприз уын хъуамæ саразон. 
- Зæгъ ма йæ, цавæр сюрприз у? - хаты йæм Зитæ. 
- Æмæ фырцинæй исты куы кæнай, уæд ма мæ хъæбултæн 
мад кæм уыдзæн? 
21 

ООО и^айатыЛиктпр^жБиполты хьысмæт» -<ХХ> 
- Тæрсгæ ма кæн, афтæ лæмæгъ зæрдæйы хицау дæр нæ дæн. 
- Æмæ уæдæ фырцинæй кæд ницы кæндзынæ, уымæй мын 
фидар зæрдæ æвæрыс, уæд уын æй зæгъдзынæн. 
- Кæд исты зæгъинаг дæ, уæд æй зæгъ æмæ нæ ма джидзæг 
кæн, - сбуцтæ йыл кодта йæ мад дæр. 
- Æмæ уæдæ кæд афтæ у, уæд фынг æрæвæрут. Сыхæгтæй дæр 
æртæ лæгмæ фæдзурут æмæ уын æй фынгы фарсмæ зæгъдзынæн. 
Сона афтæ æнхъæлдта, сыхæгтæй йæ кæимæдæрты абадын 
фæнды æмæ уымæн ахæм ныхæстæ кæны. Сыстад æмæ къæбицмæ 
бауад. Газы пецыл хæринаг сæвæрдта. Зитæмæ фæдзырдта: 
- Уæртæ магазинмæ бауай æмæ кæсæгтæ дæр æрбадав, кæд 
сыхæгтæй искæмæ дзуры, уæд фынг фæрæсугъддæр кæнын 
хъæуы. 
Фынг куы æрæвæрдтой, уæд æцæгæйдæр фæдзырдтой 
сыхæгтæй кæмæдæрты. Дыууæ-æртæ рæгъы куы рацыд, уæд 
Залвен куывды бар ракуырдта: 
- Мæ ныййарджытæ, мæ цардæмбал, мæ хо æмæ ме фсымæр, 
ме 'ввахс сыхæгтæ, хатыр бакæнут, фæлæ уын иу сусæгдзинад 
хъуамæ рахъæр кæнон. Бæргæ уын æй раздæр куы загътаин, 
фæлæ... уырыссæгтæ афтæ фæдзурынц: «лучше поздно, чем 
никогда». 
- Цæй ма, кæд исты зæгъынмæ хъавыс, уæд нын æй зæгъ! 
Аргъæуттæ нын цы кæныс. 
Залвен йæ дзыппмæ нывнæлдта, кооперативон фатер кæй 
саразын кодта, уый тыххæй ордер систа æмæ йæ Зитæмæ радта. 
Зитæ йæм æркаст æмæ йæ хицау æмæ йе 'фсинæй дæр нал 
фефсæрмы кодта, бауад йе мкъаймæ, атыхст ыл æмæ йын апъа 
кодта. Стæй бацыд йæ хицаумæ æмæ йæм ордер радта. Сæрæби 
ордер бакаст æмæ: 
- Æвзæр цыдæр! Æмæ мын æй раздæр бамбарын кодтаис 
æмæ стырдæр фынг æрæвæрдтаиккам. Сыхæгтæй дæр ма ноджы 
искæмæты фæдзырдтаиккам. Стæй Сарди æмæ Уардийы дæр 
æркодтаиккам. 
Ордер къухæй-къухмæ ацыд. Æхсызгон хабар сыл сæмбæлд 
æмæ йыл цин кодтой. Бирæтæ дзы сæ бынæттæй сыстадысты, 
Залвеныл атыхстысты æмæ йын дзырдтой: 
22 

<><><>_ Бабшш^икто12^жБшаншы^съыпА1æÆ>> __^ОиО*0> 
- Ды йæ барæй не схъæр кодтай, цæмæй ацы гыццыл фынгыл 
аирвæзай, фæлæ нæ! Цалынмæ егъау фынг æрæвæрай, уæдмæ дæ 
нæ ныууадздзыстæм. 
- Æцæгæйдæр нын диссаджы сусæгдзинад рахъæр кодта Зал- 
вен, алкæмæн дæр нæ æхсызгон чи уыд, ахæм сусæгдзинад, - 
агуывзæ сисгæйæ, дзурын райдыдта Сæрæби. - Амондджыны 
фатер цы фæуа, уыцы амонд сæ уæд. Бирæ чидæртæ ма-иу сын 
сæ амондæн цы акувой, ахæм амонд сын стыр Хуыцау зæгъæт. 
Зонут æй, цъиуæй-бæдулæй ацы нуазæн алкæмæн дæр у быннозт 
бакæнинаг. 
Алчидæр сæ йæ агуывзæ быннозт бакодта, æгæрыстæмæй 
Зитæ дæр, кæд цæрæнбонты йæ дзыхмæ нозт никуы систа, 
уæддæр. 
Залвен абоны онг кæй нæ хъæр кодта, уыцы сусæгдзинад æрв- 
нæрдау айхъуыст хиуæттыл, зонгæтыл, хæстæджытыл. Гъе, æмæ 
сын зæрдæбынæй арфæ кодтой. 
Ацы хъуыддаг æрцыд Зитæйы ныййарджыты хъустыл дæр. 
Æхсызгон сын уыд, æгæрон æхсызгон, фæлæ... Сæ чызг сæ 
æнæбафæрсгæйæ кæй ацыд Залвены фæдыл, уымæ гæсгæ тынг 
смæсты сты, æгæрон тынг æмæ йын никуы ницы балхæдтой, 
æгæрыстæмæй йын хуыс-сæнтæ дæр нæ сарæзтой. Æмæ ныр 
катайы бахаудтой. Ног фатер сын ис. Исты дзы æрæвæрын 
хъæудзæн. Цы ма йæм уыдзæн Залвенмæ дæр. Уый бæрц æхца 
ныххардз кодта æмæ... 
- Уарди, нæхи нæ бауигъын хъæуы, хæдзарон хъæдын 
дзаумæттæ балхæнынæн сын уæддæр баххуыс кæнæм, - йе 
'мкъайæн загъта Сарди. 
- Абæрæг кæн магазины, рæстмæ дзы исты уæй кæнынц æви 
нæ, уый базон. 
Дыккаг бон Сарди телефоны фæдзырдта Залвенмæ: 
- Залвен, кæд дæ æвдæлы, уæд ма мæм æрбауай. 
Чысыл фæстæдæр сæ кæрты æрурæдта Залвен йæ машинæ 
æмæ йæм сигнал кодта. Бакодта йæ, хæдзарадон товартæ кæм уæй 
кæнынц, уыцы магазинмæ. Сарди рауын-бауын кæны хæдзарон 
хъæдын дзаумæттæ. Залвены афарста: 
- Ацы хъæдын дзаумæттæй кæцы зæрдæмæдзæугæдæр у? 
23 

оо<^ 
Бабаты Виктоп^жБиноиты хъысдшт^ 
^ХХ> 
- Æмæ дæ цæмæн хъæуынц? - йæ фарстæн ын фарстæй дзуапп 
радта Залвен. 
- Куыд нæ цæмæн хъæуынц, ног фатер самал кодтат æмæ... 
- Æппындæр ницы хъæуы, фæлтау цом мемæ æмæ йæ фен, 
кæм ис, уый базон. Рацыд Сарди йæ сиахсы фæдыл. Сбадтысты 
машинæйы æмæ араст сты, фæстаг рæстæджы бирæуæладзыгон 
цæрæн хæдзæрттæ кæм аразынц, уыцы цæрæн массивмæ. Иу ног 
арæзт хæдзары раз æрурæдта. Схызтысты дыккаг уæладзыгмæ. 
Залвен дуар бакодта æмæ... Сарди йæ цæстытыл ныххæцыд. 
Хатæнты се 'ппæты дæр æвæрд уыд дзыхъхъын ног хæдзарон 
дзаумæттæ. Æрмæст ма сынтæджытыл хуыссæнтæ æрæвæр æмæ 
бацу æмæ цæр. 
- Сарди, хатыр мын бакæн, фæлæ цы федтай, уыдон кой дæ 
дзыхæй куыннæ схауа. Мæн фæнды сюрприз фенын кæнон дæ 
чызгæн дæр æмæ мæ ныййарджытæн дæр. Иу къуырийы фæстæ 
балидзыны куывд кæндзыстæм æмæ дæм хонæг æрвитын ма 
бахъæуæт. 
Æмæ æцæгæйдæр раст иу къуырийы фæстæ Залвен фæхуыдта 
йæ хæстæджыты, йæ зонгæты æмæ æгæрыстæмæй йе 'мкусджытæй 
дæр бирæты. Фынгтæ сын кæрты æрæвæрдта, фæлæ сæм чи цыд, 
уыдон-иу æй уынгæджы фæкодтой: 
- Цом ма, дæ фатер нын фенын кæн! 
- Афтид хатæнтæ куы фенат, уæд ма уæ æндæр цы хъæуы, - 
дзырдта-иу сын Залвен. 
Уалынмæ Зитæ дæр йæ хъæбултимæ æрбахæццæ: 
- Цом ма, кæй нæ хъæр кодтай, уыцы сусæгдзинад мын фенын 
кæн! 
Скодта йæ. Йæ фатеры дуар ын байтом кодта æмæ... Зитæйæн 
йæ дзых хæлиуæй аззад. Цасдæр рæстæг йæ бон дзурын ницыуал 
ссис. Уынынмæ йæм цыдысты иугай-дыгай. Алкæй зæрдæ дæр 
рухс кодта фатерæй нæ, фæлæ ма дзы цы ног импортон хъæдын 
дзаумæттæ æрæвæрдтой, уыдонæй дæр. 
Зитæ ныббуц ис йе 'мкъайæ. Йæ алыварс адæм куынæ уаик- 
кой, уæд æй пъатæй бахсынит: «Æниу мын кæдæм аирвæздзæн. 
Мæпæ ма хуыссæнтæ самал кæндзыстæм. Ардæм слидздзыстæм. 
Хибарæй-иу аззайдзыстæм æмæ мын уæд додой йæ къона. 
24 

Æхсæвæй-бонæй-иу æй пъатæй хъуамæ срæгъæд кæнон», - раст 
ахæм хъуыдытæ кодта, Залвен æм куы бацыд æмæ йын афтæ 
куы загъта, цом бынмæ ахизæм, адæмæй худинаг у, зæгъгæ, уæд. 
Зæххмæ куыддæр æрхызтысты, афтæ æртæ рог автомашинæйыл 
æрбахæццæ сты Сарди æмæ Уарди цалдæр хионимæ. Машинæтæй 
иуы багажникæй райстой сæ хуын. Иннæ дыууæ машинæйы 
багажниктæй та хуыссæнтæ, сервизтæ æмæ æндæр ахæмтæ. 
Уарди йе 'мкъайы ныхæстыл нæ баууæндыд æмæ схызт фатер- 
мæ. Фæзылд хатæнты, лыстæггай фæкæстытæ кодта хæдзарон 
хъæдын дзаумæттæм. Йæ зæрдæмæ фæцыдысты. Фæндыд æй, куы 
ныххизит æмæ йæ сиахсыл куы фæтыхстытæ кæнит, фæлæ нæй... 
Иæ зæрдæ йæ нæ хæссы. Афтæ йæм кæсы, цыма йæ иу хатт цытæ 
хуыдта, уыдæттæ Залвен дæр зоны æмæ йæхиуыл хæцы. Хуыцау 
бахизæт æмæ йыл бакæна уæлдай цин, уæлдай узæлд. 
Æнæуый йын æхсызгон уыд, æгайтма йæ сиахс ахæм сæрæн 
лæппу разынд, æгайтма йæ чызг искæмæ æнхъæлцау нæ уыдзæн. 
Залвен кооперативон фатер кæй саразын кодта æмæ куывд 
кæй кæны, уый æрцыд Уардан æмæ Ритæйы хъустыл дæр. Уар- 
дан Ритæйæн загъта: «Бацæуæм Залвентæм, цины хъуыддаг ыл 
сæмбæлд æмæ йæ уæлхъус балæууæм. Ды дæр сæ чизоны зоныс, 
æвзæр адæм не сты лæг дæр æмæ ус дæр. Цингæнаг адæм сты». 
Ритæйы бæргæ нæ фæндыд Залвентæм бацæуын, фæлæ йе 
'мкъайæн куыд хъуамæ зæгъа, ныры онг ын кæй никуы схъæр 
кодта, йе уыцы сусæгдзинад, Залвен йæ фыццаг уарзон кæй 
уыд æмæ йæ нырма дæр уарзгæ кæй кæны, уый. Ацæуыныл ын 
ма сразы уа, æмæ йын цы фсон скæна... «Фæлтау цы уа, уый 
уæд, ацæудзæн йемæ. Бæстæ не сфæлдæхдзæн уымæй, стыр 
зиæнттæ мыл не 'рцæудзæн», - хъуыды кодта Ритæ йæхимидæг. 
Æмæ сæм бацыдысты. Уардан дæр æмæ Ритæ дæр худгæбылæй 
фæтыхстытæ кодтой Залвеныл дæр æмæ Зитæйыл дæр. Схыз- 
тысты фатермæ дæр, федтой йæ. Уынгæ йæ фæкодтой, фæлæ... 
Ритæ кæд дзургæ ницы скодта, уæддæр ын хъыг уыд. Хъыг ын 
уыд, ахæм сæрæн лæппу йæ къухæй кæй аирвæзт, уый. Гъе, æмæ 
ноджы йæ зæрдæ тынгдæр фæрыст. 
Бирæ фæцин кодтой уыцы бонты Залвены хиуæттæ, зонгæтæ, 
хæстæджытæ. Дзырдтой, зæгъгæ, сæ ныр цæрын йеддæмæ 
25 

<0>К><0>^^—~Бабаты Виктои^лБикоятылъысмæт» ООО 
æппындæр ницыуал хъæуы. Сæрæн лæппу у, къæбæр æмæ 
дарæсы фаг уый кæддæриддæр ссардзæн. Афтæ бæргæ дзырдтой 
адæм, чи йæ зыдта, уыдон, фæлæ... 
Цард цард у. Доны къусæй хауджыдæр нæу. Кæцырдæм 
фессæнда, уыцырдæм анхъæвзы. Чи æнхъæл уыд æмæ æддагон 
знæгтæ, хæцæнгæрзты æппæт хуызтæй пайда кæнгæйæ, 
кæмæн ницы ракодтой, уыцы хъомысджын Советон бæстæйы 
мидæггагон знæгтæ æнæ иунæг гæрахæй сисдзысты. Михаил 
Горбачев Советон Цæдисы Коммунистон партийы Централогн 
Комитеты Генералон секретарæй æвзæрст куы 'рцыд, уæд загъта, 
зæгъгæ, æрлæууыд «рацарæзт» æмæ «æргомдзырды» дуг. Адæм 
цин кодтой, зæгъгæ, ныр цард ноджыдæр фæхуыздæр уыдзæн. 
Советон Цæдис та тыхджын æмæ хъаруджын уыд йæ адæмты 
æнгомдзинад æмæ хæлардзинадæй. Уæлдай æнгомдæр ахастытæ 
та уыд гуырдзиæгтæ æмæ ирæтты 'хсæн. Тынг бирæ сæм уыд 
тугхæстæг бинонтæ. Тынг хæларæй цардысты. Иумæ хъомыл 
кодтой сæ сывæллæтты. Хъыджы æмæ цины хъуыддæгты дæр- 
иу кæрæдзийы уæлхъус æрбалæууыдысты. Кæрæдзи цина- 
гыл цин кодтой, кæрæдзи хъыгдзинадыл та - мает. Кæрæдзимæ 
арæх цыдысты уазæгуаты. Се 'хсæн бирæ уыд хæлæрттæ æмæ 
хæстæджытæ. 
Залвен æмæ дзы Зитæйæн дæр бирæ зонгæтæ æмæ хæлæрттæ 
уыд. Кæрæдзимæ-иу арæх бауадысты. Истæуыл-иу куы фæтых- 
стысты, уæд-иу кæрæдзи къух ацарæзтой, кæрæдзи уæлхъус-иу 
балæууыдысты. 
Гъе, фæлæ 1988 азы Тбилисы райдыдтой, Гуырдзыстоны Адæ- 
мон фронт кæй организации кодта, ахæм егъау митингтæ. Сæ 
митингты уыдон сидтысты ССР Цæдисы скондæй рацæуынмæ 
æмæ хæдбар паддзахад саразынмæ, растдæр ахæм митингтæй 
иуы азæлыд лозунг «Гуырдзыстон - æрмæстдæр гуырдзиæгтæн». 
Ирæттæ фергъау сты. Цы ми ма бакодтаиккой, уымæн  
ницыуал зыдтой. Иу бæстæйы, иу паддзахады цардысты æмæ кæй 
кæм фæндыд, уым-иу æрбынат кодта æмæ-иу царды амæлттæ 
кодта. Уымæ гæсгæ ирæттæй Хуссар Ирыстоны цае цард, ноджы 
дзы бирæ фылдæр та Тбилиси æмæ Гуырдзыстоны æндæр æмæ 
æндæр быпæтты цард. Гъе, æмæ ирæттæ лæмбынæгдæр сæ хъус 
дарын райдыдтой, Гуырдзыстоны цы хабæрттæ цыд, уыдонмæ. 
26 

ООО Бабаты^икто12^жБ11нпнты^ъь1пл1æт>> ___^>0<> 
I ноябры Гуырдзыстоны фысджыты цæдисы æмбырды Звиад 
Гамсахурдиа æрæвæрдта азербайджанæгты «æнæзакъонæй 
бацахстгонд зæххытæй» арвитыны æнæмæнгхъæуындзинады 
тыххæй фарст. 
II ноябры Тбилисы Кинойы хæдзары цур митинджы та фехъ- 
усын кодта, зæгъгæ, ирæттæн бамбарын кæндзыстæм, кæд сæ 
немæ цæрын фæнды, уæд баззайæнт Гуырдзыстоны. 
1989 азы дыккаг æмбисы Тбилисы æмæ Гуырдзыстоны æндæр 
районты митингтæ æмæ æмбырдты, радио æмæ телеуынына- 
ды æнæформалтæ сидын райдыдтой ирæтты республикæйæ 
фæсурынмæ æмæ автономон область аивыпмæ. Уæдæй фæстæмæ 
йæ хонын райдыдтой «афтæхуыйнæг Хуссар Ирыстон». Фæлæ 
уым дæр дзырд «Ирыстон» кæй зæлыд, уый дæр сын æхсыдта 
сæ хиуарзондзинад æмæ уæрæх пайда кæнын райдыдтой ахæм 
терминтæй: «Самачабло», «Шида Картли». 
Гуырдзиаг æнæформалтæ уæлдай тынгдæр ирæттæм æртхъи- 
рæн кодтой, Еред æмæ Ленингоры кæй ауагътой, уыцы митинг- 
ты. Уым сидтысты гуырдзиаг зæххæй ирæтты фæсурынмæ, 
Ручъы тъунел сæхгæнынмæ æмæ автономон область скуынæг 
кæнынмæ. Уым ма фехъусын кодтой, горæт Цхинвалы 200 
минон митинг уагъд кæй цæудзæн æмæ уырдæм Гуырдзыстоны 
æппæт регионты цæрджыты минæвæрттæ хуынд кæй цæуынц, 
уый тыххæй дæр. 
Горæт Цхинвалы цы «Сабырадон» митинг уадзынмæ хъа- 
выдысты, уымæн йæ масштабтæн та бамбарæн ис, 1989 ноябры 
газет «Сакартвело»-йы Звиад Гамсахурдиа, Иракъли Цъеретели 
æмæ Иракъли Батиашвили кæй ныммыхуыр кодтой,  
«Гуырдзыстоны æмбæстæгтæм», зæгъгæ, уыцы сидтæй. 
«Æмбæстæгтæ! 1989 азы 23 ноябры боны 3 сахатыл Самача- 
блойы, кæнæ афтæ хуыйнæг Хуссар Ирыстоны автономон обла- 
сты центр Цхинвалы, бынæттон гуырдзиæгты хъæппæрисæй 
уагъд цæудзæн санкцигонд митинг. Йæ сæйраг нысæнттæ сты: 
1. Ныры этапы гуырдзиаг адæмы национ проблемæтæ. 
2. Референдум. 
3. Æхсæннацион ахастытæ хуыздæр кæныны фарстытæ. 
4. Самачаблойы сæ историон зæххыл чи цæры, уыцы 
гуырдзиæгты национ æмæ адæймагон бартæ бахъахъхъæнын. 
27 

ООО БайатыВиктоц^аБгшонты хъысмæт» ООО 
Уыцы бон Цхинвалмæ араст уыдзæн æнæхъæн Гуырдзы- 
стон... Райсомы 9 сахатыл æрæмбырд уыдзысты Спорты галу- 
ан æмæ Кинойы хæдзары цурмæ. Транспорт мобилизацигонд у. 
«Иууылдæр Цхинвалмæ! Хуыцау немæ ис! Уæлахиз уæд хæдбар 
Гуырдзыстон!». 
Хуссар Ирыстоны автономон область скуынæг кæныны 
нысанæн 1989 азы 23 ноябры æцæгдæр 400 «Икарус»-ы æмæ 
мингай рог автомашинæтыл Тбилисæй Цхинвалмæ рараст сты 
гуырдзиаг æнæформалтæ æмæ æндæр æмбæстæгтæ, æдæппæт 30 
мин адæймагæй фылдæр. Уыдонмæ ма æрбаиу сты горæт Гур, 
Гуры æмæ Цхинвалы районты гуырдзиаг хъæуты цæрджытæ 
дæр. 
Ацы акцийы нысан 1989 азы 9 декабры газет «Тбилис»-ы 
бæлвырд куыд цыд, афтæмæй уыд, цæмæй ирæтты зæрдыл 
æрлæууын кодтаиккой 1920 аз, ома Гуырдзыстоны меньшевик- 
ты хицауад ирон адæмы революцион растадтæ туджы бын куы 
фæкодта, уыцы аз. Ацы акцийы нысан ма уыд уый, цæмæй тард 
æрцыдаиккой ирон адæм æмæ куынæг æрцыдаит Хуссар  
Ирыстоны автономон область. 
Горæт Цхинвал æмæ æввахс хъæуты цæрджытæн зындгонд 
уыдысты ацы акцийы нысæнттæ æмæ уымæ гæсгæ горæты 
лæппутæ мидхъуыддæгты министрады мидæггагон æфсæдты 
æххуысæй гуырдзиаг æнæформалтæ æмæ хотыхджын боевикты 
не 'рбауагътой горæтмæ, æрурæдтой сæ горæтмæ æрбацæуæны. 
Уый фæстиуæгæн æнæформалты хъуыдытæ фæсыкк сты. Фæлæ 
æнæформалон организациты лидертæ Гуры фæндагыл, стæй 
Цхинвал æмæ Знауыры районты гуырдзиаг хъæуты ныууагътой 
бирæнымæц хотыхджын экстремисты къордтæ. 
Мæнæ куыд фыста Звиад Гамсахурдиа 1989 азы 15 декабры 
газет «Сакартвело»-йы: «Гуырдзиаг цæрджытыбахъахъхъæныны 
сæраппонд мах адæмы ныддихтæ кодтам хъæутыл. Уыдон ныр 
дæр сты уым. Æрыздæхтысты, сæ æрыздахын нысан кæмæн 
уыд, æрмæстдæр уыдон». Уыцы къордтæ сæ фыдракæндон 
фæндтæ æххæст кæныны нысæнттæн æрæхгæдтой фæндæгтæ. 
Ацæуæн никуыдæм уал уыд, æгæрыстæмæй ирон хъæутæм дæр. 
Цхинвалæй-иу сæ хæдзæрттæм чи фæцæйцыд, уыцы цæр- 
28 

ООО^ Байаты ВиктощжБгшонты хъысмæт» ООО 
джыты - сывæллæтты, сылгоймæгты, зæрæдты æмæ-иу рын- 
чынты æрурæдтой, джигул сæм кодтой, æфхæрдтой сæ. Бирæты- 
иу дзы ныцъцъæл, ныммур кодтой æмæ-иу рынчындæттæм 
бахаудтой. Бирæты та-иу дзы ахстæй акодтой Гуры районы, 
Цхинвалы районы Чемерты хъæуы æмæ Знауыры районы Ауне- 
уы хъæуы экстремист™ штабтæм. 
Сæ уыцы архайдтытæ ирон адæммæ æвзæрын кодтой фыдæх- 
дзинады æнкъарæнтæ. Фæлæ уæлдай тынгдæр ирон адæмы 
маеты дзæкъул нытътъупп кодта, Хуссар Ирыстоны цы цаутæ 
цыд, гуырдзиаг æнæформалтæ Иры зæххыл цы фыдракæндтæ 
арæзтой, уыдон сæ прессæйы, радио æмæ телеуынынады 
зыгъуыммæ куы æвдыстой, сæхæдæг-иу цы сарæзтой, уымæй-иу 
ирæтты куы азымджын кодтой, уæд. 
Куыд иннæ сахъ ирон лæппутæ, афтæ Залвен дæр æрулæфт 
нæ зыдта, нал ын æхсæв уыд, нал - бон. Æрбабырсынæй-иу тас 
кæм уыд, уырдæм-иу сæхи аппæрстой. Æхсæнгарз сæм уадиссаг 
ницы уыд, уымæ гæсгæ ма Залвенæн лагъзы æвæрд цы хца уыд, 
уыдон райста. Хъуамæ ацæуа Уæрæсемæ æмæ æхсæнгарзæн исты 
хос скæна. Йæ хъуыды бамбарын кодта лæппутæн. Иу цалдæрмæ 
дзы разынд æхца. Гъе, æмæ æртæ лæппуйы ацыдысты Цæгат 
Кавказмæ. Балхæдтой цалдæр æхсæнгарзы, фæлæ уыдон фаг нæ 
уыдысты. 
Иу изæр та тох скарз. Залвен цы къорды уыд, уымæн йæ 
хисдæр Амыран хуынд. Уый йæ къорды лæппутæн загъта: 
-Лæппутæ, дзæгъæл æхстытæ ма кæнут, нæмгуытыл ауæрдут. 
Кæд нæм хæстæг æрбацæуой, æрбатонынмæ хъавой, уæд сын 
аккаг ныхкъуырд ратдзыстæм. 
Амыран лæппутæн ахæм ныхæстæ куы кодта, уæд сæм хæстæг 
бацыд иу æвзонг лæппу. 
- Лæппу, афтид армæй нæм цæмæн æрбаехъæл дæ, уæдта ма 
дыл дзæгъæл нæмыг сæмбæлд, уæд ма æуый цух стæм! - сбуцтæ 
йыл кодта Амыран. 
- Лæппутæ, мæн дæр фæнды нæ цыфыддæр знæгты ныхмæ 
тох кæнын, фæлæ мын æхсæнгарз нæй æмæ æрымысыдтæн иу 
хъуыддаг. Нæ бирæуæладзыгон цæрæн хæдзары цардысты иу 
гуырдзиаг бинонтæ. Хъæздыг цардысты. Тынг хорз хæдзарон 
29 

<ХХХ Б_абатыЗиктоц^лЕ1Шпнты хьысмæт» _<Х>0 
хъæдын дзаумæттæ сын ис. Сæхæдæг алыгъдысты, фæлæ сын сæ 
фатермæ нæ сыхæгтæй иу лæг кæсы, тæфтыл æм никæй уадзы. 
Куы сæ раласиккам æмæ сæ куы ауæй кæниккам, уæд дзы цалдæр 
æхсæнгарз балхæниккам. 
- Цытæ дзурыс? Æмæ истыгар сты? - афарста йæ Амыран. 
- Импортон хъæдын дзаумæттæ сты, стæй ног. Нырма сæ иу 
азы размæ балхæдтой. Æмæ канд хъæдын дзаумæттæ нæ, фæлæ 
сæм цыдæриддæр дзаумæттæ уыд, иууылдæр сты импортон 
æмæ ног. 
- Кæд нæ сайыс, уæд дын иу автомат мæнмæ! - ныфс ын 
бавæрдта Амыран. 
Уæдмæ æхстытæ дæр фæсабыр сты. Æвæццæгæн, гуырдзиаг 
æнæформалтæ дæр сæ нæмгуытыл ауæрстой. Амыран лæппутыл 
йæ цæст ахаста: 
- Залвен, дæ уæзласæн машинæ куыд у, дард рейсмæ дын 
цæттæ у? 
- Мæ машинæ мæнæн кæддæриддæр цæттæ вæййы. Куы 
бахъæуа, уæд ыл гæнæн ис æмæ зæххы къорийы иннæ кæронмæ 
дæр ацæуæм. 
- Уæдæ хорз, - загъта Амыран. - Райсом арвы кæрæттæ цъæх 
кæнын куы райдайой, афтæ Залвены машинæйыл бацæудзыстæм, 
мæнæ ацы лæппу кæм цæры, уыцы хæдзармæ. Хорзæй дзы 
цыдæриддæр уа, уыдон сывæрдзыстæм машинæйыл æмæ уæ 
алчидæр йæ хъуыддаг кæндзæн. Æз æмæ Залвен та амидæг 
уыдзыстæм Цæгат Кавказы, чизоны ноджы дарддæр дæр. 
Цалынмæ æрыздæхон, уæдмæ къордæн разамынд кæндзæн Ацæ. 
Цы уын дзура, уый æххæст кæнут. Хъусут æм, зонын æй, æвзæр 
хъуыддагыл уæ нæ сардаудзæн. Лæппу, ды та нын дæ ном зæгъ! 
- Мæ ном Мурман хуыйны. 
- Гъе, æмæ уæдæ хорз. Мæнæ уал дæм Ацæ ратдзæнис, 
хæдзары мæм цы карабин ис, уый. Уыдзынæ нæ къорды уæнг. 
Дыккаг бон, арвы кæрæттæ цъæх кæнын куы райдыдтой, 
уæд æцæгдæр бамидæг сты, Мурман сын кæдæм загъта, уыцы 
хæдзары размæ. Фатеры дуæрттæ куы батыдтой, уæд сæ бауыр- 
ныдта, йæ хицæуттæ хъæздыг кæй цардысты, уый. 
Цæсты фæныкъуылдмæ уыцы егъау машинæйы айдзаг кодтой 
æмæ... Лæппутæ сæ хъахъхъæнæн бынатмæ ацыдысты. Амыран 
30 

ООО- Бабаты Виктор: «Бшшнтъисъысмæт» ООО 
æмæ Залвен та сæ дард балцы араст сты. Чысыл куы рауадысты, 
уæд сæм иу лæппу йæ къух тилы, æруромут ма, зæгъгæ. Хæстæг 
æм куы бацыдысты, уæд æй Залвен базыдта: 
- Уардан, цы кæныс, цæуыл фæтыхстæ? - афарста йæ Залвен. 
- Тыхсгæ ницæуыл фæкодтон, фæлæ кæд Цæгат Ирыстонмæ 
цæуыс, уæд мæ уемæ акæнут. 
- Цы, дам, гуырдзиæгтæй кæд нæ фæтарстæ æмæ лидзгæ нæ 
кæныс? - афарста йæ Амыран дæр. 
- Тæрсгæ дæр цасы диссаг у, фæлæ æз лидзгæ нæ кæнын. Исчи 
дæм куы взида, уæд ын ды дæр хъуамæ истæмæй дзуапп радтай. 
Æмæ мæнмæ та æппындæр ницы ис. Мæнæ мæм иу цъус æхца ис 
æмæ сæ кæд исты æхсæнгарз искуы алхæнин. 
- Кæд уый тыххæй цæуыс, уæд мæ уд дæ фæхъхъау, - загъ- 
та йын Амыран. - Гъе, фæлæ дæ кæд æндæр ницы хъуыддаг ис, 
уæд дын уыцы хъуыддаг мах сараздзыстæм. Ды та ам лæуу. Кæд 
дæ фæнды не 'знæгты ныхмæ тох кæнын, уæд дын мæнæ иу 
гæххæтты гæбазыл афысдзынæн æмæ цалынмæ цæуай, уæдмæ 
уал дæм авæрдзыстæм мæ автомат. 
Уардан дæр уæлдай ницыуал загъта. Радта сæм æхца. Амыран 
æм цы гæххæтт радта, уым фыст уыд: «Ацæ, цалынмæ здæхæм, 
уæдмæ уал мæнæ Уарданмæ авæр автомат æмæ нæмгуытæ, кæд 
æй фæнда, уæд нæхи къорды баззайæд. Хорз лæппуйы хуызæн 
мæм фæкаст...». 
Залвен æмæ Амыран Уарданæй куы рахицæн сты, уæд сæ 
цыды хай дарддæр кодтой. Дзæуджыхъæумæ куы ныххæццæ 
сты, уæд сæ машинæ æрурæдтой цæрæн массивы иу егъау 
бирæуæладзыгон хæдзары раз. Цæрджытæ сæм рахызтысты. 
Чи дзы уазалгæнæн балхæдта, чи пысулæхсæн машинæ, чи 
хуыссæнтæ. Хæдзарон хъæ-дын дзаумæттæ дæр иу лæг балхæдта. 
Сæ зæрдæтæ барух сты æмæ ацыдысты дарддæр. Иу æфсæддон 
хайы раз баурæдтой: 
- Æфсæддон хайы командиры фенын нæ фæнды æмæ... 
- Цæмæн уæ хъæуы, мæнæй йæ сусæг кæнут? - афарста сæ 
радгæс. 
- Сусæг æй бæргæ нæ кæнæм, фæлæ мах цы хъæуы, уый 
æфсæддон хайы командирæй аразгæ у. 
31 

ООО Ба&аты_Виктщ2^жБли{опты 
- Æмæ уæ цы хъæуы, мæнæн дæр æй зæгъут, - тыхфарст сæ 
кодта радгæс. 
- Мах Хуссар Ирыстонæй стæм æмæ Хуссар Ирыстоны 
ныртæккæ цы цæуы, уый дын æнæзынд нæ уыдзæн? 
- Зонын æй. Хæст дзы цæуы. 
- Гъе, æмæ тох кæнынæн цы хъæуы, уый дæр зондзынæ? 
- Зонын æй, фæлæ уын дзы ам ницы рауайдзæн. Ахæм хъу- 
ыддаджы фæдыл ма йæм чидæртæ хатыд æмæ сæ афтид армæй 
арвыста. Фæлæ æз бирæ уарзын ирæтты æмæ уын ма бахху- 
ыс кæнон, уый мæ бон нæу. Цæугæ ут Ставрополмæ. Уым цы 
æфсæддон хай лæууы, уый командирмæ бахатут. Бирæ дзурын 
уæ нæ бауаддзæн. 
Æмæ, æцæгæйдæр, куыддæр ын ской кодтой, афтæ сæ афарста: 
- Автоматтæ уæ цал хъæуы, карабинтæ уæ цал хъæуы? Гъе, 
стæй иннæтæ дæр. 
Фæлæ нæм æхца ис фондз мины бæрц, уыдонмæ нын цы рат- 
дзыстут, уый нын зæгъ? - афарста та йæ Амыран. 
- Дæс уын автоматтæ ратдзынæн, фынддæс карабинтæ, 
иннæтæй уын нæмгуытæ ратдзынæн. Кæннод автоматтæ дæр 
æмæ карабинтæ дæр æнæ нæмгуытæй æфсæйнаджы цъæлты 
йеддæмæ ницы сты. 
Уæлдай йæм ницыуал сдзырдта Амыран, æрмæст ын Залвен 
афтæ бакодта: 
- Иу цъус ма нын гранаттæ дæр куы радтис, уæд дæ галы буз- 
ныг фæуаиккам. 
- Гранаттыл мын уæ сæртæ дæр ма сриссæт. Уыдзæн алцы дæр. 
Ам мæм фæлæуут иу æрдæг сахаты бæрц. Стæй уæм зындзынæн. 
Зæгъгæ сын афтæ кодта, фæлæ сæм йæхæдæг нал æрбацыд. 
Уый бацыд æфтауцдонмæ, автоматтæ нывæрын кодта хицæн 
асыччы, карабинтæ - хицæн асыччы, гранаттæ хицæн асыччы 
æмæ нæмгуытæ та коробкæты. Стæй сæм рарвыста иу салдаты. 
Уый сæ бакодта æфтауцдоны размæ. Æвиппайды сæ машинæйы 
авæрын кодта, кулдуæртты онг сæ рахизын кодта æмæ сын загъта: 
- Дарддæр хæрзтыл æмбæлд ут! 
Æмæ Амыран æмæ Залвен цингæнгæ æрфардæг сты Зары 
фæндагыл. Ныр базыдтой, æхсæнгæрзтæ кæм æлхæной æмæ 
32 

ООО^ Бабаты Виктор: «Бандиты хъысмæт» <ХХ> 
куыд æлхæной, уый. Амыран лæппуты бафæдзæхста, гуырдзи- 
аджы фатер уæ чи базона, уый, дам-иу нæм фæхабар кæнæт. Æмæ 
сæм æхсæнгæрзтæ æфтын райдыдта. Сæ къорды уæнгты нымæц 
дæр бонæй-бонмæ фылдæр кодта. Гъе, æмæ горæты æндæр дзырд 
нал уыд. Амыран дзы цы къорд сарæзта, ахæм ничи. 
Æмæ, æцæгæйдæр, цыма сæ исчи æвзаргæ ракодта, уыйау се 
'ппæт дæр уыдысты æнæзивæг, æхсарджын. Сæ сæр-иу искæцы 
хъæубæсты куы бахъуыд, уæд-иу сæ йæхи фæстейæ никуы ничи 
æрурæдта. Алчи дæр-иу сæ фæраст, фæдисы хъæр-иу кæцæй 
райхъуыст, уырдæм. Æмæ уæддæр къорды уд æмæ дзæцц Залвен 
уыд. Уый-иу сæ бынатмæ фæхæццæ кодта машинæйыл, стæй- 
иу рахызт æмæ иннæтæ куыд тох кодтой, уый дæр афтæ. Куы- 
иу базыдта, йе 'мбæлттæ нæмыгцух кæнынц, уæд зыдта, кæм 
сæ амал кæнын хъæуы, уый æмæ та-иу йæ машинæйыл уырдæм 
фæраст. Æниу Амыран æдзух йемæ уыд. 
Диссаг уый уыд, æмæ адæм митингтæ арæзтой, сидты- 
сты Цæдисы разамындмæ, цæмæй сын баххуыс кодтаиккой. 
Гъе, фæлæ М. Горбачев æмæ йæ хуызæттæ ницы нысаниуæг 
лæвæрдтой Хуссар Ирыстоны зæххыл гуырдзиаг æнæформалты 
архайдтытæн, æмбæлон аргъ ын не скодтой йæ фæстиуджытæн. 
Æниу, раст зæгъгæйæ, Хуссар Ирыстоны цæрджытæн йæ 
фæстиуджытæ гæнæн ис æмæ уыдаиккой ноджы уæззаудæр, 
Цхинвалмæ чи æрцыд, уыцы мидæггагон æфсæдты дæлхæйттæ 
хъуыддаджы сæхи куынæ фæхæццæ кодтаиккой, уæд. Стыр 
æххуыс уыдысты ирон лæппутæн мидæггагон æфсæдтæ. 
1990 азы 12 декабры æрцыд, загъдракъахæны хуызæн чи уыд, 
ахæм архайд. Æбæрæг уавæрты горæт Цхинвалы Ленины уын- 
гыл азæлыд æхстытæ. Æбæрæг уавæрты фæмард сты æртæ адæй- 
маджы - дыууæ гуырдзиаджы æмæ иу ирон. Æвæстиатæй уыцы 
бон Гуырдзыстоны Парламент уæлвæткон уавæр расидт горæт 
Цхинвал æмæ Дзауы районы. Мæскуы дæр æмæ Тбилис дæр 
уырдæм æрбарвыстой мидхъуыддæгты министрады дæлхæйтты. 
ССР Цæдисы мидхъуыддæгты министрады тыхтæн командæ 
кодта инæлар-майор Кванталиани. 
ССР Цæдисы мидхъуыддæгты министрадимæ бадзургæйæ, 
Гуырдзыстоны милици йæ хотыхтæ байста Хуссар Ирысто- 
33 

<ХХ>^ Бабаты Виктор: «Бинонты хъысмæт» ООО 
ны милицийæн. Афардæг кодтой æппæт табелон æхсæнгæрзтæ, 
каскатæ æмæ бронежилеттæ. 
Ныр Тбилис сфæнд кодта, æхсæнгæрзтæ кæмæ нал ис, Хуссар 
Ирыстоны уыцы ирон адæмы карзæй бафхæрын æмæ... 
«5 январы æз шифротелеграммæ райстон Мæскуыйæ, - 
фæстæдæр фыста инæлар-майор Генрих Малюшкин, - уым нын 
бардзырд лæвæрд цыд, цæмæй гуырдзиаг милицийы бауагъта- 
иккам Цхинвал æмæ Дзауы районмæ, ма сæ бакъуылымпы код- 
таиккам. Æфсæдтæ сæ службæ æххæст кодтаиккой æфсæддон 
городоктæ хъахъхъæныны режимы». 
Æмæ æцæгæйдæр, 1991 азы 6 январы райсомы 5 сахатыл горæт 
Цхинвалы цæрджытæ райхъал сты моторты уынæрмæ, адæмы 
хъæлæбамæ æмæ куыйты рæйынмæ. Рудзгуытæй куы ракасты- 
сты, уæд сæ цæстытæ схæцыдысты, нырмæ æрмæстдæр кино- 
ты кæй уыдтой, ахæм хъуыддæгтыл. Æддæмæ куы рацыдысты, 
уæд горæты центры уынгты азмæлæнтæ дæр нал уыд гуырдзиаг 
милиционертæ æмæ боевиктæй. Ирон лæппутæ ма цы акодтаик- 
кой, уымæн ницыуал зыдтой. Æрмæст-иу куы кæм атыгуыр сты, 
æмæ куы та кæм. Сæ иу къорд дзы атыгуыр Ленины уынг æмæ 
Чкаловы уынг кæм иу кæнынц, тæккæ дæр уым. Се хсæн уыды- 
сты Залвен, Уардан, Амиран æмæ бирæ æндæртæ. 
- Лæппутæ, сæр нæ бахъуыд. Цæй æмæ иннæ къордтимæ 
дæр бадзурæм æмæ сæ æнæнхъæлæджы алырæттæй иу цæф 
фæкæнæм æмæ сæ хидæн фæфалейæ кæнæм. Уæд нын бирæ 
фенцондæр уыдзæн. 
Залвен ацы ныхæстæ куы кодта, уæд сæм бацыд иу нарст 
ирон лæппу: 
- Лæппутæ, ма фæтагъд кæнут, чысыл уал сæм банхъæлмæ 
кæсæм. Ма фæрæдиут. Уыдон бирæ сты, стæй хæцæнгæрзты 
æппæт хуызтæй дæр хуыздæр хотыхджын сты. 
- Махмæ дæр фаг хотыхтæ ис. Кæд исчи фынæй кодта, уый 
йеддæмæ мах самал кодтам, фыццаг рæстæджы сын ныхкъуырд 
цæмæй радтæм, уыйбæрц æхсæнгæрзтæ, - йæ ныхас ын фескъу- 
ыдта Амыран. 
Гъе, фæлæ гуырдзиæгтæ милицийы кусæг Коцты Гришайы 
куы амардтой, уæд ирон лæппуты маеты дзæкъул нытъупп 
34 

<ХХ> Бабаты Виктор: «Бинонты хъысмæт» ^Х^С* 
кодта, алырдыгæйты сыл ауагътой ракетæтæ, Ленины уынгæй 
кæй ауагътой, уыцы ракетатæй иу сæмбæлд Исахъы уынджы цур 
æфсæйнаг цæджындзыл, цæрхуынкъ æй фæкодта. Йæ уынæрæй 
гуырдзиæгты уæнгты мигъ бацыд æмæ сæ хсæнгæрзтæй дæр 
æмæ сæ техникæйæ дæр цыдæртæ уым фæуагътой æмæ сæ сæртæ 
æфснайынмæ фесты. 
Залвенитæ сæ фæдыл гæрæхтæгæнгæ бæргæ цыдысты, фæлæ 
сын гуырдзиæгтæ баирвæзтысты театры бæстыхай, бастдзинады 
кондадон-техникон управлении, партийы обком, Советы хæдзар 
æмæ æндæр бæстыхæйттæм. Уыцы бæстыхæйтты æрбынат код- 
той æмæ уым æмгæрæтты цæуæг нал уагътой. 
- Ам хъуыддаг хорз нал у, æвæццæгæн нæ бирæ тох кæнын 
бахъæудзæн, - дзуры Залвен Амыранæн. - Нæмгуытæ дæр нæ 
нырма бирæ бахъæудзæн æмæ æхсæнгæрзтæ дæр. Нæ лæппутæй 
бирæты фæнды гуырдзиæгты ныхмæ тох кæнын, фæлæ сын 
æхсæнгæрзтæ нæй æмæ... Афтид армæй та тохгæнæн нæй. Æз мæ 
рог машинæйы кæнын фалæмæ, цæгатмæ, ауæй йæ кæнæм æмæ 
дзы балхæнæм нæмгуытæ. Гъе, фæлæ уый фаг нæу. 
- Бузныг Залвен, дæ адæймагдзинады тыххæй, - загъта йын 
Амыран. - Цом æмæ лæппутимæ аныхас кæнæм. Чизоны сæ 
хæдзары искæмæ æхца æвæрд ис, уæд сæ æрбамбырд кæнæм, 
æмæ... 
Æмæ æцæгæйдæр æрбамбырд кодтой æхца. Араст сты сæ 
дард балцы. Æвзæр цыд нæ фесты. Æнхъæл цас нæ уыдысты, 
уыйбæрц хотыхтæ æмæ нæмгуытæ æрластой. Сæ къордмæ дæр 
ма ног уæнгтæ бафтыд. 
Æмæ канд Амыраны къорд нæ, фæлæ бонæй-бонмæ иннæ 
къордтæ дæр фылдæр æмæ хъаруджындæр кодтой. Уæдмæ 
иумиаг æвзаг дæр ссардтой. Кæрæдзиимæ бастдзинæдтæ дæр 
сарæзтой. Бадзырдтой, цæмæй сæ иу бон уыцы иу цæф фæкæной 
алырдыгæйты. Гъе, æмæ 1991 азы 26 январы гуырдзиæгтæ ныу- 
уагътой горæт æмæ сæхи айстой фæсгорæтмæ. 
Горæт бæргæ ныууагътой, фæлæ... куы-иу кæцы ирон хъæумæ 
бабырстой, куы та кæцы. Адæмæй сæ къухтæм чи хауд, уыдон над- 
той, мардтой. Сæ ис сын машинæтыл æвæрдтой æмæ йæ ластой. 
Колхозты æмæ совхозты ницыуал уагътой. Раст уымæ гæсгæ 
35 

ООО- Вабаты Виктоп: «Бпнонты хьысмæт» ООО 
областы разамынд аскъуыддзаг кодтой, цæмæй гуырдзиæгтæм 
æввахс цы ирон хъæутæ уыд, уыцы хъæуты колхозтæ æмæ 
совхозты фос æдасдæр ранмæ раскъæрдтаиккой, раластаик- 
кой. Иу ахæм колхозмæ акодтой Залвены дæр йæ машинæимæ. 
Куыддæр хъæумæ бахæццæ сты, афтæ сæм гуырдзиæгтæ 
сæфсæрстой, æвæццæгæн сæм исчи нымудзæг фæцис, æхсын 
сæ райдыдтой. Ирон лæппутæн кæд сæ нымæц бирæ нæ уыд, 
уæддæр æрæмбæхстысты æмæ-иу сæм гуырдзиæгтæй исчи 
куы разынд, уæд та-иу æй багæрах кодтой. Уалынмæ дардæй 
æрбайхъуыст æхстытæ. Гуырдзиæгтæ афтæ фенхъæлдтой, 
ирæттæн æххуысмæ фæзындысты се 'мбæлттæ æмæ лидзынмæ 
фесты. Лидзынмæ бæргæ фесты, фæлæ... Залвенæн йæ къах 
фæцæф. Йæ хъæрзын ссыд. Йе 'мбæлттæ йæм æрбалыгъдысты. 
Йæ цæф ын бабастой æмæ йæ машинæмæ бахастой. Йæхи рулы 
фарсмæ сбадын кодта. Бæргæ йын дзырдтой, æндæр исчи йæ 
аскъæрдзæн, зæгъгæ, фæлæ сæ дзурын дæр нæ уагъта. Ахуыс- 
сыд иу мæйы бæрц рынчындоны. Рацыд. Лæппутæ йын бæргæ 
дзырдтой, иу цъус, дам, хæдзары аулæф, дæ цæф, дам, сдзæбæх 
уа, фæлæ нæй. Никæй коммæ бакаст, æмæ... Лæппутæ кæдæм 
цыдысты, уый дæр уырдæм. 
Залвен стæм хатт йеддæмæ хæдзармæ нал цыд. Æхсæвæй- 
бонæй йе 'мбæлттимæ арæнтæ хъахъхъæдтой. Хæдзармæ ма-иу 
куы бауад, уæд-иу ыл Зитæ скуыдта, сырдиаг-иу ыл кодта, уæд та 
ма, дам, сывæллæттыл исты æрцыд. Иу изæр ахæм ныхæстæ куы 
кодтой, уæд Уарди дæр уым фæцис: 
- Адæмæн сæ фылдæр сæ сывæллæтты фалæмæ, Цæгат Ирмæ 
акодтой, - дзырдта уый йæ сиахсæн. - Ды дæр иу бон дæхи 
февдæлон кæн, де мкъай, дæ хъæбулты акæн æмæ уый фæстæ цы 
фæнды дæр кæн. 
Йе мкъайы мады уайдзæфтæм хъусын йæ бон нал уыд, æмæ 
сæ уый дæр акодта. Дзæуджыхъæуы сын хæдзар баххуырста. 
Бакодта сæ. Æхца сæм радта. Куы рацæй здæхт, уæд ыл кæрты 
кæд сæмбæлд Ритæ. Кæрæдзи куы афæрстытæ кодтой, куыдтæ 
стут, зæгъгæ, уæд Залвен Ритæйы бакодта хæдзармæ. Зитæйæн 
загъта: 
- Мæнæ дын уазæг, æз тагъд кæнын, - æмæ рацыд. 
36 

ООО Бабаты Виктор: «Бинонты хъмсм&т» ООО 
Ритæ æмæ Зитæ кæрæдзийыл бацин кодтой. Кæд нæ цæгаттаг 
æфсымæртæ æмæ хотæм уыдысты, уæддæр сын дзы зонгæ ничи 
уыд, æмæ... 
- Ды та кæцæй фæдæ, Ритæ? - афарста йæ Зитæ. 
- Æз ныр æртæ мæйæ фылдæр дæн ам, æгæрыстæмæй кусын 
дæр райдыдтон. Сывæллæтты цæхæрадоны райдыдтон кусын. 
Кæд дæ кусын фæнды, уæд ма дзы бынат ис. 
Дыккаг бон бацыдысты уыцы куыстмæ. Кусын дзы райдыдта. 
Кусын дзы бæргæ райдыдта, фæлæ йæм уый фаг нæ фæкаст æмæ 
иу улæфт бон ауад Горячеводскмæ. Цыдæртæ-иу дзы алхæдта 
æмæ... 
Изæры-иу телевизор куы баиу кодта æмæ-иу Хуссар Ирысто- 
ны цауты тыххæй куы дзырдтой, уæд-иу сæ зæрдæ Цхинвалмæ 
рахсайдта. Цхинвайлагыл-иу искуы уынджы куы амбæлдысты, 
уæд-иу æй лыстæггай фæрсын райдыдтой, куыд у, цы у, зæгъгæ. 
Афтæ сыл зæрдæхсайгæйæ рæстæг цыд. Адæм афтæ фæдзурынц, 
чи, дам, цæмæй тæрсы, уый, дам, æй баййафы. Ритæ дæр тынг 
тарст Уарданæн. Уардан астæуккаг скъола каст куы фæцис, 
уæд уайтагъд бацыд уæлдæр ахуыргæнæндонмæ. Æфсады нæ 
баслужбæ кодта. Фæлтæрддзинад æм нæ уыд... 
Æмæ ницæмæ дардта знаджы. Хатт-иу йæхи сраст кодта 
æмæ-иу къухаууонæй акает, кæд гуырдзиæгтæй искæй суынид, 
зæгъгæ. Йе 'мбæлттæ йын бæргæ дзырдтой, хуысгæ æркæн æмæ 
дæхи фыдбылызы ма æппар, фæлæ... никæмæ хъуыста. Никæмæ 
хъуыста æмæ... Сихорафæттæй куы ахызт æмæ та Уардан йæхи 
куы сраст кодта, йæ къухаууонæй та куы каст, афтæ йæм знаг 
ныхъхъавыд æмæ... Лæппутæ ма йæм бæргæ бауадысты, Залвены 
машинæйыл ма йæ рынчындонмæ бæргæ аскъæфтой, фæлæ... 
Ритæмæ куы фæхабар кодтой, уæд Зитæйы дæр фæндыд йемæ 
рацæуын, фæлæ йæ Ритæ нæ рауагъта. 
- Цытæ дзурыс, цы, Зитæ, дæхи сывæллæттæм дæр дын кæсын 
хъæуы, стæй мæ чызг дæр дæ фæдзæхст. Дæуæй хуыздæр æй кæй 
бар бакæнон, дæуæй хуыздæр мын æм чи фæкæедзæн!.. 
Æмæ йæ нæ рауагъта. Ритæ афтæ хъуыды кодта: бавæрдзысты 
Уарданы æмæ стæй фæстæмæ аздæхдзæн Дзæуджыхъæумæ. 
37 

ОСЮ^ Бабаты Виктор: «Бинонты хьысмæт» ООО 
Фæлæ лæг куыд фæхъуыды кæны, хъуыддæгтæ фылдæр хатт 
афтæ нæ рауайынц. 
Ритæ цалынмæ Цхинвалмæ цыд, уæдмæ лæппутæ, Уарда- 
ны æмбæлттæ, Амыран æмæ Залвены разамындæй æрцæттæ 
кодтой, мардæн дæр æмæ фынгæн дæр цыдæриддæр хъуыд, 
æппæт уыдæттæ. Ритæйы æппындæр тыхсын ницæуыл бауагъ- 
той. Алцыдæр сарæзтой сæхæдæг. Марды куы рахастой, уæд 
лæппутæй уæлмæрды онг чи ацыд, иннæтæ фынгтæм сæ хъус 
дардтой. 
Адæм куы сыстадысты, куы апырх сты, уæд лæггадгæнджытæ 
æрбадтысты. Æрбадтысты Амыран, Залвен, Ацæ æмæ иннæ 
лæппутæ дæр. Бæргæ сæ нæ фæндыд нуазын, фæлæ... Зæххы 
цъарыл цыдæриддæр адæм ис, цыдæриддæр дзы цæрæгойтæ 
æмæ зайæгойтæ ис, уыдонæн се сфæлдисæг Хуыцау у. Кувæг 
сыстад, бинонты, хæстæджыты, мæрддзыгой адæмы Хуыцауæн 
бафæдзæхста æмæ ацу æмæ йын ды ма скув, ма йæ баназ. Кæнæ 
кувæг Уарданæн рухс загъта, дæ номыл, дам, цыдæриддæр 
сцæттæ кодтой, хæрдæй дæр æмæ нозтæй дæр, уыдон, дам, мах 
разы куы сты, афтæ, дам, дæ разы сыгъдæгæй цы уой, уыцы 
амонд, дам, дæ уæнт. Ацу æмæ йæ ды ма баназ. Афтæмæй дзы 
анызтытæ кодтой. Æмæ канд уæд нæ, фæлæ-иу иумæ кæрдзын 
хæрыны сæраппонд фынджы фарсмæ куы рбадтысты, уæд-иу 
Уарданы рухс ном ма ссардаиккой, рухс ын ма загътаиккой, уый 
гæнæн нæ уыд. 
Ие 'мкъайы куы бавæрдта, уæд Ритæ фæстæмæ нал аздæхт 
Дзæуджыхъæумæ. Лæппутæ йын загътой, тыхсгæ, дам, ма кæн, 
дæ чызгмæ, дам, дын искæй арвитдзыстæм æмæ, дам, дый æй 
æркæнын кæндзыстæм. Æмæ, æцæгæйдæр, Ацæ ауад йæхи рог 
машинæйыл æмæ йæ æркодта. 
* * * 
Тох дарддæр кодта. Гуырдзиаг тыхгæнджыты фæндыд Цхин- 
валы ногæй бацахсын, ирон адæмы сæ зонгуытыл æрлæууын 
кæнын, кæнæ та сæ æфцæгæн фæфалейæ кæнын æмæ куынæ 
38 

ООС^ Бабаты Виктор: «Бипопты хъысмæт» ООО 
сæттой, уæд та сæ бындзагъд скæнын. Уымæ гæсгæ сæ 
хæцæнгæрзты æндæр æмæ æндæр хуызтæй æхсын райдыд- 
той Згъудеры къуылдымæй, Никозæй, Тамарашенæй. Фæлæ 
нæй... Ирон лæппутæ дæр сын нæ сæттынц. Æгæр фидар 
æрлæууыдысты сæ ныхмæ. Хатт та адгуыты, къутæрты хсæнты 
схъуызынц, гуырдзиæгтæ тыгуыртæй кæм фæлæууынц, ахæм 
бынæттæм, автоматтæ сыл суадзынц æмæ та фæбырынц. 
Афтæ тохтæ карзæй карздæр кодтой. Адæм тыхстысты. 
Митингтæ уагътой, сидтытæ истой æмæ сæ æрвыстой æндæр æмæ 
æндæр рæттæм. Хуссайраг ирæтты тыхстдзинад уæлдай тынгдæр 
бахъардта цæгаттаг æфсымæртæм æмæ хотæм. Æмæ уыдон дæр 
тыхсын райдыдтой хуссайраг ирæтты хъысмæтыл. Ирысто- 
ны дыууæ хайы æнгомæй æнгомдæр кæнын райдыдтой. Гъе, 
æмæ хæстон агрессийы уæззау фæлварæнтæн кæрон скæныны 
скъуыддзаггæнæн нысаниуæг уыд ирон адæмы иудзинадæн. 
Цæмæй гуырдзиаг агрессийæн кæрон æрцыдаит, уый 
сæраппонд æппæт фадæттæй дæр спайда кæныны æнæмæнг- 
хъæуæгдзинады тыххæй Уæрæсейы федералон центрмæ Цæгат 
Ирыстоны фидар сидтытæ феввахсдæр кодтой 1992 азы 24 июны 
Сочийы сразыдзинадыл къухтæ æрфыссын æмæ гуырдзиаг-ирон 
хъаугъайы зонæмæ Уæрæсейы Федерацийы фидауынгæнæг 
тыхтæ æркæныны хъуыддаг. 
1992 азы 14 июлы горæт Цхинвалмæ фидауынгæнæг тыхтæ 
куы æрцыдысты, уæд уыцы бон æмæ канд уыцы бон нæ, фæлæ 
уый фæстæ бонтæ дæр ирон сахъ лæппутæн, ирон адæмæн уыды- 
сты бæрæгбонтæ. Стыр фынг æрæвæрдтой Амыраны къорды 
уæнгтæ. Цæл æмæ сын минас бацайдагъ. 
- Ацы цины боны тыххæй алы агуывзæ дæр хъуамæ кæнæм 
быннуæзт! - дзырдтой кæрæдзийæн лæппутæ. Залвен дæр сæ 
бынныуæзт кодта. Бынныуæзт сæ бæргæ кодта, фæлæ... Нозты 
ныхмæ тох кæнын кæй бон у. Йæ ныхмæ тох кæнын не сфæрæзта 
Залвен дæр. Ссонт. Лæппутæ йæ тыххæй куынæ баурæдтаиккой, 
уæд гуырдзиæгтæм лæбурынмæ хъавыд. Цалдæр боны сæ фынг 
нæ систой. Цæл æмæ минас кодтой. Залвенмæ йæ хъус дардта Амы- 
ран æмæ йæ хызта нозтæй. Хатт-иу ын йæ къухæй йæ агуывзæ дæр 
райста. 
39 

оо^ 
Набаты Вштор:л<Бинонты хъысмæт» 
^ХХ> 
Иу бон куы уыд, уæд Залвенмæ ссыд йæ фыд Сæрæби æмæ 
йын афтæ зæгъы: 
- Фалæмæ ацу, Дзæуджыхъæумæ! Де 'мкъай, дæ сывæллæтты 
фен!.. 
- Мæхи зæрды дæр ис, фæлæ æхцайæ сихсыд дæн. Иу цъус 
истытæ акусон æмæ сæм ацæудзынæн. 
- Мæнæ дын æхца æмæ сæм ацу, сæ зæрдæ дæм æхсайдзæн. 
Кæд дзы исты куыст ссарай, уæд хорз, кæннод сæ ракæн. Æниу 
ам куыст уадиссаг ницы ис, стæй мызды дæр мызд схонæн нал ис. 
Залвен ацыд Дзæуджыхъæумæ. Хæдзармæ куы бацыд, уæд йæ 
фенд Зитæйæн дæр куыннæ уыд æхсызгон, фæлæ йæ чызг Залинæ 
æмæ йæ лæппу Ирбег ма фырцинæй сæхи цы фæкодтаиккой, 
уымæн ницыуал зыдтой. Сæ иу йæ иу уæрагыл сбадт, иннæ та - 
йе 'ннæ уæрагыл. Йæ цæсгоммæ-иу ын бирæ фæкастысты æмæ 
та-иу æй пъатæй фæцæй хордтой. 
Залвен куыст агуырдта, фæлæ ницæуыл ма хæст кодта. Уæдмæ 
та Цæгат Ирыстоны дæр æхсæнадон уавæр карзæй-карздæр 
кодта. Уæлдай тынгдæр та уавæр скарз Горæтгæрон районы. 
Фыдгæнджытæ афтæ æнхъæлдтой, ничи сын ницы сараздзæн, 
ничи сæ бафхæрдзæн æмæ сæм сдзырд нал уыд. Мæхъæлæттæн 
та бынтондæр арт æмæ фæнык нал уыд. Уæрæсейы Федера- 
цийы Сæйраг Совет «Репрессигонд адæмты реабилитации 
кæныны тыххæй» закъон куы райста, уæд мæхъæлæттæ афтæ 
фенхъæлдтой, Уæрæсейы разамынд се 'вварс хæцы, æмæ сын 
алы бартæ дæр дæтты. Гъе, æмæ сæхи цæттæ кæнын райдыдтой 
хæстмæ. 
Ирон адæм та кæддæриддæр се ууæнкæй сæфт сты. Цæгат 
Ирыстоны разамонджытæ æмæ барадхъахъхъæнæг органты 
кусджыты фидарæй уырныдта, Уæрæсейы гарзджын тыхтæ 
мæхъæлæтты тæлфын кæй не суаддзысты, уый. Æмæ уæддæр 
разынд цæрджытыл чи зылд, æхсæнгарз æлхæнынæн сæ æхца 
чи æмбырд кодта, ахæмтæ. Цæрджытæй æхца бæргæ æмбырд 
кодта, фæлæ... Уыцы æхца кæдæм цыд, уый бæрæг нæ уыд. 
Æхсæнгарз уадиссаг никуыцæй зынд. Ацы хъуыддаг уыдта 
Залвен æмæ мæсты кодта. Мæсты кодта, фæлæ цы йæ бон уыд. 
«Мæ бон нал у, Ирыстон сæрсæфæны былмæ куыд фæцæуы, 
40 

оо^ 
Бабаты Виктор: «Бинонты хьысмæт» 
^ХХ> 
уымæ кæсын», - дзырдта-иу сыхы лæппутæй кæимæ базонгæ, 
уыдонæн. Цæмæй-иу йæ мает æрсабыр уыдаит, уый тыххæй-иу 
дыууæ авджы нозт балхæдта æмæ-иу сæ лæппутæй куы кæимæ 
банызта æмæ куы та кæимæ. 
Залвен телефоны фæдзырдта Амыранмæ. Куы йын æй загъ- 
та, мæхъæл ирæтты ныхмæ хæцын райдыдтой, уæд ын Амыран 
афтæ: «Зонæм æй, лæппутæ цæттæ сты анкъуысынмæ. Сахатмæ - 
дыууæ сахаты фæстæ нæм æнхъæлмæ кæс горæтмæ бацæуæны!» 
Залвен йæ автомат æмæ, йæ дамбаца систа. Нæмгуытæ дæр фаг 
нывæрдта æмæ рацыд. Æнхъæлмæ кæсын æй бирæ нæ бахъуыд. 
Йæ тæккæ цур фæурæдта, хуссайраг ирон лæппутæ сæ цæгаттаг 
æфсымæртæм æххуысмæ кæуыл ацыдысты, уыцы машинæтæй 
иу. Уайтагъд сгæпп кодта машинæмæ æмæ... 
Горæтгæрон районмæ куы фæцæйхæццæ кодтой, афтæ 
цалдæр дихы фесты. Иутæ дзы ацыдысты Октябрскы хъæумæ, 
иннæтæ Черменмæ, Тарскмæ æмæ поселок Карцамæ. Куыддæр 
мæхъæлæтты æхсын райдыдтой, афтæ хорзау нал фесты. Уыдон 
афтæ фенхъæлдтой, уырыесаг æфсæдтæ ирæттæн æххуысмæ 
æрцыдысты, æмæ дзы бирæтæ сæ сæртæ æфенайынмæ фесты. 
Хуссайраг ирæттæ дæр сыл суагътои хæцæнгæрзты æппæт 
хуызтæ æмæ сæ Ирыстоны арæнтæй феддæдуар кодтой. Карцайы 
Залвен бауад иу мæхъæлоны хæдзары кæртмæ. Дзыхъхъын- 
ног «Волгæ» дзы куы федта, уæд ын йæ дуæрттæ фегом кодта, 
сбадт ыл æмæ Ацæ æмæ Амыранмæ бадзырдта: «Сбадут, къахæй 
цæуынæн тæригъæд стут!» 
Нæ йын сбадтысты. Уыдон дæр азылдысты мæхъæлæтты 
хæдзæрттыл æмæ... Сæ цыд æнæхъуаджы нæ фæцис. Уыдон дæр 
дзы ракодтой фæйнæ машинæйы. 
Хуссайраг ирон сахъ лæппуты æхсардзинад айхъуыст 
æнæхъæн Ирыстоныл. Цæгат Ирыстоны æндæр дзырд нæ уыд, 
хуссайраг ирон лæппутæ, дам, нæм рæстæгыл куынæ æрхæццæ 
уыдаиккой, уæд, дам, ныл ноджы стырдæр зиæнттæ æрцыдаит. 
Уалынмæ иу изæр нæ лæппутæ заргæ æмæ æхстытæгæнгæ 
æрхæццæ сты горæт Цхинвалмæ. Цæрджытæ базыдтой, 
уæлахизимæ та сæм кæй æрцыдысты, уый. Иу къуырийы бæрц та 
фæнысан кодтой сæ ног уæлахиз. Стæй Залвен фæстæмæ аздæхт 
41 

ООО Ба&аты Виктор: «Бинонты хъысмæт» <ХХ> 
Дзæуджыхъæумæ. Цалдæр боны фæстæ йæм ныххæццæ сты 
Амыран æмæ Ацæ. Уыдон сæ машинæты æрбауæй кодтой: 
- Залвен, иуран бадгæйæ нын нал у, - зæгъы йын  
Амыран. - Истытæ нæ змæлын хъæуы. Æхца нæм чысыл æрбафтыд 
æмæ алцы дæр чысылгай рæзы. Ростовмæ ацæуæм. Чизоны дзы 
истытæй аслам аргъæй балхæнæм, уæд нæ хъуыддæгтæ рæвдздæр 
ацæудзысты. Базарады хъуыддагыл куынæ ныххæцæм, уæд цы 
хъуамæ аразæм? Нæхимæ Цхинвалы уадиссаг ницы куыст ис. 
Ам дæр ныр цалдæр мæйы куыстыл нæма фæхæст дæ. Ахъуыды 
кæн æмæ дæ куыд фæнды, уый нын зæгъ. 
- Ам мæн хъуыды кæнын ницæмæн хъæуы, командир дын 
бардзырд радта, уæд ын зæгъын хъæуы: «Есть, товарищ  
командир!» Абон ма цы, фæлæ тæккæ райсом дæр ацæуæм. 
- Æмæ дæ машинæ хыгъды æвæрд куынæ у, уæд ыл куыд 
ацæудзыстæм? - афарста та йæ Амыран. 
- Тыхсгæ ма кæнут, фæндæгтыл цæуыны фæткойтæ куынæ 
фехалæм, уæд нæ иунæг инспектор дæр никуы бауромдзæн. 
Амыраниты дæр цыдæр ныфс бацыд æмæ дыккаг бон куы 
ацæуиккой Ростовмæ. Куыддæр горæтмæ фæцæй хæццæ кодтой, 
афтæ сæ паддзахадон автоинспекцийы кусджытæ æрурæдтой: 
- Уæ документтæ ма нын фенын кæнут! 
- Залвенитæ систой сæ паспорттæ. 
- Машинæйы документтæ дæр! 
- Залвен барæй багажникы агуры. Уым куы ницы ссардта, 
уæд йæ дзыппытæ скалдта. Гæххæтыты хсæн дæр ницы разынд. 
- Æвæццæгæн мын хæдзары баззад, - æнкъардæй загъта 
автоинспекторæн. 
- Æддæмæ ма рахизут! Машинæйы дæр басгарæм! - загъта та 
сын автоинспектор. 
Залвен хъуамæ машинæ скусын кодтаит, фæлæ  
автоинспектор дамбаца фелвæста æмæ... Залвен дæр йæ къух ницæмæуал 
фæкодта. Автоинспектортæй сæ иу шофыры бадæныл схæцыд: 
разынд дзы автомат æмæ дамбаца. Фæстаг бадæнтыл дæр 
схæцыд æмæ уым дæр афтæ. Байстой сын сæ. Залвенитæ сæ 
разы ныллæууыдысты: «Ма нын сæ айсут. Туджы аргъæй сæ 
балхæдтам. Мах хуссайраг ирæттæ стæм æмæ йæ нырма нæ 
42 

ООО- Бабаты Виктор: «Биноиты хъысмæт» <^Гъ^>> 
зонæм, хъуыддаг кæцырдæм ныззилдзæн, уый. Мыййаг та нæм 
гуырдзы куы бырсой, уæд сæ ныхмæ цæмæй æрлæудзыстæм...». 
Бирæ сын фæдзырдтой, фæлæгъзтæ сын кодтой, фæлæ сын 
сæ куынæ лæвæрдтой, уæд сæ лæппутæ тыххæй исынмæ æрхъа- 
выдысты. Гъе, фæлæ уæдмæ инспектортæй сæ иу рацийæ адзырд- 
та æмæ иу цалдæрæй сæ уæлхъус æрбалæууыдысты. Акодтой сæ 
мидхъуыддæгты горæтон хайадмæ. Акт сыл сарæзтой: «Цыдысты 
давæггаг автомашинæйыл. Уыдысты хотыхджын автоматтæй 
æмæ дамбацатæй. Иннæмæй та органты кусджыты ныхмæ 
æрлæууыдысты. Чысыл ма бахъæуа, стыр бæллæхтæ æрцыдаит, 
автоинспекцийы кусджытæн æххуыс куынæ æрбацыдаит, уæд». 
Залвенитæ сæхи цæмæй æмæ куыд сраст кодтаиккой, уымæн 
ницы зыдтой æмæ сын аскъуыддзаг кодтой цалдæргай азтæ 
ахæстоны фæбадын. 
Ацы хъуыддаг æрыхъуыст Ирыстонмæ. Сæ хъустыл æрцыд, 
куыд Залвены, афтæ Амиран æмæ Ацæйы ныййарджытæн дæр. 
Зитæ йæ куы фехъуыста, уæд йе рдиаг, йæ тъизынæй нал æнцад. 
Йæ мад æмæ йæм йæ фыд ныццыдысты, кодтой йæ Цхинвалмæ, 
фæлæ сын нæ ракуымдта: 
- Цы мын аразын кæнут Цхинвалы, цæмæй дзы цæрдзыстæм 
æртæ удæй? 
- Æмæ уæдæ ам дæ мызд фатеры аргъæн дæтдзынæ æви дзы 
цæргæ кæндзынæ, - сбуцтæ йыл кодта йæ мад. 
- Цы саразон, мæгуыры бон кæуыл æркæны, уый истытæ 
фæаразы, - дзаупп та йын радта Зитæ. 
Æмæ уын уæд та уæ кооперативон фатер ауæй кæнæм. Мах 
дæр ма дын сæм иу чысыл афтаудзыстæм. Чизоны Сæрæбитæм 
дæр исты разына, уæд дын ам хæдзар балхæнæм, - дзырдта йын 
Уарди. 
- Æмæ йæ æнæ йæхи фæрсгæйæ куыд хъуамæ ауæй кæнæм? 
- Йæхимæ чысыл адæймагдзинад куы уыдаит æмæ 
бафæрсинаг аккаг куы уыдаит, уæд ыл ахæм митæ дæр не 'рцы- 
даит. Ды дæхæдæг дæр сæрысуангæй фæстæмæ никæмæ хъу- 
ыстай, дæхи зонд скъæрдтай æмæ йæ мæнæ уынæм, цы уагмæ 
æрхаудтай, уый. Ныр дæр та дын мæнæ дзурын, куыд хуыздæр 
у, уый æмæ дæхи зонд ма скъæр æмæ мæм байхъус. Мад дæ ныр 
43 

ООО Бабаты Виктор; «Бииоиты хьысмæт» <Г><><> 
дæхæдæг дæр æмæ мады йæ сывæллæтты æвзæрдзинад никуы 
бафæнды. 
Зитæ дæр æм ницыуал сдзырдта, ацу, цы дæ фæнды, уый 
кæн, зæгъгæ. Æмæ Уарди дæр къуырийы бонмæ æрбауæй кодта, 
Залвен буц æмæ сæрыстыр кæмæй уыд, уыцы кооперативом 
фатер. Ныццыд Сæрæбитæм дæр. Сæрæби æмæ Сонаимæ бирæ 
фæныхæстæ кодта. Радтой йæм, цы капеччытæ ма сæм уыд, 
уыдон. Уарди ныццыд Дзæуджыхъæумæ. Балхæдта фатер æмæ 
йæ ныффыста йæ чызг Зитæйыл. 
Залвен ахст уыд, æмæ хæдзары тыххæй документы йæ кой 
дæр нæй. Уарди барæй афтæ бакодта æви æнæбары, уый зын 
зæгъæн у. 
Мæхъæлæттæн ныхкъуырд раттыны хуссайраг лæппутæ сæ 
цæгаттаг æфсымæртæн стыр æххуыс куы бакодтой, уæд  
Ирыстоны дыууæ хайы ахастытæ бæрæг фæхуыздæр сты. Арфдæр 
кæнын райдыдтой дыууæ æфсымæрон республикæйы хсæн 
интеграцион процестæ. Интеграцион процесты рæзтæн ноджы 
тынгдæр ахъаз кодта, Республикæ Хуссар Ирыстоны банымай- 
ыны тыххæй Цæгат Ирыстоны ССР Сæйраг Совет 1993 азы 6 
марты уынаффæ кæй райста, уый. Уымæн æмæ уый уыд Цæгат 
Ирыстоны разамынады арф ахъуыдыгонд политикæ. 
Хуссайраг ирæттæй бирæтæ абон дæр нæ рох кæнынц, 1993 
азы 28 марты Республикæ Хуссар Ирыстоны министры Советы 
Сæрдары хæдивæг Хуыгаты Герасим кæй ауагъта, уыцы æмбырд. 
Цæгат Ирыстоны ССР Министрты Советы Сæрдар Хетæгкаты 
Сергей кæй загъта, уыцы ныхæстæ: Афтæ мачи æнхъæлæт æмæ 
Хуссар Ирыстон æнæхицау у, æвæгæсæг. Сидзæр сывæллоны 
цæстæй йæм мачи кæсæт. Ноджыдæр ма йæ иу хатт зæгъын, 
Хуссар Ирыстоны ныхмæ ма кæд исчи йæ тыхтæ сфæлварыныл 
бацархайа, уæд æй хъуыддаг уыдзæн иууон Ирыстонимæ, уæд 
нæ уæлахиз дæр æмæ нæ мæлæт дæр уыдзысты иумæ!..». Æмæ 
сын æцæгæйдæр хуссайраг ирæттæ æдзухдæр æнкъарынц се 
'ххуысы къух. 
44 

ООО Бабаты Виктоп: «Еинпнты хъысмæт» ООО 
* * * 
Сæрдыгон бон. Хур ныгуылæнырдæм акъул. Къул бæргæ 
ацис, фæлæ... Æнтæф уыд. Улæфæнтæ нæ уыд фыртæвдæй. 
Адæм сæхи аууæттæм истой. Ритæ цыд куыстæй. Цыд бæлæсты 
аууæтты. Тæвды тыхст, фæлæ ноджы тынгдæр та тыхст, цард ыл 
йæ уæз кæй æруагъта, уый тыххæй. Никуы йæ рох кодтой йæ 
дудгæбæдтæ. Æдзух йæ зæрдæ семæ дзуры æмæ та йæ мæнæ ныр 
дæр йæ хъуыдытæ ахастой йе 'взонджы бонтæм. 
«Цы фыдбылызтæ мын æй æрбацæуын кодтой мæ размæ. 
Залвенимæ нæхицæн тезгъо кодтам, кæрæдзийæн адджын 
ныхæстæ кодтам. Зитæ нæм уæд куынæ æрбацыдаит, уæд, чизо- 
ны, нæ хъуыддæгтæ дæр бынтон æндæргъуызæттæ рауадаиккой. 
Уарзтон Залвены, цы йæ сусæг кæнын. Мæ зæрдæмæ тынг цыд. 
Афтæ мæм каст, цыма æз дæр цыдтæн йæ зæрдæмæ. Йæ зæрдæмæ 
куынæ цыдаин, уæд-иу мæм телефоны цæмæн фæдзырдта, 
цæмæн-иу мæ рацæуын кодта уынгмæ æмæ-иу цæмæн тезгъо 
кодта мемæ. Гъе, фæлæ ацы цъаммар, ацы цъаммар. Мæ уд ын йæ 
бынсæфт куы фенит. Дæ уарзоны, дам, мын базонгæ кæн, кæд, 
дам, ын байсынæй нæ тæрсыс, уæд. Йе 'ддаг бакастæй кæй зæрдæ 
нæ алхæдтаит. Иннæ ахæм йе 'взаг. Мæрдтæм ын хуынчъытæ 
кæны. Залвены йæхирдæм æркæсын кодта, йæхи йæ бакодта. 
Æмæ дзы цы рамбылдта Залвен дæр. Мæ æнæзонгæ куынæ 
уыд Зитæ. Хæрз къаннæгæй фæстæмæ зыд æмæ кæрæф уыд.  
Залвены фæдыл куы алыгъд, уæд ын йæ разы, æвæццæгæн, алыгъу- 
ызон домæнтæ æвæрдта. Æмæ уый дæр йæхи лæг хуыдта. Хъуы- 
ста йæм. Цы йын дзырдта, уый арæзта æмæ ныр бадæт. Æнхъæл 
дæн æхсæз азы йын аскъуыддзаг ахæстоны фæбадын...». 
Ритæ ахæм хъуыдытæ куы кодта, растдæр уæд йæ ныхмæ цыд 
фæцис Зитæ. Ритæ йæ куы ауыдта, уæд хорзау нал фæцис: 
- Цы хур, цы къæвда дæ æрхаста, куыд ма дæ равдæл дæ 
райгуырæн уæзæгмæ æрцæуынмæ? - афарста Ритæ Зитæйы. 
- Залвенимæ мын фембæлыны бар радтой. Хъуамæ йæм 
ацæуон. Ардæм дæр уый тыххæй æруадтæн, кæд мын мæ фæндаг 
фæрогдæр кæниккой, - загъта йын Зитæ. 
45 

<ХХХ Бабаты Виктор: «Бинонты хъысмæт» <УХ> 
Ныхас кодтой, кæрæдзи рафæрс-бафæрс кодтой, фæлæ сыл 
зынд, кæрæдзи царды хабæрттæм тынг кæй нæ цымыдис кодтой, 
уый. 
- Фæфæрс-иу мын Залвены, мæ номæй-иу ын салæмттæ 
радт. Мæнæ йын адон та йæ къухмæ радт, - йæ æхцадонæй æхца 
сисгæйæ, загъта Ритæ. - Чизоны æмæ йæ цæмæн хъæуой. 
Зитæ, æцæгæйдæр, ацыд Залвенмæ. Кæрæдзийыл ацинтæ  
кодтой, фæлæ йæ хуызæй Зитæйы зæрдæ фæрыст. Уыд тынг мæллæг. 
- Рисгæ дæ кæд ницы кæны, куыд у де 'нæниздзинад? - афар- 
ста йæ. 
- Ныр мын бæргæ ницыуал у, фæлæ мæ фыццаг куы 'рцахстой, 
уæд мын аккаг фесты. Цæцæнимæ хæст нæ цæуы æмæ кавказæгтæ 
се 'ппæт дæр сæ удхæсджытæ фестадысты. Ахæстонмæ мæ куы 
'ркодтой, къæсæрæй мæ куы фæмидæг кодтой, уæд мыл сæ дзу- 
рын афтæ ссыд: «Кæсут ацы кавказагмæ, йæ сæр бæрзæндты 
куыд хæссы, Ацахуыр æй кæниккам!..» Мæхимидæг ахъуыды 
кодтон: «Сæрысуангæй сæм фидар куынæ фæлæууон, уæд мæ 
сæхицæн хъазæнхъул сараздзысты...». 
Æмæ мæм дзы иу хиталæджы хуызæн лæппу куы æрбауаид. 
Ныллæг, мæллæг. Иу цæф æй куы фæкодтаин, уæд уæлæмæ дæр 
нал сыстадаит. Æрбауад мæм æмæ мын афтæ зæгъы: 
- Чучмек, дæу та ардæм цы хур, цы къæвда æрбахаста, æви 
дын сæрибар дунейы цард нал фаг кодта? - загъта мын æмæ мæ 
гуымир риуыгъд куы бакæнид. 
Æз æм нал фæлæуыдтæн æмæ йæ бафæдзæхстон: 
- Ацу æмæ уартæ дæ бынаты сбад. 
- Æндæра мын цы ракæндзынæ? - тызмæгæй мæ афарста. 
- Ницы дын ракæндзынæн, фæлæ ацу æмæ дæ бынаты сбад. 
Дæу-мæ мæ мæ къух сисгæ чи фена, уый мын мæ къух нал 
райсдзæн, салам дæр мын нал ратдзæн. 
- Хъусут æм, хъусут, цытæ уæнды? Лæппу, æвæццæгæн дæ 
рох у, кæм дæ, уый? 
- Мæнæй рох ницы у, - загътон ын æз, - фæлæ загъдкъахæн ма 
кæн! 
- Æндæра цы? Цы мын ракæндзынæ? 
Мæнæн æм мæ мает сыхсыст æмæ йыл фæхъæр кодтон: 
46 

о<х^ 
Бабаты Виктор: «Бипонты хъысмæпш. 
^ХХ> 
- Ацу, дæ куыдзы бынаты ныххау, æндæра дæхи дæр нал 
базондзынæ! 
Уый йæхи фесхъæл кодта: 
- Уый кæмæн зæгъыс, мæнæн!? - фæхъæр мыл кодта. 
Æз æм мæхи нал баурæдтон: 
- О, дæуæн! - фæхъæр ыл кодтон æз дæр æмæ йæ мæ тых 
мæ бонæй æуыцы иу цæф фæкодтон. Йæ тъупп астæрдыл 
сæмбæлд. Цасдæр рæстæг змæлгæ дæр нал скодта. Уый 
ауынгæйæ фæсæррæттытæ кодтой иннæ ахстытæ, алырдыгæйты 
мæ тъуппытæ кæнын куы райдаиккой. Æз дæр сын дзуапп 
лæвæрдтон, кæй-иу сæ фæцæф кодтон, уымæн-иу йæ хъæрзын 
ссыд. Гъе, фæлæ æз иунæг уыдтæн, уыдон та бирæ æмæ иуæн 
дыууæ æфсад у. Аккаг мын фесты. Цасдæр рæстæг ме 'муд не 
'рцыдтæн. Ныр мын ницыуал у, ныр мæм ницыуал дзурынц. 
- Хыл чи ракъахта, уыцы лæппу та цы фæцис, уемæ ма ис? 
- Ууыл хорз бон нæ акодта. Астæрдыл йæ тъупп куы фæцыд, 
уæд йæ уæхск асаст æмæ нырма дæр рынчындоны сæйы. 
- Дæхи сæ хъахъхъæн, тызмæг дзы макæмæ дзур, гуымир ныхас 
дзы макæмæ кæн, ацы фыдгæнджытыл æууæнк нæй, мачи дын дзы 
мацы сараза. 
- Тæрсгæ мын ма кæн, уыдон дæр тых æмæ хъару фылдæр 
кæмæ вæййы, сæхи уыдоныл фæбæттынц. Фыццаг хылы рæстæ- 
джы мын банкъардтой мæ тых æмæ ныр мæ алыварс тыгуыртæ 
кæнынц, стæй сæм æрбайхъуыст, милиционеры дæр кæй 
ракъæрццытæ кодтон, уый, æмæ ахæстæтты чи бады, уыдонæн 
та мидхъуыддæгты органты кусджытæ сæ удхæссæг сты. Уæдæй 
фæстæмæ сæ цæсты ноджы тынгдæр сырæзтæн. 
- Нæ дæ хъуыдис милиционеримæ тох кæнын. Хицауиуæгад 
сæ къухы ис. Куыд фæнды раст ма уай, уæддæр дæ фæазымджын 
кæндзысты. 
- Уыдæттæ ма уадз, фæлæ мын зæгъ, нæ сывæллæттæ куыдтæ 
сты, сæ ахуыр куыд цæуы? 
- Сывæллæттæн бæргæ ницы у, уыдон дзæбæх сты. 
Рынчынтæ нæ кæнынц, сæ ахуыр дæр дзæбæх цæуы. Ныййар- 
джыты æмбырдтæ куы вæййы, уæд ахуыргæнджытæ уыдонæй 
æппæлыны куысты йедтæмæ ницы фæкæнынц. Хорз ахуыр 
47 

ООО- Бабаты Виктор: «Бгтонты хьысмæт» ООО 
кæнынц, фæлæ дæ мысынц æмæ-иу сæм фыстæджытæ арæх 
фысс. Уадз æмæ æнкъарой, кæмдæр сын фыд кæй ис, уый. 
Йе 'мкъаимæ фембæлды фæстæ Зитæ хæдзармæ куы 
æрыздæхт, уæд æй йæ хъæбултæ дæр æмæ йæ мад Уарди дæр 
бирæ фæрафæрс-бафæрс кодтой Залвенæй. Уый дæр сын бирæ 
фæпъатæ кодта, бирæ сыл фæтыхстытæ кодта. Уæ фыд, дам, мын 
афтæ дзырдта, мæ бæсты, дам, сыл бирæ фæцинтæ кæн æмæ... 
Сывæллæттæ куы схуыссыдысты, уæд Уарди афтæ фенхъæлд- 
та, бафынæй сты æмæ баздæхт йæ чызгмæ: 
- Сæрысуангæй фæстæмæ дын дзырдтон, уый дæ аккаг нæу. 
Институты демæ чи ахуыр кæны, уыдонæй сæ иуыл хæц. Уый та 
шофыр уыд æмæ шофырæй цы домыс. Цы аразы, ууыл хъуыды 
дæр нæ фæкæны. Иæ архайд æй цæмæ æркæндзæн, уый нæ фæзоны. 
Æмæ ныр бады. Ды та йын йæ хъæбулты дар. Цæугæ дæр æм кæн. 
Цы къапеччытæ райсыс, уыдон дыууæрдæм фæндæгтыл хардз кæн. 
Хæрзаг зæгъы, цæй ыдылы ус мын ис. 
- Ныууадз, дæ хорзæхæй, дæ дзæнгæда. Зонын æй,  
сæрысуангæй фæстæмæ дзы дæ удхæссæг уыдтай. Ныр бахауд æмæ 
дын фадат фæцис дæ мает райсынæн. 
- Мæ мает райсынæн нæ, фæлæ дæхицæн ныры хуызæн фадат 
никуы уыд æмæ дын нæдæр уыдзæн æмæ дыл кæд сæр ис, уæд 
æй ныууадз. Ныууадз æй æмæ цæрæнбонты маеты хай ма уай. 
Уарди ацы ныхæстæ куы кодта, уæд сывæллæттæ фынæй 
нæ уыдысты æмæ йæм мæстæй тъæппытæ хаудтой. Фæлæ не 
змæлыдысты, фынæйы фсон скодтой, хатт-иу барæй хуырытт 
дæр скодтой. Фæндыд сæ, тынг сæ фæндыд, сæ мады мад ма цы 
дзурдзæн, уый базонын. Гъе, фæлæ йыл йæ чызг куы сбуцтæ 
кодта, ныууадз ма, дам, мæ ардыгæй та ма, дам, дæ кæдæм 
фæлидзон, зæгъгæ, йын куы загъта, уæд дзы сыбыртт дæр нал 
райхъуыст. Сыбыртт дзы бæргæ нал райхъуыст, фæлæ... Залинæ 
кæд æмæ кæдмæ нал бафынæй. Йæхимидæг тыхет, хъуырдухæн 
кодта: «Æз мæ бабуйæ фылдæр никæй уарзтон æмæ кæсыс уый 
та цæуыл хъуыды кæны. Мæ мады æмæ мын мæ фыды хицæн 
кæнын кæны. Цымæ цæмæн? Цы йын кодта мæ фыд? Мæн мад 
куыд хъæуы, фыд дæр мæ афтæ хъæуы. Æз сæ хицæн кæнын нæ 
бауадздзынæн...». 
48 

ООО БабашыЛиктор^Бинонтьисъысмæт» ООО 
Залинæ куыд хъуыды кодта, Ирбег дæр раст афтæ хъуы- 
ды кодта. Æмæ райсом куы рабадтысты, уæд - диссаг. Цыма 
æмдзырд бакодтой, уыйау сæ йæ мады мадмæ фæрсмæ кæсгæ дæр 
ничиуал бакодта. Уарди сæм бæргæ дзырдта, фæндыд æй, куы 
сыл ацинтæ кæнид, уый, фæлæ йын Ирбег йæ къух атъæпп кодта 
æмæ иуварс ацыд. Скæуынмæ дæр æй бирæ нал хъуыд. Залинæ 
бауад йе фсымæрмæ, йæ уадулæн ын апъа кодта æмæ йын йæ 
хъусы бадзырдта: «Ма ску, дæ фæхъхъау, тæрсгæ ма кæн». 
Уарди йæ чызджы ахибар кодта: «Зитæ, цы кодтой, цы сæм 
рауад? Ды мыл сæ кæд нæ сардыдтай?» 
- Æз дыл сæ нæ сардыдтон, фæлæ дысон де 'взаг куы суагъ- 
тай, уæд, æвæццæгæн, фынæй нæма уыдысты æмæ адон та сæ 
фыды йас мæн дæр нæ уарзынц. Сæ фыды æфхæрд никæмæн 
ныббардзысты. 
- Æмæ уæдæ æз ацыдтæн. Мæнæн дæр ис хæдзар. Афонмæ 
уыцы лæг æрдæг фæцис, æрдæг. Рæхджы уæм чизоны цæугæ дæр 
никуыуал æркæнон, цæугæ. 
- Ды нæм куы никуыуал æрцæуай, уæд ма куыд кæндзыс- 
тæм! - йæ фæдыл ма йын рахъæр кодта Зитæ. 
Æмæ, æцæгæйдæр, Зитæ ницæуыл тыхст. Хорз сыхæгтæ йын 
уыди Дзæуджыхъæуы. Исты сæр-иу æй куы бахъуыд, уæд-иу 
уайтагъд йæ сыхæгтæ йæ уæлхъус æрбалæууыдысты. Залвенмæ- 
иу куы ацыд, уæд-иу кæнæ сывæллæттæ сыхæгтæй исчи сæхимæ 
акодта, кæнæ та-иу сæ исчи сæ цурмæ æрбацыд. Райгонд сæ уыд 
Зитæ. Сывæллæттæ дæр сæ бирæ уарзтой. 
Уарди Цхинвалмæ куы 'рцыд, уæд Сæрæби æмæ Сонамæ 
телефоны дæр нæ фæдзырдта. Нæ сæм фæхабар кодта, сæ лæппу 
куыд у, уый тыххæй, цалынмæ йæм Сона йæхæдæг телефоны 
фæдзырдта, уæдмæ. Сона йæм фæхæрам, фæлæ нæ равдыста, кæй 
йæм фæхъыг, уый. 
Сæрды улæфтытæ куы рбалæууыдысты, уæд Залинæ æмæ 
Ирбег нал лæууыдысты, Цхинвалмæ, дам, ацæуæм æмæ сæ Зитæ 
дæр автостанцмæ скодта, машинæйыл сæ сæвæрдта æмæ сæ 
рарвыста. Цхинвалмæ куы 'рхæццæ сты, хæдзары дуар куы 
бакъуырц-къуырц кодтой, уæд сын дуар Сона бакодта. Куы сæ 
ауыдта, уæд хорзау нал фæцис, йæ цинæн кæрон дæр нал уыд. 
49 

ООО Байаты Виктор: «Бинонты хьысмæт» <*><Х> 
Æхсызгон ын уыд, йæ хъæбултæ Дзæуджыхъæуæй æрцæугæйæ, 
комкоммæ уыдонмæ кæй бацыдысты, уый: 
- Афтæ, гъе, мæ хъæбултæ! Ай уæ хæдзар у æмæ кæцæй 
фæнды ма æрцæуат, фыццаг-иу уæхи хæдзармæ хъуамæ бацæуат. 
Æз уын афтæ никуы зæгъдзынæн, Уардитæм ма цæут. Цæут сæм. 
Уыдон дæр уæ мады цæгат сты. Уæ мад уым райгуырд, уым схъо- 
мыл. Уыдон дæр уæ бирæ уарзынц, фæлæ ам та уæ хæдзар у. 
Цалдæр боны рацыд æмæ сывæллæттæ сæ мады цæгатмæ 
куынæ цыдысты, уæд сæ иу хатт Сона афарста: 
- Хъæбултæ, Уардитæм цæмæннæ суайут. Суайут сæм, фенут 
сæ æмæ та фæстæмæ раздæхдзыстут. 
- Бабу, нæ нæ фæнды æмæ нæ ма æрвит! - сæ дыууæйы бæсты 
дæр загъта Залинæ. 
- Цæуылнæ уæ фæнды, иннæ хæттыты-иу фылдæр уым куы 
уыдыстут. 
- Уым-иу уыдыстæм, фæлæ нæ ныр нæ фæнды. 
Сона дæр сæм ницыуал сдзырдта, исты сæм мыййаг хъыг куы 
фæкæса, уый тæсæй. Зæгъгæ сын ницыуал кодта, фæлæ... Уар- 
дийы хъустыл куы 'рцыд, сывæллæттæ ам, Цхинвалы сты, уæд 
æрцыд Сонатæм. 
-Æ-æ! Мацы уæ фендæуа сымахæй, кæд сымахæй сывæллæттæ 
нæй! Æрцыдыстут æмæ мæм телефоны уæддæр фæдзырдтаиккат, 
телефоны. 
- Æз дæр сын бæргæ дзырдтон, зæгъын ссæут Уардитæм, 
фенут сæ, фæлæ сывæллæттимæ хъазыныл фæвæййынц æмæ сæ 
æрбайрох вæййы. 
- Цомут æмæ уе 'ннæ дадайы дæр фенут! Уый уæ уындмæ 
бæлгæ кæны, сымах та йæ хъуыды дæр нæ кæнут. 
Залинæ æмæ Ирбегы бæргæ нæ фæндыд, фæлæ сын Сона дæр 
цæстæй ацамыдта, ацæут, дам, æмæ сæ бон «нæ»-йы зæгъын 
нал бацис. «Нæ»-йы нал загътой, рацыдысты, фæлæ фæндагыл 
дæр сæ хъусты зæлланг кодтой, сæ мадæн сын Уарди сæ фыды 
тыххæй цы ныхæстæ кодта, уыдон. 
Бирæ сæм нæ баззадысты. Бæрцæй æртæ боны, фæлæ сыл 
уыцы æртæ боны дæр æнæхъæн афæдзы бæрц ныисты. Уæддæр 
сын боныгон ницы уыд, уæд кæрты сывæллæттимæ хъазыдысты, 
50 

ООО, Байаты Виктор: «Биноншызъыаиæт» <ХХ> 
æрбайрох-иу сæ сты сæ мадымады ныхæстæ. Фæлæ-иу изæры 
хæдзармæ куы схызтысты, Уардийы-иу куы федтой, уæдта-иу 
нынкъард, нырхæндæг сты. Цыппæрæм бон сихорафонæй куы 
ахызт, уæд Залинæ Уардийæн афтæ зæгъы: 
- Нана, мах иннæ нанатæм хъуамæ ацæуæм, иу цъус та уым 
хъуамæ фæуæм. 
Уарди сæм ницыуал сдзырдта, зыдта йæ, кæй нал æрлæудзысты, 
уый æмæ ма сæм тыхдзырд цы кодтаид. Цыдæртæ сын хызыны 
нывæрдта æмæ сæ кæрты онг рахизын кодта. 
Цæуынц уынджы. Цæуынц хъазгæ æмæ худгæйæ. Цымæ 
ахæсто-нæй раирвæзтысты, ахæм цыд кæнынц. 
- Лули, æз ацы нанатæм никуыуал ссæудзынæн, - йæ хойæн 
загъта Ирбег. 
- Ирбег, афтæтæ ма дзур, гыцци дæ куы базона, уæд дæм 
фæхъыг уыдзæн, смæсты дæм уыдзæн. 
- Æмæ мæм смæсты уæд. Мæн мæ мад куыд хъæуы, мæ фыд 
дæр мæ афтæ хъæуы. Ахæстонмæ бахаудта æмæ цы? Исты лæг 
амардта? Æмæ лæг куы амара, уæд цы? Æвæццæгæн æй хъыг 
дардта, æндæра æнæхъуаджы мæ фыд никæй фæхъыг кæндзæн. 
- Æз дæр æй зонын. Зонын æй, фæлæ... Мах нырма гыццылтæ 
стæм. Хисдæртæ нын цы дзурынц, уый хъуамæ аразæм. 
- Æдæра цы? 
- Æдæра цы, цы? Гæнæн ис æмæ дæ нæмгæ дæр ракæной. 
Афтæ ныхæстæгæнгæ фæцæй хæццæ кодтой сæ фыды фыд 
Сæрæбийы хæдзармæ æмæ сын æваст сæ ныхас фескъуыдта 
зонгæ хъæлæс. 
- Залинæ, о Залинæ! 
Сæ дыууæ дæр фæкастысты, хъæлæс сæм кæцæй райхъуыст, 
уыцы 'рдæм. Æмæ сæм уæртæ æрбацæуы Ритæ. Куыддæр сæм 
æрбахæццæ, афтæ фыццаг Ирбегыл атыхст æмæ йын апъа кодта, 
стæй та - Залинæйыл. Бафарста сæ, ку ыдтæ сты, кæд æрцыдысты, 
уыдæттæй. Стæй йе 'хцадонæй æхца систа æмæ дзы сæ дыууæмæ 
дæр фæйнæ ссæдзгай сомтæ радта. Стæй та сын ногæй фæйнæ 
пъайы акодта æмæ сæ сæ фæндагыл ауагъта. 
«Уыцы цыппор сомæй æз нæдæр хъæздыгдæр фæуыдзынæн, 
нæдæр мæгуырдæр. Уый хыгъд æй сæ зæрдыл дардзысты. Æз 
51 

ООО ЯайатыЗикпюу: «Биноптылъысмæт» <УСК> 
уыдонæй гыццылдæр уыдтæн æмæ мын нæ сыхæгты лæг иу хатт 
æртæ сомы радта, фæлæ мæ абон дæр нæ рох кæны. Йæ цæрæнбон 
бирæ уæд. Хорз уыд æмæ та мæ зæрдыл æрбалæууыд. Иу хатт 
ын хъуамæ истæмæй балæггад кæнон. Балхæндзынæн хæрд, нозд 
æмæ кæрты куы бадой, уæд сын сæ сæ разы æрæвæрдзынæн. 
Уадз æмæ йæ лæггадыл уый дæр фæсмон макуы фæкæнæд...» 
* * * 
Райсом арвы кæрæттæ цъæх кæнын куы райдыдтой, афтæ 
æнæхъæн камерæйы айхъуыст æфсæйнаг дуæртты зиллæгты 
хъыррыст æмæ уый фæстæ та хъусдарæджы тызмæг æмæ гуы- 
мир хъæлæс: 
- Залвен, уæлæмæ сыст, тагъддæр!.. 
Уæладзыг æвæрд тæрхджытыл ахстытæй чи йæ хуыссæны 
фæбадæг æмæ дзы чи та йæ иу фарсыл æрзылд. Уыдис дзы, хъæр 
сæ кæй цы хуызы æрæййæфта, афтæ æнæзмæлгæйæ чи баззад, 
ахæмтæ дæр. 
Се 'ппæт дæр хъустæ æмæ цæстытæ фестадысты. 
Залвен фæтарст. «Афтæ раджы мæм цæмæн дзурдзысты, 
мæхи дзæбæх куы дардтон, куы ницы рæдыд æруагътон, уæд сæ 
цæмæн бахъуыдтæн?!.» 
Иннæ ахстытæм дæр диссаг фæкаст, сæ сæртæм цынæгъуызон 
хъуыдытæ æрцыд. Фæлæ та уалынмæ сæ хъустæ ацахстой 
хъусдарæджы тызмæг хъæлæс: 
- Цы фæдæ, цы, Залвен? Дæ дзаумæттæ рахæсс æмæ тагъддæр 
рацу! 
- Æвæццæгæн дæ сæрибар кæнынц! - сдзырдта ахстытæй иу. 
- Тæхудиаг дæ! Æвæццæгæн дæ æцæгæйдæр сæрибар кæнынц, 
æндæра дын дæ дзаумæттæ цæмæн хæссын кæнынц?! 
- Тæрсгæ ма кæнут, лæппутæ, сымах дæр ам нæ баззайдзы- 
стут! - загъта сын Залвен дæр. 
Æргæпп кодта уæллаг тæрхæгæй. Йæ пысултæ тагъд-тагъд 
акодта. Йæ цæстытæ сабыргай ахаста йæ алыварс. Ахстытæ йæм 
уыцы хæлæггæнæджы каст кодтой. Худгæбылæй сæ алкæмæн 
52 

<ОСхС^- Баваты Виктор: «Бгшонты хъыслиет» ООО 
дæр хæрзбон дзырдта æмæ фæцæуæг хъусдарæджы 'рдæм. Ногæй 
та фæцыд æфсæйнаг дуæртты зиллæтты хъыррыст, стæй та се 
'хгæнæны æндон зæлланг. Астæрдæй айхъуыст сæ къæхты гуыпп- 
гуыпп. Æппын фæстаг бацыдысты иу хъæдæрмæгæй арæзт дуары 
цурмæ. Хъусдарæг бакъуырцц-къуырцц кодта. Дуар байгом. 
- Ахиз мидæмæ! - загъта йын хъусдарæг. 
Залвен сабыргай бахызт кабинетмæ. Йæ фæдыл бацыд 
хъусдарæг дæр. 
- Æгас нæм цæуай, Залвен Сæрæбийы фырт! - фæлмæн 
хъæлæсыуагæй йын загъта ахæстоны хисдæр. «Диссаг, цымæ 
мæм афтæ рæвдаугæ хъæлæсыуагæй нырмæ цæмæннæ искуы 
сдзырдта?» - ахъуыды кодта йæхимидæг. Æргомæй та загъта: 
- Бузныг, стыр бузныг! 
Ахæстоны хистæр æм йæ мидбылты бахудт, стæй йын йæ 
къух райста. 
- Де 'гъдау, дæ ахастæй бæрæг уыд, ды фыдгæнæг кæй нæ 
дæ, уый. Дæ уды рæстдзинад рабæрæг. Ныр сæрибар дæ, фæлæ 
дын мæ фæдзæхст у: архай æрмæстдæр адæмæн хорздзинад ара- 
зыныл, цæмæй дæ царды фæндагыл макуы фæцудай. 
Залвен ын ноджыдæр бузныг загъта æмæ рацыд. Кулдуарæй 
куы рахызт, афтæ йыл сæумæрайсомы хуры тынтæ тыхстытæ 
æмæ хъæбыстæ кодтой, йæхæдæг дæр фырцинæй цы акодта- 
ид, уымæн ницыуал зыдта æмæ сындæг къахдзæфтæй араст 
вокзалмæ. Никæмæ дæр кæсгæ кодта, никæмæ дæр дзургæ. Афтæ 
йæм каст, цыма алчидæр зоны, ахæстоны кæй бадт, уый æмæ 
æфсæрмы кодта. 
Дзæуджыхъæумæ куы 'рцыд æмæ хæдзармæ куы бацыд, 
уæд ыл йе 'мкъай ныттыхст. Фырцинæй йæ цæссыгтæ дæр 
æрызгъæлдысты йæ уадултыл æмæ йæ зæрдæ суынгæг. 
Скæуынмæ дæр æй бирæ нал бахъуыд. Уæлдай тынгдæр та йыл 
йæ хъæбултæ цин кодтой. Иæ хъæбысæй æддæмæ нал хызтысты. 
Залинæ йæ галиу уæрагыл бадт, Ирбег та - рахис уæрагыл. 
Сыхæгтæ сын сæ цины хъæлæба фехъуыстой, æви сæ Залвены 
æрбацæйцæугæ исчи федта, уый нæ базыдтой, фæлæ сæм уай- 
тагъд æрбакалдысты. 
- Æгайтма, дæ уды рæстдзинад рабæрæг!.. 
53 

ООО БдбатыЛикшщ 
\<ш» <ХХ> 
- Зитæ, куывд дыл æмбæлы, стыр куывд!.. 
- Дæ зæрды кæд æппындæр ницы аразын уыд, уæддæр дæ нæ 
ныууадздзыстæм!.. 
- Зитæ, гæнæн дзы нæй, дæхи дæ бауигъын хъæуы!.. 
Сыхæгты ныхæстæм хъусын йæ бон нал уыд Зитæйæн æмæ 
сын загъта: 
- Куывд æнæмæнг уыдзæн, фæлæ уал мæнæ фынджы фарсмæ 
рацыт æмæ уал ын мæнæ йе 'рцыдæн акувæм. 
Фынджы фарсмæ сæ сбадын кодта Зитæ. Хæрд æмæ сын нозт 
сæ разы æрæвæрдта æмæ сыхæгтæ бинонтæн алы зæрдæхæлар 
куывдтытæ кодтой. Нæ-иу ныууагътой Залвен æмæ Зитæйы дæр. 
Тыххæй дæр-иу сын адардтой. 
Залвеныл нозт тых кæнын райдыдта. Цалдæр азы нозты 
хъæстæ нæ фæцис æмæ æвæлтæрдæй йæ сæры бацыд, стæй 
ахæстонæй райсом раджы рацыд, кæрдзын дзы нæ бахордта. 
Фæндагыл та йæ фырцинæй кæрдзын хæрын дæр æрбайрох. 
Æмæ ныр мæнæ йæ уæнгтæ æрдыдæгътæ сты. Йæ бон бадын 
нал у. Сыхæгтæй йын дыууæ лæппуйы аххуыс кодтой æмæ йæ 
сынтæгмæ бакодтой. Уæдмæ йын Зитæ уат бакодта, йæ пысултæ 
йын раласта æмæ йæ схуыссын кодта. Фынджы фарсмæ чи бадт, 
уыцы сыхæгтæ дæр иугай-дыгай стын райдыдтой æмæ... Сæ 
фæрныг хæдзæрттæм цыдысты. 
Дыккаг бон Залвен сыстад. Йæ хъæбултыл ацинтæ кодта. Йе 
'мкъаймæ бацыд, апъа йын кодта: 
- Зитæ, мæ сæр зилы. Тъæппытæ хауы. Йæ рыст ын нæ уро- 
мын, стæй мæ зæрдæ дæр хæццæ кæны. 
-Æмæ цæмæн нуæзтай. Дæхи хæдзары афтæ хъуамæ банызта- 
ис æмæ дæ къæхтыл мауал лæууыдаис?! Худинаг дæм нæ кæсы... 
- Цы мæм кæсы худинаг? Цы фæрæдыдтæн? Искæй уæ фел- 
гъыстон, искæмæ уæ æвзæр исты сдзырдтон? Цалдæр азы ам нæ 
уыдтæн, цалдæр азы нæ федтон нæ сыхæгты æмæ... 
- Хорз, хорз! Мæнæ дæхицæн зын у, уый йеддæмæ мæнæн та 
цы?!. 
- Зитæ, минералон дон дзы ницы ис? 
- Ницы. Залинæ, дæлæ ма магазииæй дæ фыдæп минералон 
дон сыскъæф! - Зитæ адзырдта йæ чызгмæ. 
54 

ООО Бабатъ131{ктпп1Æ1тапты^ъысмæт>> ООО 
Залинæ минералон дон сыскъæфта. Залвен дзы зыдæй анызта. 
- Куыд у, фæхуыздæр дæ? - афарста йæ Зитæ. 
- Æмæ æвдадзы хос у, афтæ тагъд? 
Зитæ фынгыл хæринæгтæ æрæвæрдта. Æрбадын кодта йе 
'мкъай æмæ йæ сывæллæтты. Йæхæдæг дæр æрбадт. Иуылдæр 
кæрдзын хæрын райдыдтой, æрмæст Залвен ницæмæ æвналы. 
- Цæмæннæ хæрыс, цы боны хорзæхмæ ма кæсыс? - афарста 
та йæ Зитæ. 
- Нырма мæ ницы хъæуы. Мæ зæрдæ ницы исы. Фæстæдæр 
бахæрдзынæн. 
Сыстад æмæ иннæ хатæнмæ ацыд. Газет райста, йæ цæст ыл 
хæссы. 
Хур арвыл дзæвгар суад. Æрæндæвта. Кæртæй сыхъуыст 
кæйдæр хъæр. Залвенмæ чидæр дзырдта. Залинæ йæм рудзынгæй 
акает. Йæ фыдмæ бауад. 
- Баба, дæлæ дæм Хасан дзуры. 
Залвен сыстад, рудзынджы цурмæ бауад, бынмæ кæртмæ 
акает. 
- Цы дæ хъæуы, Хасан? - ныдздзырдта йæм. 
- Мидæг дон дын дарынц, уырдыгмæ цæмæннæ рахизыс?! 
Ныххызт æм. Кæрæдзи къухтæ райстой. Хасан æй афарста: 
- Куыд дæ? 
- Æвзæр дæн. Дысон æгæр бирæ банызтон, фæрыстæн дзы. 
- Æй, æй! Æмæ цымæ уый фæстæ ды дæр ма дæхи ирон лæг 
хоные? Нæ йæ зоные, куыдзы хæстæн йæ хос цы у, уый? 
Бацыдысты, бæлæсты бын цы фынг æмæ бандæттæ ис, уыдон 
цурмæ. Æрбадтысты. Ныхас кæнынц. Уæдмæ кæртмæ рахызт 
ноджыдæр æртæ лæппуйы. Бацин кодтой Залвен æмæ Хасаныл. 
Уыдон дæр сæ дæллаг фарс æрбадтысты. Чысыл фæстæдæр сын 
æртæ чызджы сæ разы хæрд æмæ нозт æрæвæрдтой. 
- Лæппутæ! Чысыл раздæр мын Залвен афтæ, дысон, дам, 
æгæр банызтон. Фæрыстæн, дам. Нæ зоны, куыдзы хæстæн 
куыдзы хъуын йæ хос кæй у, уый, - лæппутæн дзырдта Хасан. - 
Агуывзæты ма айдзаг кæнут æмæ дыууæ уысммæ Залвены йæ 
гаччы абадьтн кæнæм. 
Фыццаг рæгъ рауагътой Хуыцау æмæ Уастырджийы тыххæй. 
55 

ООС> Байпты Виктор: «Бгтопты хъысмæт>1_ <><Х> 
Гъе, æмæ ногæй агуывзæтæ куы æрыдзаг кодтой, уæд Хасан 
сыстад: 
- Лæппутæ! Мах хъуамæ зонæм, ирон адæмæй Ирыстонæн 
хорзæй дæр æмæ æвзæрæй дæр чи цы сарæзта, уый. Мæнæ Зал- 
вен кæд ахст уыдис, кæд нæм нырма знон æрцыд, уæддæр Иры- 
стопы раз, ирон адæмы раз йæ лæггæдтæ æгæрон бирæ сты. 
- Хасан, æгæр мæ ма стау, уадиссаг ницы сарæзтон, - йæ 
ныхас ын фескъуыдта Залвен. 
- Залвен, дзурын мæ бауадз. Мах алцыдæр хъуыстам æмæ 
зонæм. Гуырдзиæгтæ Хуссар Ирыстонмæ куы 'рбабырстой, уæд 
сæ ныхмæ йæ риуы æмбæрц чи слæууыд, ахъаззаг ныхкъуырд 
сын чи лæвæрдта, уыдонæй иу ды уыдтæ. Æмæ канд хæцæг 
лæппу нæ уыдтæ, фæлæ хуссайраг лæппутæн хæцæнгæрзтæ 
æмæ хæстон æрмæджытæ чи амал кодта, уыдонæй дæр сæ иу 
ды уыдтæ. Амыранимæ хæцæнгæрзтæ æмæ хæстон æрмæджытæ 
самал кæнынмæ дæ машинæйыл кæййæнгты-иу нæ ахæццæ 
дæ. Райгонд дæ уыдысты æмæ сты хуссайраг ирæттæ. Æмæ 
канд хуссайраг ирæттæ нæ. Мæнæ махмæ дæр мæхъæл куы 
æрбафсæрстой, уæд ды ам уыдтæ. Æвиппайд фæхабар код- 
тай Хуссармæ. Дæ фæдисы хъæрмæ уайтагъд æрхæццæ сты 
дæ хæствæллад æмбæлттæ. Баиу сæм дæ... Мæхъæлæттæ лид- 
зинаг фесты. Уый тыххæй уыдон абон дæр фыдзæрдæ дарынц 
хуссайраг ирæттæм. Мах æппæт дæр зонæм. Гъе, æмæ нын дæ 
цæрæнбон бирæ уæд. Дæ хъару фылдæрæй фылдæр кæнæд. 
Дæхуызæн цырддзæст æмæ нæм сахъгуырд лæппутæ фылдæр 
цы уа, уыцы амонд та ирон адæмы уæнт. Лæппутæ, Залвены 
тыххæй йæ алчидæр быннуæзт акæнæд. 
Залвен сæфсæрм. Уый афтæ æнхъæлдта, Цæгаты йын йæ царды 
хабæрттæ уадиссаг ничи зоны: «Цымæ сын сæ чи фæдзырдта. 
Зита уыдаид æмæ... Уый ахæм ныхæстæ куы никуы кодта, уæд 
ныр йæ зонд фæцыд!..». Бузныг сын загъта, йæ ном ын кæй ссард- 
той, кæй йын ракуывтой, уый тыххæй æмæ йæ агуывзæ анызта. 
- Залвен, куыд дæ, нæ фæхуыздæр дæ, дæ гакмæ нæма 
æрцыдтæ? - афарста йæ Хасан. 
- Цымæ, æцæгæйдæр, цъус фæхуыздæр дæн, афтæ мæм кæсы. 
- Цъус нæ, фæлæ ма иу-дыууæ агуывзæйы куы аназай, уæд 
56 

<ХХ> БабатыЛиюпор: «Бишнты хъысмæт» <Х>0> 
сагсæгуытты хуызæн суыдзынæ. Нæ фыдæлтæ зондджын адæм 
уыдысты æмæ нын иттæг хорз æмбисæндтæ æмæ æгъдæуттæ 
дæр уымæн ныууагътой. 
Æмæ, æцæгдæр, куыд фылдæр нуæзта, афтæ хуыздæрæй 
хуыздæр кодта æмæ æппын фæстагмæ йæ гаччы сбадт. Ноджыма 
иу минералон дон дæр анызта æмæ йын уый дæр æххуыс кодта. 
Афтæ уый фæстæ бонты дæр. Сыхы лæппутæй алкæй дæр фæндыд 
Залвенæн балæггад кæнын, уымæн æмæ сыл айхъуыст, æцæг ирон 
патриот лæппу кæй у, уый. Зитæ-иу æм хæцыд, ма нуаз, ма нуаз- 
иу ын дзырдта, фæлæ... лæппутæй æфсæрмы кодта. 
Залвен иу райсом фæсæррæт кодта, йæ пысултæ акодта, йæхи 
ахсадта æмæ йе 'мкъаймæ бадзырдта: 
- Зитæ, æз Цхинвалмæ хъуамæ ацæуон. Мæ ныййарджыты 
фенон. Стæй дын дæ ныййарджыты дæр абæрæг кæнон!.. 
Зитæ дæр æй арæвдз кодта, цыдæртæ йын хызыны дæр 
авæрдта. Фæндаггаг æхца йын радта: 
- Æрмæст дзы æгæр бирæ ма бафæстиат у. Исты куыст дæ 
агурын хъæуы, афтæ кæдмæ баддзынæ. 
- Хорз, хорз! Фендзынæн сæ æмæ сæлдыл ам февзæрдзынæн. 
Залвен Цхинвалмæ кæй æрцыд, уый айхъуыст сыхыл. 
Уынымæ йæм цыдысты. Айхъуыст йæ хæстон æмбæлттыл дæр 
æмæ... Иуран бадын ма йæ чи уагъта. Æрвылбон дæр ын йæ 
номыл фынг æвæрдтой. Бæргæ йæхи хызта нуæзтæй, фæлæ йæ 
уадзæг кæм уыд. Æгæрыстæмæй ма-иу ын уæлдæйттæ дæр адард- 
той. Афтæ бонæй-бонмæ цайдагъ кодта нуæзтыл. Райсом-иу куы 
рабадтис, уынгмæ-иу куы рахызт, уæд-иу лæппутæй йæ цæст 
кæуыл схæцыд, уымæ-иу бадзырдта, цом ма, уæртæ магазинмæ, 
фæйнæ бæгæныйы аназæм. Æмæ та-иу анызтой. 
Суад йæ каистæм дæр. Сарди йæ куы ауьтдта, уæд ыл бацин 
кодта. Æхсызгон ын уыд йæ сиахсы фенд. Гъе, фæлæ йæм Уарди 
уазал цæстæй ракаст, йæ къух дæр æм æнæбары лæвæрд бакод- 
та. Залвен фæхатыд йе 'мкъайы мады уазал цæстæнгас, фæлæ 
йæм ницы сдзырдта. «Уадз æмæ йын мæ фенд зæрдæниз дæттæт. 
Йæ фыддæрадæн райсом дæр хъуамæ ссæуон, æндæра ма уæддæр 
ахæм ахает равдисид!» 
- Уарди, мæнæ ма фынгыл исты авæр æмæ мæнæ нæ сиахсæн 
57 

<ХХ>_ ^_айашь1Шкшпр1жБлшпмты хьысмæт» ^><Х> 
йе 'рцыды тыххæй акувæм æмæ йæ Хуыцау æмæ Уастырджийæн 
дæр афæдзæхсæм. 
Дзæбæх абадт йæ каистæм. Сыхæгтæй дæр ма кæмæдæрты 
фæдзырдтой æмæ... Бадт сын ацайдагъ... Дыккаг бон дæр ма 
сæм ссæуинаг уыд, фæлæ хæдзарæй куы рахызт, афтæ йæ дыууæ 
лæппуйы рацахстой. 
- Мæнæ фæйнæ агуывзæйы аназæм. 
Бæргæ сын дзырдта, нæ, дам, мæ æвдæлы, мæ каистæм, 
дам, цæуын, фæлæ йæм чи хъуыста. Магазины хæрд, нозт рай- 
стой æмæ хæдзары раз бæласы бын цы фынг уыд, уый фарсмæ 
æрбадтысты. Уæдмæ ма сæм чидæртæ æрбаиу. Уыдонæй дæр чи 
хæдзарæй цыдæртæ æрхаста æмæ чи та - магазинæй. 
Афтæ бонæй-бонмæ нуæзтыл цайдагъ кодта, цы бон-иу нæ 
банызта, уыцы бон-иу уыд мардæрцыды хуызæн. Йæ дзыхæй- 
иу хъыпп-сыпп нæ хауди. Цалдæр боны баззад йæ фыды 
хæдзары æмæ иу бон дæр æнæбаназгæ никуы фæцис. Ацы хабар 
æрцыд йе 'мкъайы мады хъустыл æмæ йæм иу изæр куы æрцæуит 
бæрæггæнæг. Фыдрасыгæй йæ æрæййæфта. Бадынæн нал уыд 
æмæ йæ сынтæгмæ бакодтой. Уарди хæдзармæ куы сыздæхт, уæд 
уайтагьд Дзæуджыхъæумæ, йæ чызгмæ телефон ныззаказ кодта. 
- Дæуырдыгæй кæмæн дзырдтон, фадат дын ис æмæ йæ ныу- 
уадз, уый мын мæ тæригъæд бахæрæт. Куы æрцыдис, уæдæй 
фæстæмæ иу уысм дæр æрвонг никуы уыд. Фыдрасыг фæвæййы 
æмæ йæ хæдзармæ дæр хæсгæ æрбакæнынц. Ныр цымæ афтæ 
куы уа дарддæр дæр, уæд йемæ куыд цæрынмæ хъавыс? Нæ мæ 
уырныдтой адæмы ныхæстæ æмæ йæм бæрæггæнæг ныццыдтæн 
хæдзармæ. Фæлтау æм куынæ ныццыдаин. Чизоны ма йæ цъус 
хуыздæр æнхъæлдтаин. 
Зитæ йæм иу сыбыртт дæр не скодта. Фехъуыста йæм, фехъ- 
уыста йæм, стæй телефоны хæтæл æрæвæрдта. Телефоны хæтæл 
бæргæ æрæвæрдта, фæлæ... Хъуыдыты ацыд: «Афтæ куы ныу- 
аза, уæд æцæгæйдæр йемæ куыд цæрдзынæн. Цалынмæ 
Цхинвалмæ нæ ацыд, уæдмæ дæр ам иунæг бон дæр æрвонг 
нæ уыд. Цы ми йын бакæнон, йæ нуæзт ын цы хуызы ныууад- 
зып кæнон. Æниу чизоны афтæ тынг дæр нæ ныуазы. Цалдæр 
азы ам нæ уыд. Ныр æрцыд. Йе 'мбæлттæ йыл цин кæнынц æмæ 
58 

^аба\ 
ц&ишнты хъысмæт» ООО 
уый дæр, уæдæ æндæр цы ми бакæна. Мæ мад та сæрысуангæй 
фæстæмæ, зонгæ дæр æй нæ кодта, афтæмæй йæ ныхмæ у æмæ 
йын йæ гыццыл рæдыд дæр ныстыр кæны. Ахст уыд, уæддæр 
æй æндæр фæрæз нал уыд. Æдзух мын дзырдта. Ныры хуызæн 
фадат, дам, дын никуыуал уыдзæн æмæ, дам, ахицæн у. Ныр дæр 
афтæ...». 
Чи йæ зоны, ноджы дæр ма цахæм хъуыдытæ æрцыдаит йæ 
сæрмæ, йæ хъуыдыты хал ын йæ чызг Залинæ куынæ фескъуыд- 
таид, уæд. 
- Гыцци, бабамæ ма телефоны фæдзур æмæ æрцæуа, æрымы- 
сыдтæн æй, йæ фенын мæ фæнды. 
- Цытæ дзурыс, æцæг дæ фæнды йæ фенын? 
- О, о! Мæн дæр фæнды йæ фенын, - йæ мадмæ бадзырдта 
Ирбег дæр. 
- Хорз, хорз, хъæбултæ, фæдзурдзынæн æм. 
Æмæ, æцæгæйдæр, ныззаказ кодта телефон. Чысыл фæстæдæр 
ын Цхинвал куы радтой, уæд телефоны хæтæл систа йе 'фсин 
Сона. Салам ын радта, хæдзары куыдтæ стут, цытæ стут, зæгъгæ, 
æмæ йæ стæй афарста: 
- Кæм ис Залвен, æввахс никуы ис? 
- Хæдзары нæй, чысыл раздæр æддæмæ ацыд. 
- Куы 'рбацæуа, уæд ма-иу телефоны фæдзурæт. 
Нæ фæдзырдта Залвен уыцы бон, нæдæр дыккаг бон. Æмæ 
та уæд Зитæ ногæй фæдзырдта. Ногæй та телефоны хæтæл систа 
Сона: 
- Залвенæн ма зæгъ, ардæм ма дам, рацу, сывæллæттæ, дам, 
дæ æрымысыдысты. 
Æмæ сæм ныццыд Залвен. Ныццыд сæм, фæлæ... Цы бон карз 
нозт нæ бакодтаит, уыцы бон ын ад нæ кодта. Куы-иу æрæрвонг, 
уæд-иу æм Зитæ хæцыд, цавæр нуæзт, дам, кæныс, худинаг, дам, 
дæм ницы кæсы. Фидар дзырд-иу ын радта, никуыуал, дам, 
баназдзынæн, фæлæ та-иу уынгмæ куы рахызт, уæд-иу æм цыма 
æд хæрд æмæ æд нозт йе 'мбæлттæ æнхъæлмæ кастысты, уыйау- 
иу цасдæр фæстæдæр нозтджынæй баздæхт. 
Зитæ фæлмæцын райдыдта. Фыццаг æм сабырæй  
дзырдта, фæлæ йæм куынæ хъуыста, куы ницы йæм хъардта, уæд 
59 

<ХХХ _Байаты Виктор: «Бинонты хъысмшлш <Х><> 
ыл сбуцтæ кодта, уайдзæфты хай йæ фæкодта. Залвен æм 
æппындæр ницы сдзырдта. Цыма йын йæ ныхæстæ хъусгæ дæр 
нæ кодта, йæхи афтæ дардта. 
- Куыд æнхъæл дæн, афтæмæй мæ мад раст уыд, - иу бон ын 
загъта Зитæ. 
- Ныр ма йын мæхи куыд фенын кæнон. Йæ разы ма мæхи 
куыд сраст кæнон?!. 
Ие 'мкъайы ныхæстæ йæм тынг бахъардтой, уæлдайдæр ын 
йæ мады кой кæй скодта, уымæ гæсгæ æмæ йыл фæтъыланг 
кодта: 
- Цы дæ мад, дæ мад кæныс! Кæд дæм йæ ныхæстæ тынг раст 
кæсынц, уæд æм хъус, цы дын дзура, уый кæн. 
- Куы йæм байхъуыстаин, уæд чизоны дæумæ не 'рхаудтаин!.. 
- Æмæ æз цы кодтон? 
- Цы кодтай, цы, арахъхъы лалым фестадтæ. Æнæ карз нозт 
дæ бон иу уысм дæр нал у. Æмæ афтæмæй та цæрæн нæй. Ус дын 
ис æмæ сывæллæттæ. Уыдон дарын хъæуы, кæсын сæм хъæуы. 
Æмæ дыта?!. 
Ахæм ныхæстæ куы кодтой, раст сæм уыцы рæстæджы 
ныххæццæ Зитæйы мад Уарди. 
Зитæ æмæ Залвен æваст сæ ныхас фескъуыдтой. Сæ дзыхæй 
иунæг сыбыртт дæр нал схауд, фæлæ сæ цæсгæмттыл бæрæгæй 
зынд, цæуылдæр быцæу ныхас кæй кодтой, уый. Ацы хъуыддаг 
фæха-тыд Уарди æмæ сæ афарста: 
- Цы кодтат, цы уæм рауад, кæрæдзимæ тарст фысты каст куы 
кæнут, уæд?!. 
Сæ иу дæр æм ницы сдзырдта æмæ се 'ннæ дæр. Залвен ма 
хæдзары чысыл алæууыд æмæ кæртмæ рахызт. Кæрты лæппутæй 
кæимæдæрты куы баиу, ныхæстыл куы фесты, уæд йе 'мкъайы 
мад кæй æрцыд, уый йæ рох дæр фæцис. 
- Лæппутæ, мæнмæ 20 сомы ис. Истытæ фенут сымах дæр. 
Фæйнæ аназæм æмæ нæ нæ мæстытæ айрох уой, - загъта сын 
Залвен. 
Æмæ ма, æцæгæйдæр, кодтой сæ бадты кой, уый йедтæмæ сæ 
алцыдæр рох уыд. Чи сæ хуыздæр куывд, рæсугъддæр ныхæстæ 
загьтаид, ууыл уыдысты. 
60 

оо<^ 
Бабаты Викторц&ивопты хъысмæт» 
<хх> 
Уыцы бон дæр та хорз куывдтытæ, рæсугъд ныхæстæ бæргæ 
фæкодтой, фæлæ нозт йæ бон калы. Цас дзы фылдæр нуазай, 
уыйбæрц адæймагыл тынгдæр æндавы, тынгдæр дзы расыг 
кæны. Расыг лæгæн та - денджыз уæрагмæ. Тынг та фæрасыг 
сты уыцы бон дæр Залвен æмæ йе 'мбæлттæ. Залвен ма тых æмæ 
фыдæй бацыд сæ хæдзармæ. Цæугæ бæргæ бакодта, фæлæ... 
- Ай æмæ цы дæ, уымæй хъауджыдæр дæм адæмы хъæр нал 
бахъардзæн?! - спыхс ыл кодта Уарди. 
- Чи дæ фæрсы, чи, нал мæ ныууадзай! - фæбогъ ыл кодта йæ 
сиахс æмæ йæ ариуыгъта. 
Ус йæхи нал баурæдта æмæ йæ ных сынтæджы тигъмæ 
æрхаста. Иæ туг ын акалд. Уый ауынгæйæ йыл Зитæ ныггæ-гæ 
кодта: 
- Сæрра дæ, дæ зонд фæцыд, дæ къух кæмæ систай, уый зонгæ 
кæныс, зонгæ? 
- Зонын æй, зонын, тынг æй зонын, сæрысуангæй фæстæмæ 
мæ йæ удхæссæг федта æмæ йæм мæ хъуырмæ дæн мæстæй. 
Уардимæ ма Залвен ноджы армæй бавналынмæ хъавыд, фæлæ 
Зитæ йæ разы ныллæууыд æмæ йæ йæ мадмæ бавналын нал 
уагъта. Уадзгæ йæ бæргæ нал кодта, фæлæ йын Залвен йæхи дæр 
ныдздзæхст кодта. Сæ хъæлæбамæ сыхæгтæ æрбакалдысты. Зал- 
веныл ныххæцыдысты æмæ йæ хыл кæнын нал уагътой. 
Уæдмæ Уарди телефоны фæдзырдта милицимæ. Уайтагьд сæм 
æрбахæццæ сты. Хъуыддæгтæ цæй мидæг сты, уый куы базыд- 
той, уæд æй акодтой æмæ йæ æрвонггæнæндоны ныппæрстой. 
Æхсæв бонмæ уым фæцис. Райсом æй милицийы кусджытæ 
карзæй бафæдзæхстой, йе 'мкъаймæ дæр æмæ ма йе 'мкъайы 
мадмæ дæр армæй æвналгæ нæ, фæлæ ма сæм дзыхы ныхасæй 
дæр æвзæр куы сдзурай, уæд дæ хъуыддæгтæ хорз нæ рауайд- 
зысты. Йæ къух дæр ын æрфыссын кодтой, куыд сæ пикæмæуал 
сдзурдзæн æмæ февналдзæн, уый тыххæй. 
Цæуы Залвен хæдзармæ, цæуы сындæг къахдзæфтæй 
хъуыдытæ кæнгæ. Мидхъуыддæгты горæтон хайады йын куынæ 
загьтаиккой, æхсæвы цытæ кодта, уыдон тыххæй, уæд дзы 
æппындæр ницыуал хъуыды кодта. 
Гъе, æмæ ныр бындуронæй хъуыды кодта, йе 'мкъай æмæ ма 
йе 'мкъайы мады раз йæхи куыд сраст кæндзæн, ууыл. Хъуы- 
61 

ООО ЛайптыЗиктощлБмшшты хъысмæт» ООО 
ды кодта, фæлæ сæ разы йæхи сраст кæныны тыххæй йæ сæрмæ 
ницы хъуыды цыд æмæ мæсты кодта йæхимæ. 
Хæдзармæ бацыд. Дуар бакъуырцц-къуырцц кодта. Ракаст æм 
Зитæ йæхæдæг. Куы йæ ауыдта, уæд амæст'ы: 
- Цæмæ ма мæм æрбацыдтæ! Дысон цытæ фæкодтай, уыдон 
дын фаг нæ уыдысты? Æви афтæ æнхъæлыс æмæ дын алцыдæр 
бардзынæн? Нæ, нæ. Ахæм хуызы махæн иумæ цæрæн нал ис! 
Залвен æм кæсы. Ахæм ныхæстæ йын йе 'мкъай искуы 
зæгъдзæн, уый æнхъæл дзы никуы уыд: 
- Хорз, хорз. Алцы дæр нывыл уыдзæн! Ныр мæ бауадз. 
Адæмæй худинаг у. 
- Ды худинагæй куы тæрсис æмæ искæмæй æфсæрмы куы 
кæнис, уæд æппынæдзух нозтдзуан нæ кæнис!.. 
Залвенæн йæ зæрды йе 'мкъайыл иуырдæм ахæцын æмæ 
мидæмæ бахизын уыд, фæлæ уайтагьд йæ разы æрлæууыд йе 
'мкъайы мад Уарди: 
- Ды ардæм цæрæнбонты дæр дæ къах нал æрбавæрдзынæ, 
фæлæ цу, дæ фенд-иу æхсызгон кæмæн уа, уыдонмæ, уæлдайдæр 
та расыгæй. 
- Ды та мын мæ бинонты мидæггагон хъуыддæгты дæхи ма 
хæццæ кæн. Мæ бинонты цард мын ма хал! 
- Дæ бинонтæ уыдысты зноны онг. Знонæй фæстæмæ дæуæн 
бинонтæ нал ис! 
- Гыцци, гыцци! Зæгъ æнайæн, æмæ йæ æрбауадза. Мæн мæ 
фыд хъæуы, хъæуы мæ æмæ йæ æрбауадза!.. 
- Ды та нырма гыццыл чызг дæ æмæ дæхицæн иу ран æрбад. 
Ацу æмæ дæ уроктæ сахуыр кæн. 
Раст ахæм ныхæстæгæнгæ сæ æрбаййæфтой, Мидхъуыддæгты 
горæтон хайады хисдæр Залвены фæдыл кæй рарвыста, уыцы 
дыууæ милиционеры. 
- Лæппу, дæ къух не 'рфыстай, куыд ацы дыууæ сылгоймагмæ 
уæлдай дзырд нал скæндзынæ, уый тыххæй? Цæмæн ма 
æрбацыдтæ ардæм? 
- Мæ хæдзар ам ис æмæ уæдæ кæдæм фæцæуон? 
- Йе 'мкъай ды дæ? - Зитæйы афарста милиционертæй иу. 
- Уыдтæн, фæлæ... Нал дæн! 
62 

ООй 
Бабаты ВиктпршБинонты хъыслæпш. 
^ХХ> 
- Цæмæннæ? 
- Цæмæннæ, цæ, цалдæр азы ахæстоны фæбадт. Уырдыгæй 
рацыд. Ныр цалдæр мæйы ам ис. Нæ кусы. Иу нæг капекк хæдзармæ 
никуыма æрбахаста. Æрвылбон нуазы. Фыднозт кæны. Ды сыл- 
гоймаг куы уаис, уæд дæу дæр нæ хъæуит ахæм лæг. Æз быхстон. 
Алцыдæр ын барстон, фæлæ... Алцæмæн дæр кæрон вæййы. Мæ 
бон нал у. Мæнæн мæ бон цæрын нал у ахæм лæгимæ. Гъе, æмæ 
ацæуæт. Чизоны йын æндæр ран уа æнæкусгæйæ хъаны цард, уæд 
цæрæд йæ зæрдæйы фæндиаг. Мах та ныууадзæт нæ мæгуырыл. 
Цы капеччытæ исын, уыдон уымæн нуæзтыл куы хардз кæной, 
уæд мæ сывæллæтты та цæмæй дарон? Тæрхонгæнæг уæхæдæг 
фестут. 
- Уыдон дæхи ныхæстæ не сты, уыдон дæ мады ныхæстæ 
сты, - йæ ныхас ын фескъуыдта Залвен. 
- Ды æгъдауыл куы уаис, дæ адæймагдзинадыл дæ къух 
куынæ систаис, уæд мын мæ мад цыфæнды дæр куы дзырдтаит, 
уæддæр æм нæ байхъуыстаин. Уый дæхæдæг иттæг хорз зоныс! 
- Нал баназдзынæн... Кусын дæр райдайдзынæн æмæ раздæр 
куыд адджынæй цардыстæм, афтæ адджынæй цæрдзыстæм. 
- Дæ ныхæстæй иуыл дæр баууæндæн нæй. Ахæм ныхæстæ 
мын сæдæйæ фылдæр хæттыты дзырдтай, фæлæ фыддæр цы 
кæныс, уый йедтæмæ хуыздæр ницæмæй кæныс. 
- Æмæ уæдæ уый дæ фæстаг ныхас у? Фидарæй аскъуыддзаг 
кодтай, мемæ дæ цæрын кæй нал фæнды, уый? 
- Фидарæй, фидарæй аскъуыддзаг кодтон. Нал мæ хъæуы лæг. 
Дæхуызæн лæгæй нæ лæг хуыздæр у. Ноджыдæр ма дыи зæгъын: 
Ацу, хуыздæр дын кæм у, уым цæр. Мæн мæхи адыл ныуу- 
адз. Ныр цалдæр азы æнæ дæуæй фæразын. Гъе, æмæ нырæй 
фæстæмæ дæр кæд фæразин. 
-Хорз уæдæ, æз ацыдтæн, æрмæст мæ мæ сывæллæтты фенын 
куы фæнда, уæд дын бар нæй æмæ мын сæ ма фенын кæнай. 
- Хорз, хорз! Цæугæ акæн, уый йедтæмæ дæ дæ сывæллæтты 
фенын куы фæда, уæд-иу телефоны фæдзур æмæ-иу дæм 
ацæудзысты, кæдæм-иу сын зæгъай, уырдæм. Стæй дæ дæ 
сывæллæтты мæт куы уаит, хæрз чысыл дæр дæм нымады куы 
уаиккой, уæд ахæм уагмæ дæр не 'рхаудтаис!.. 
63 

Залвенæн æм йæ бон дзурын ницыуал ссис. Разылд æмæ 
къахæй араст автостанцмæ. 
Цхинвалмæ æрцæугæйæ, йæ мад æмæ йæ фыдæн загьта, йе 
'мкъайæ кæй ахицæн, уый тыххæй. Уыдон дæр ын фæуайдзæфтæ 
кодтой, фæлæ... Лæг куы фæрынчын уа, уæд ын хос кæнын хъæуы. 
Гъе, фæлæ мад æмæ фыд нæ зонынц, сæ хъæбулæн цæмæй æмæ 
куыд схос кæной, уый. Фарстой хиуæтты, зонгæты, фæлæ... Ничи 
зыдта ахæм низæн хос æмæ... 
Зал вен йе 'мкъайæ кæй ахицæн, уый айхъуыст хиуæттыл, 
зонгæтыл. Ацы хъуыддаг æрцыд Ритæйы хъустыл дæр. Хъыг ын 
уыд, тынг хъыг. «Цы сæм рауад. Адджын куы уыдысты, уæд сæ 
рæзты сау гæды алыгъд. Абæрæг æй хъæуы!» 
Иу райсом раджы Ритæ йæ чызг Фаинæйы къухыл ныххæцыд 
æмæ араст сты Сæрæбитæм. Сæ дуар сын куы бакъуырцц-къу- 
ырцц кодта, уæд сæм ракаст Сона. Куы сæ ауыдта, уæд сыл бацин 
кодта: 
- Мидæмæ рацæут. Залвенæн æхсызгон уыдзæн дæ фенд. 
Цымæ дзы тæрсгæ фæкодтой, уыйау йе 'мбæлттæй, уæлдайдæр та 
сылгоймæгтæй йæ тæфтыл ничиуал цæуы. Дæ цæрæнбон бирæ, 
æгайтма йæ æрхъуыды кодтай. 
Йæ мады ныхæстæм Залвен къæсæргæронмæ рахызт. Ритæйы 
куы ауыдта, уæд ын æгæрон æхсызгон уыд. Йæ къух ын зæрдиагæй 
райста. Иæ чызджы йын йæ хъæбысмæ систа æмæ йын апъа 
кодта. Мидæмæ сæ бакодта. 
- Цы хур, цы къæвда уæ æрхаста? 
- Мæ хъустыл цыдæртæ æрцыд æмæ дæм хыл кæнынмæ 
æрцыд-тæн. 
- Цы гæнæн ис, царды алцæмæ дæр æнхъæлмæ кæсын хъæуы. 
- Уæддæр дын цы загьта, цæмæн, дам, дæ хицæн кæнын? 
- Цы, цы, ныртæккæ адæмæн сæ фылдæр базар кæнынц. 
Алкæй бон та базар кæнын нæу. Æз ницы хуызы ныллæудзынæн 
базар кæныны фæндагыл. Зитæйы та афтæ фæнды, раздæрау 
æм дзыппы дзаг æхца куы хæссин. Шофыры куыст та аргæ нæ 
кæнын. Ахст кæй уыдтæн, уымæ гæсгæ мæ куыстмæ ничи исы. 
Гъе, æмæ мæ фырмæстæй аназын æмæ йæм уый та хъыг кæсы. 
Бæргæ-иу куынæ баназин, фæлæ æрвонг куы вæййын, уæд хъуы- 
64 

ООО Бабаты Виктор: «Биноишы хъысмæт» <УОО 
дыты ацæуын æмæ мæстæй тъæпп фæцæй хауын. Нуазгæ куы 
бакæнын, уæд та мæ æппæт мæстытæ дæр æрбайрох вæййынц. 
- Рог автомашинæ балхæн æмæ таксаоба уæддæр кæн. Ныр 
шофыртæн сæ фылдæр афтæ кæнынц. Хæрыны фаг ыл уæддæр 
кусдзынæ. 
- Бæргæ, фæлæ машинæ æлхæнынæн æхца хъæуы æмæ куынæ 
акусай, æхца куынæ æрбамбырд кæнай, уæд машинæ цæмæй 
æлхæныс?!. 
Бирæ фæныхас кодта уыцы бон Ритæ Залвенимæ æмæ 
йæхимидæг аскъуыддзаг кодта Дзæуджыхъæумæ ацæуын, 
Зитæимæ фембæлын, йемæ аныхас кæнын. Æмæ йæ хъуыды 
æххæст дæр скодта. 
Дуар куы бакъуырцц-къуырцц кодта, уæд æм Зитæ йæхæдæг 
ракаст. Куыддæр æй ауыдта, афтæ фæтыхст: 
- Цы хур, цы къæвда дæ æрхаста, Ритæ? Куыд дæ равдæлд? - 
афарста йæ Зитæ. 
- Ды никæй хъуыды кæныс, уый йедтæмæ... 
- Мæнæй дæр рох бæргæ не стут, фæлæ дыууæ сывæллонмæ 
кæсын хъæуы, хъомыл кæнын сæ хъæуы. Уыдонæй мæ атæлфæн 
æппындæр никуыдæм ис. 
- Æмæ дын сæм Залвен æппындæр нæ кæсы? - цымæ кæй 
ахицæн сты, уый æппындæр нæ зоны, уый фарст æй акодта Ритæ. 
- Залвен Залвен кæд уыдис, уæд уыдис, уый йедтæмæ уымæй 
ныр Залвенаг ницыуал ис! 
- Цы кодтат, цы уæм рауад?! 
- Цы куы зæгъай, уæд ахæстонæй куы рацыд, уæдæй фæстæмæ 
йæхихуызæн нал у. Кусгæ нал кæны, æппынæдзух нозтдзуан 
кæны. Куы баназы, уæд куы кæм ныххауы, куы кæм. Хуыйау 
цъыфæй змæстытæй æрбацæуы. Ацу æмæ уый фæстæ йемæ цæр!.. 
- Æмæ ныр кæм ис? 
- Цæмæйзон кæм ис, къæсæрæй дæр æй мидæмæ нал æрбауадз- 
дзынæн. Ахæм лæгæй æнæ лæг хуыздæр у. 
- Уый та куыд зæгъыс! Лæг фæрынчын, фæцудыдта æмæ йæ 
дæ зæрды былæй аппарын ис? 
- Æз ын фаг фæдзырдтон. Дзырдтон ын, дæ нозт кæнын ныу- 
уадз. Нуазгæ куынæ кодтаит, уæд куыст дæр ссардтаит. Фæлæ 
65 

оос^ 
ЯабатыЗиктор: «Бпнонты хъысмæпш. 
^ХХ> 
йæ нозт кæпын нæ уагъта. Мæ фыддæрадæн-иу ноджы тынгдæр 
банызта. 
- Æмæ дохтырты никуы бафарстай? Ницы хос ис, цæмæй 
мауал нуаза? 
- Лæг йæхæдæг йæхи сæрæн куынæ уа, йæхицæн куынæ хос 
кæна, уæд ын исчи йæ зонд нæ фæивдзæн!.. 
- Æмæ йын ды исчи дæ? Куыд æй æруагътай уыцы уагмæ. Ды 
та йæ фæдыл цыдаис, уæгъд æй ма уагътаис. Фынджы фарсмæ- 
иу куы 'рбадт, уæд-иу ын йæ агуывзæ йæ къухæй райстаис æмæ- 
иу æй асæххæт кодтаис. Иу цалдæр боны куынæ банызтаит, уæд 
æй чизоны нал нуæзтаит. 
- Мæнæн йæ баиргъæвын мæ бон нæ бацис. Йæхæдæг 
йæхиуыл, йæ цардыл нæ хъуыды кæны æмæ ацæуæт æмæ 
цыфæнды дæр кæнæт!.. 
- Уый та куыд? Дæ къух ы л бынтондæр систай? Дæ сывæллæтты 
фыд куы у, уæд сæ дæ зæрды æнæ фыдæй уадзын ис? 
- Ахæм фыдæй æнæ фыд хуыздæр у! 
- Куыд дæм кæсын, афтæмæй дæ зæрды йемæ бацæрын нал ис? 
- Æнæ уый мын æнцондæр у. 
- Дæуæн чизоны æнцондæр у, фæлæ дæ сывæллæттæн та? 
- Мæ сывæллæтты дæр ахæм фыд ницæмæн хъæуы. 
- Уый дæумæ афтæ кæсы, уæдæ ма сын сæхи афæрс, æндæра 
дын цы зæгьиккой. 
- Нырма сæ хъуымыз сæ дзыхтæй кæлы æмæ уыдон 
фæрсдзынæн. 
- Раст нæ дæ, Зитæ, æмæ мæ бамбар. Мæ хуыздæр хæлар 
куынæ уаис, уæд дын ахæм ныхæстæ нæ кæнин. Дохтырты 
бафæрс, зæронд адæймæгтæй искæйты афæрстытæ кæн.  
Чизоны дын исты хос бацамоной, чизоны йын сæ искæй амындтытæ 
фæхос уой, уæд йæ тæригъæды цæмæн цæуыс?!. 
Иннæ ахæм та идæдз сылгоймаджы уавæр. Ды йæ, æвæццæгæн, 
нæ зоныс, идæдз сылгоймагмæ нæлгоймæгтæ цы цæстæй кæсынц, 
уый. Уыдонмæ афтæ фæкæсы, афтæ фенхъæлынц, сылгоймаг 
идæдз куы уа, уæд æнцон рацахсæн у, æнцонæй æртасдзæн æмæ 
зæххæй сисинаг чи нæ уа, йæхимæ æркæсынхъом чи нæ уа, уый 
дæр дæм дзырдæппарæн кæндзæн, дæ фæдыл зилдзæн, адæмы 
66 

0>00- Бабаты Виктор: «Бинонты хъысмæт» ООО 
цæсты дæ æппардзæн. Йæ уавæры бацыдтæ, йæ къух ын сарæзтай 
æви нæ, уæддæр адæмы дзыхы бахаудзынæ æмæ дæ фæсфæдæй 
цæмæйзон цытæ дзурдзысты... 
- Ритæ, куыд дæм кæсын, афтæмæй дæ, æвæццæгæн, йæхæдæг 
æрбарвыста? 
- Кæд дæм афтæ кæсы, Залвен мæ æрбарвыста дæумæ, уæд 
дæм ницыуал дзурын. Æрмæст дæ зæрдыл бадар, цы ныхæстæ 
дын фæкодтон, уыдон. Æмæ зон, де 'взæрдзинад мæ кæй нæ 
фæнды, уый. 
Ритæ Зитæтæй куы рацыд, уæд фæндагыл хъуыды кæны: 
«Уæдæ æз чызг ма фæхуыйнон, Залвены сæфын, былæй хауын 
куы бауадзон. Куыддæр Цхинвалмæ ныццæуон, афтæ сæм 
бацæудзынæн. Æдзух цæудзынæн, уый кæдæм цæуа, уырдæм. 
Нæ йын уадздзынæн карз нозт кæнын. Кæд мын нæ сæтта, уæд 
бафæрсдзынæн дохтырты. Фыднозт кæныны ныхмæ мацы хос 
зоной, уый гæнæн нæй...». 
Æмæ æцæгæйдæр, Ритæ куыддæр Цхинвалмæ æрцыд, афтæ 
бацыд Залвентæм. Сонаимæ бирæ фæныхæстæ кодта, радзырдта 
йын йæ чындзы ныхæстæ дæр, стæй йæм цы хъуыды æрцыд, уый 
тыххæй дæр. Раст фæкаст Сонамæ Ритæйы хъуыды. Загъта йын, 
сывæллоны мæт ма кæн, уымæ, дам, дын æз кæсдзынæн. 
Залвенæн Ритæ йæ аууонау йæ фæдыл цыд, уæгъд æй нæ уагьта. 
Лæппутæ-иу фынджы фарсмæ абадыны фæнд куы кодтой, уæд- 
иу сæ бакъуылымпы кодта. Къуылымпы-иу сæ бæргæ бакодта, 
фæлæ йæ, кæдмæ хъахъхъæндзæн. Йæ улæфты рæстæг дæр фæуд 
кæны æмæ куыстмæ куы ацæуа, уæд та йæ чи хъахъхъæндзæн. 
«Нæй. Исты мæ æрымысын хъæуы. Дохтыртæм дæр уыдтæн. 
Уадиссаг мын ницы ныфс бавæрдтой. Исты куыстыл куы фæхæст 
уаид, уæд чизоны йæхиуыл фæхæцит. Афтæ тынг нал нуазид. 
Ныр цалдæр боны йæ фарсмæ дæн æмæ йæ иу хатт йедтæмæ нуа- 
зын нæ бауагътон». 
Куы та сæм бацыд, уæд Сонайæн æркой кодта. 
- Сона, ацы лæппуйæн иста самал кæнын хъæуы. Исты  
куыстыл æй куынæ бафтауæм, уæд æй фæнды хъахъхъæн, фæнды 
ма. Ницы нын дзы рауайдзæн. 
- Æмæ йын цы самал кæнæм? Зæгъ мын æргом дæ ныхас! 
67 

ООО Байаты Виктор: «Бинонты хьысмæт» <ХХ> 
- Æхцайæ куыд арæзт стут? 
- Нæ пенсийы къапеччытæм æнхъæлмæ кæсæм, æндæр нæм 
цæй æхца æфты. 
- Искæмæй хæс райсын хъæуы. Æз дæр уын иу цъус 
авæрдзынæн. Рог машинæ йын балхæнæм. Чизоны кусгæ куы 
кæна, уæд нозтæй йæхи хиза. 
- Ме 'мкъаимæ аныхас кæнон æмæ дын йæ дзуапп зæгъдзынæн. 
Сæрæбитæй рацæугæйæ, Ритæ балхæдта алыгъуызон газеттæ. 
Каст сæ лæмбынæг, агуырдта, цæмæй адæймаг карз нозт кæнын 
ныууадза, уымæн цы фæхос уа, ахæм амал. Æрвылбон дæр 
æлхæдта газеттæ. Каст сæ, фæлæ... Уадиссаг ницыма ардта. 
Ритæ Зитæтæй куы рацыд, уæд сæ мадмæ иннæ хатæнæй 
рахызтысты Залинæ æмæ Ирбег. 
- Гыцци, Ритæ дын раст дзырдта. Бабамæ фæдзур æмæ йæ 
дохтыртæн фенын кæн. Уæдтама йын исты схос кодтой, уæд 
æй фæкæсыны, фезмæлыны фыдæй фесафæм, - дзырдта йын 
Залинæ. 
- О, о! Гыцци, ды нæ куыд хъæуыс, баба дæр нæ афтæ хъæуы, - 
йæ ныхас сæм баппæрста Ирбег дæр. 
- Нæ ныхæстæм нын сусæгæй хъуыстат? Иннæ хатæнмæ уæ 
уымæн арвыстон æмæ нæм сусæгæй хъуыстаиккат? Уæ мадмæ 
нал хъусут, нæ?!. 
- Хъусæм дæм, гыцци, фæлæ Ритæимæ цæуыл дзырдтаиккат, 
уый зонын нæ фæндыд, - загъта йын Залинæ. 
- Æмæ ныр цы зæгъынмæ хъавут? - тызмæгæй сæ афарста 
мад. 
- Цы, цы, нæ фыд нæ хъæуы! - нæ басаст чызг. 
- Афтæ расыггæнагæй уæ хъæуы? - мад ноджы тынгдæр 
скарз. 
- Расыггæнагæй дæр нæ хъæуы æмæ цæнкуылтæй дæр, - нæ 
æмæ нæ саст чызг. 
- Нæ фыд цахæм у, ахæмæй нæ хъæуы, - йæ мадæн бауайдзæф 
кодта лæппу дæр. 
- Ныссабыр ут гьеныр. Нæ ныхасы темæ аивтам. Райсут уæ 
чингуытæ æмæ уæ уроктæ сахуыр кæнут. 
Уæлдай йæм ницыуал сдзырдтой сывæллæттæ дæр, фæлæ... 
68 

ООО- Бабаты Виктор: «Биноиты хъысмæт» <0>ОО 
Сæхимидæг райгонд нæ уыдысты сæ мадæй. 
Ритæ та йæхимидæг аскъуыддзаг кодта, цы фæнды ма 
æрцæуа, уæддæр Залвенæн баххуыс кæнын. Ацы нысанæн æй иу 
бон концертмæ хуыдта, иннæ бон - киномæ, аннæ бон - театрмæ 
æмæ уый фæстæ бон та - хæдзармæ. Зонгæтæй сæ чи уыдта, 
уыдон афтæ æнхъæлдтой, цыма Залвен æмæ Ритæ сæ цард баиу 
кодтой, фæлæ... Се 'хсæн ницыма уыд. Æниу, сæ иуы дæр фæндыд 
æмæ се 'ннæйы дæр, се 'хсæн ноджы æввахсдæр ахастытæ куы 
уаит, уый. Фæлæ сæ иуы цæсгом дæр нæ хъæцыд æмæ се 'ннæйы 
цæсгом дæр. 
Залвенæн йæ рæстæджы фадат уыд, Ритæимæ йæ цард баиу 
кодтаит, уымæн. Гъе, фæлæ Зитæ, арвæй æрхауæгау, се 'хсæн 
фæкуысси æмæ сын нæ радта сæ цард баиу кæныны фадат. Ныр 
йæхиуыл хæцы. Мыййаг ын Ритæ афтæ куы зæгъа, чызг куы 
уыдтæн, уæд мыл дæхи атигъ кодтай æмæ дæ ныр æмбис усæй 
æрхъуыдтæн... 
Ритæ та сылгоймаг у, ирон сылгоймаг. Æфсæрмы кæны. 
Куыд райдайа фыццаг, йæ цæсгом куыд суадза. «Æниу, уымæй 
хъауджыдæр йæ хъустыл куынæ хæца, уæд, æвæццæгæн, мæхи 
нал бауромдзынæн. Ныр цалдæр азы нæлгоймаджы хъæстæ нал 
фæдæн æмæ дур мыййаг куынæ дæн, дур, - æдзух хъуыды кодта 
йæхимидæг. - Стæй чизоны мемæ йæ цард куы сиу кæна, уæд 
нуæзтыл дæр йæ къух сиса...» 
Афтæ хъуыды кодта æдзух. Хъуыды афтæ кодта, фæлæ... 
Зитæйæ дæр æфсæрмы кодта. «Куы фехъуса, йе 'мкъаимæ йын 
бацардтæн, уæд цы ахъуыды кæндзæн... Мыййаг афтæ куы ахъ- 
уыды кæна, йæ уарзоны йын кæй байстон, уый тыххæй мæ йæ 
мает исы. Цæй æмæ ма йæм иу цыд ныккæнон, æфсонæн ма йæм 
бахатон, фæстæмæ бацæр Залвенимæ, йæхи тæригъæды дæр ын 
ма бацу, æмæ дæ сывæллæтты тæригъæды дæр». 
Æмæ йæм æцæгæйдæр ныццыд. Куыддæр ын Залвены кой 
скодта, афтæ йыл Зитæ сбуцтæ кодта: 
- Ритæ, цы мæ дæ ныхтæ ныесагътай, цы, нал мæ ныууадзай. 
Залвенимæ мæнæн бацæрæн нал ис. Кæд ыл тынг тыхсыс, кæд 
ын тынг тæригъæд кæные, уæд йæ хал де 'фцæгыл. Мæнæй ма 
æфсæрмы кæн. 
69 

ООО Бабаты Виктор: «Бинонтъисъысмæт» _0<Х> 
Ритæйæн дæр æм йæ бон дзурын ницыуал ссис. Æниу æм 
цæугæ уый тыххæй ныккодта, цæмæй йæ сомбон азымы ма дара, 
йæ бон ын уайдзæф бакæнын ма уа. 
Иу изæр та, куыстæй хæдзармæ цæугæйæ, фездæхт, газеттæ 
æмæ журналтæ кæм уæй кæнынц, иу ахæм палаткæмæ. Рай- 
ста дзы цалдæр газеты. Сæ иуы дзы йæ цæст схæцыд ахæм 
æрмæгыл: «Копытень - 200 граммы арахъ ныккæн агуывзæйы, 
сусæгæй йыл схæццæ кæн иу хæрæн уидыджы дзаг  
копытены дон кæнæ та æрдæглитруат авджы схæццæ кæн 2,5 хæрыны 
уидыджы дзаг копытены дон. Адæймаг уыцы арахъ куы бана- 
за, уæд цасдæр рæстæджы фæстæ йæ зæрдæ хæццæ кæнын æмæ 
омын райдайдзæн. Уый фæстæ нуæзт йæ удхæссæг фестдзæн. 
Йæ рецепт та у ахæм: иу хæрыны уидыджы дзаг  
копытены уидæгтæ ныппар 200 граммы арахъы. Сæвæр æй пецыл. 
Æхсидыны онг æй скæн. Сындæг артыл æй фæфыц 1-2 минуты. 
Райе æй. Бауадз æй иу сахаты бæрц. Ныффæрсудз æй. Уидæгты 
аппар. Æфснайын æй хъæуы уазалгæнæны. Бафснайæн ын ис 
æрмæстдæр къуырийы бæрц». 
Ацы æрмæг Ритæ куы бакаст, уæд катайы бахауд. Кæм æй 
агура, кæм æй ссара. Фарста хиуæтты, зонгæты, фæлæ йын ничи 
ницы зыдта. Уæд схæцыд æмæ ныффыста цалдæр уырыссаг 
газетмæ ахæм текст: «Курæг уæ дæн, цæмæй мын баххуыс кæнат 
иу хъуыддаджы. Тынг зæрдиагæй мæ хъæуы копытены уидаг 
100-200 граммы бæрц. Кæм зайы æмæ йæ чи зоны, уымæй курæг 
дæн, цæмæй мын дзы рарвита ахæм адресыл». 
Ныффыста дзы йæ адрес æмæ æнхъæлмæ каст. Æнхъæлмæ 
каст иу мæйы, дыууæ мæйы, æртæ мæйы... Æмæ йе 'нхъæлмæ 
каст дзæгъæлы нæ фæцис. Зæххыл хорз адæймæгтæ бирæ ис. 
Æцæгæй-дæр райста, афтæ зæрдиагæй кæмæ æнхъæлмæ каст, 
уыцы уидæгтæ. Æвиппайд ауад сыхæгтæм. Рафæрс-бафæрс сæ 
кæны, хиуагъд арахъ сæ кæмæ ис, уымæй. Ссардта дзы иумæ. 
Балхæдта дзы иу авг. Рецепты куыд дзырдæуы, афтæ йæ рафых- 
та копытены уидæгтимæ. Дыккаг бон телефоны фæдзырдта 
Залвенмæ. 
- Залвен, хъæуыс мæ æмæ ма мæм хæдзармæ рацу, ма базивæг 
кæн. Цалдæр минуты фæстæ йæм Залвен схæццæ. Къæсæрæй 
70 

<ХХ>_ Бабаты Виктор: «Бинонты хъысмæт» ООО 
куыддæр бахызт, афтæ йе 'фцæгыл Ритæ ацауындзæг, зыдæй 
йын ныпъатæ кодта: 
- Залвен, ныр дæм цалдæр хатты дзуринаг уыддæн, фæлæ мæ 
цæсгом нæ хъæцыд. Æрымысыдтæн дæ. 
- Ритæ! Хатыр мын бакæн. Зитæйæ дæу раздæр базыдтон. 
Мæ зæрдæмæ æгæрон тынг цыдтæ. Зитæ куынæ уыдаит, уыцы 
сыгъды изæр, иумæ куы тезгъо кодтам, нæ кæрæдзийæн адджын 
ныхæстæ куы кодтам, уæд нæ уæлхъус куынæ февзæрдаит æмæ 
мын йæ цыргъ æвзагæй мæ зæрдæ куынæ балхæдтаит, йæхирдæм 
мæ куынæ æдæхтаит, уæд, чизоны, нæ дыууæйы хъысмæт дæр, 
нæ дыууæйы цард дæр бынтон æндæргъуызон уыдаиккой. Æмæ 
дæ стыр хатыр курын. Бæргæ нæ дыууæтæн дæр нæ хъысмæттæ 
афтæ куынæ рауадаиккой, фæлæ... Цы 'рцæуа, уымæн хос нал 
вæййы. Кæрдзын куы асæтта, уæд ын баныхасæн нæй. 
- Цæмæн афтæ дзурыс? - йæ ныхас ын фескъуыдта Ритæ. - 
Кæд ды Зитæимæ цардтæ, кæд æз мæхæдæг Уарданимæ цардтæн, 
уæддæр дæ уарзтон. Уарзтон дæ æцæг уарзтæй æмæ дæ уарзын 
ныр дæр. 
Залвенæн, Ритæйы ныхæстæ фехъусгæйæ, цымæ йæ бæттæнтæ 
феуæгъд сты, уыйау бавнæлдта сылгоймагмæ. Ритæ ма йын 
бæргæ дзырдта, сындæгдæр, дам, архай, фæлæ ма йæ цы урæдта. 
Куы 'рсабыр сты, уæд ын Ритæ загьта: 
- Цæй æмæ нæ амондджын боны тыххæй фæйнæ агуывзæйæ 
акувæм. Залвен дæр нæ кæм загьтаит. Ритæ агуывзæтæ æрыдзаг 
кодта. Æрыдзаг сæ кодта æндæр æмæ æндæр æвгтæй. 
- Мæхицæн адджын арахъ æркодтон, фæлæ дæм хъыг ма 
фæкæсæт. 
- Хъыг мæм ницы фæкæсдзæн, фæлæ... хæдзары хицау ды дæ 
æмæ акув. 
- Нæлгоймаджы разæй ирон сылгоймаг никуы фæкувы, фæлæ 
акув, æви дæ афтæ фæнды æмæ мыл къуыппæн зарæг скæнын 
кæнай. 
Бирæ нæ абадтысты. Ритæ тарст, миййаг хос йæ куыст 
кæнын куы райдайа, уымæй æмæ фынг систа. Залвен цы авгæй 
нуæзта, уый бамбæхста. Йæ бынаты йын æндæр авг æрæвæрдта. 
Иудзæвгар рæстæджы фæстæ Залвенæн, æцæгæйдæр, йæ зæрдæ 
71 

ООО БабятыЛиктор: «Еинонты хъысмæт» ООО 
хæццæ кæнын райдыдта, стæй омынмæ фæкъæртт ис. Цъус куы 
'рсабыр ис, уæд æй Ритæ афарста: 
- Цы дын рахъыг кодта, æз цы хордтон, ды дæр æндæр куы 
ницы хордтай? 
- Ницы мæ сæрæн зонын. Нуазгæ дæр куыннæ кодтон æмæ 
кæнын, фæлæ... Мæ зæрдæ никуы схæццæ. Омгæ та цæрæнбонты 
дæр никуы фæкодтон. 
- Залвен цæуынвæнд скодта, фæлæ йæ Ритæ нæ ауагъта: 
- Ахсæв ам лæу, ахæм амондджын боны фæстæ иунæгæй сбои 
кæнон, уый мæ нæ фæнды. Æвæццæгæн иунæгæй фынæй дæр нæ 
бауыдзынæн, стæй дæм мæ зæрдæ дæр æхсайдзæн, мыййаг та дæ 
зæрдæ куы хæццæ кæна. 
Нал рацыд Залвен. Æхсæв уым баззад. Дыккаг бон Ритæйы 
фæндыд, уыцы хосæй ма йын куы бадардтаит, уый, фæлае 
йæхиуыл фæхæцыд. 
«Банхъæлмæ уал кæсон иу дыууæ боны. Чизоны йæ æндæр 
нал бахъæуа кæнæ йын уæлдай нуæзт куы фæуа æмæ йын куы 
рахъыг кæна», - хъуыды кодта йæхимидæг. 
Дыккаг бон Залвеныл нал изæр кодта, Ритæ куыстæй кæд 
рацæудзæн, уый адæргæй. Куыстæй йæ рацæуыны рæстæг куы 
æрхæццæ, уæд Залвен рахызт хæдзары къæсæрæй. Уынджы 
лæппутæ фынджы фарсмæ бадтысты. Залвены куы ауыдтой, 
уæд æм ныххатыдысты, иу нæм баназ, зæгъгæ. 
- Нæ мæ вдæлы, хъуыддаджы фæдыл цæуын. 
- Нæ бадтæн нын акув æмæ стæй ацу, исчи дæ бæттгæ кæны? 
Бацыд сæм, лæугæйæ сын акуывта æмæ йæ агуывзæ анызта. 
Нуазгæ йæ бæргæ акодта, фæлæ йæ зæрдæ схæццæ. 
- Нæрай дзы скæнут, кæд марг нæ нуазут, - чысыл ауад æмæ 
йæ скалдта. Ритæтæм куыддæр схæццæ, афтæ йын æй рахъаст 
кодта: 
- Куыд рабæрæг, афтæмæй дысон мæ зæрдæ кæй схæццæ, уым 
дæ аххосæй ницы уыд. Куы рацæй цыдтæн, уæд лæппутæ  
уынджы бадтысты. Нал æмæ мæ нал уагьтой. Иу, дам, баназ æмæ, 
дам, уый фæстæ ацу. Банызтон дзы иу æмæ... Мæ артæнбылтæ 
фæкалдтон. 
- Уый æвзæр нæу, фæлæ ма дæ ахсæн риссы? 
72 

<ХХ> Бабаты Виктор: «Бинонты хьысмæт» ООО 
- Æмæ куынæ баназын, уæд ахсæны рыстæн æппындæр ницы 
фæхатын, нæдæр мæ зæрдæ фæхæццæ кæны. 
- Æмæ уæдæ цом уæхимæ, дæ мадимæ мæ ныхасаг ис. 
Иуцъус кæрæдзийыл ацинтæ кодтой æмæ стæй ацыдысты. 
Куыддæр хæдзармæ бахæццæ сты, афтæ Ритæ Сонайы афарста: 
- Цы бадæ æхцайæ? 
- Ссардзыстæм, дам, фæлæ, дам, уыдон машинæйы фаг не 
сты. 
- Мæнмæ дæр ис æмæ дыууæтæ кæд фаг нæ уой, уæд ма 
искæмæй æфстау ракурдзыстæм. 
Гъе, æмæ Залвенæн машинæ балхæдтой, рог машинæ. Такси 
дзы сарæзта. Фыццаг бонты дзы ам, Цхинвалы куыста, фæлæ 
стæй кусын райдыдта Дзæуджыхъæумæ. Иу бон телефоны 
фæдзырдта, йæ къух ыл чи систа, йæ уыцы бинонтæм. Телефоны 
хæтæл систа йæ чызг Залинæ. Афарста йæ, куыдтæ сты, уымæй. 
- Залинæ, Ирбегимæ кæртмæ рахизут æмæ иу цъус фæндагыл 
рацæут, æз дæр уæм фæцæуын. Æрмæст тагьд. Машинæйыл дæн 
æмæ уæм тагъд бацæудзынæн. 
- Куыддæр сæ фыды ауыдтой, афтæ сыл цымæ хур ракаст, 
афтæ фесты æмæ сæ цинæн кæрон дæр нæ уыдис. Диссаг уыд 
уыдонмæ бакæсын. 
- Баба, акæн ма нæ демæ, демæ нæ фæнды! - лæгъзтæ кодтой 
дыууæ сывæллоны сæ фыдæн. 
- Каникултæ уын куы уа, уæд рацæудзыстут. Кæннод уæ 
ахуырæй ныкъуылымпы уыдзыстут. 
- Æмæ нæ каникулты акæндзынæ, нæ нæ фæсайдзынæ?! 
- Цытæ дзурут цы, искуы уæ фæсайдтон? 
- Никуы нæ фæсайдтай, фæлæ... 
- Фæлæ уæ ацы хатт дæр нæ фæсайдзынæн. 
Æмæ сæ æцæгæйдæр нæ фæсайдта. Сæ каникултæ куы рай- 
дыдтой, афтæ сæм ныццыд. Ракодта сæ. Кæнгæ сæ ракодта, фæлæ 
сæ каникултæ куы фесты, уæд ын фæстæмæ нал куымдтой. 
- Æнæ цæугæ уын нæй, - загъта сын сæ фыд, - ахуыры аз 
куынæ фæуа, уæд уæ ахуырæй фæстейæ баззайдзыстут. Сæрды 
улæфтытæ уын куы уа, уæд та уæ æркæндзынæн. 
Ахуыры аз куы фæцис, уæд сæ æцæгæйдæр æркодта. 
73 

оос^ 
БабатыЛиктор: «Еинонты хьысмæгщ. 
^хх> 
Æркодта сæ æмæ... Залвен дæр æмæ сæм Ритæ дæр сæ хъус 
лæм-бынæг æрдардтой. Залвен цы, фæлæ сæ Ритæ афтæ тынг 
рæвдыдта, афтæ сыгъдæг æмæ сæ афтæ æфсæстæй дардта 
æмæ сыхы æндæр дзырд нал уыд: «Ритæ йе 'мкъайы, Залве- 
ны сывæллæттæм куыд кæсы, куыд тынг сæ рæвдауы, афтæ, 
æвæццæгæн, æндæр сылгоймаг йæхи сывæллæттæм дæр нæ 
кæсы», - дзырдтой-иу кæрæдзийæн. Сывæллон та зæрдæ зоны. 
Сахуыр ыл сты æмæ-иу ын пъатæ æмæ йыл цинтæ кодтой. 
Бонтæ цыдысты æмæ ахуыры азы райдиан куыд хæстæгдæр 
кодта, афтæ сывæллæттæ æдзух сæ фыдæн дзырдтой. 
- Мах Дæзуджыхъæумæ нал ацæудзыстæм, ам нæ фæнды, 
демæ нæ фæнды. 
Залвен зын уавæры бахауд. Цыми ма бакодтаит, уымæн ницы- 
уал зыдта. Тарст, Зитæ афтæ куы зæгъа, мæнæ сын загъта, ам 
лæуут, мауал ацæут, зæгъгæ, æмæ уымæн нал комынц. 
Æрцыд Зитæ. Нырвыста сæм йæ мад Уардийы, фæлæ... Цæугæ 
дæр æм нæ ракодтой дыууæ сывæллоны. Сона сæм бацыд.  
Загъта сын: 
- Рацыт æм, уый дæр уæ æна у, фенут æй. 
- Нæ йæм ацæудзыстæм, æна, - æмдзыхæй йын дзырдтой 
дыууæ сывæллоны. - Иууылдæр уый аххос уыд. Æдзух гыццийæн 
дзырдта, уый дæ аккаг нæу, ныууадз æй, уыцы фыднозтгæнæгимæ 
кæдмæ цæрынмæ хъавыс? Гыцци дæр æм байхъуыста æмæ ныр 
ацæуæт æмæ иунæгæй цæрæт кæнæ та йæ мадимæ цæрæт. 
Сона йæ хъæбулы хъæбултæн бæргæ бирæ фæдзырдта, уæ 
мадмæ, дам, ацæут, фæлæ нæ фæчъил сты. Йæ бон сæ куы базыд- 
та, уæд рацыд æмæ Уардийæн загъта: 
- Нæ комынц. Мæ бон дын ницы баххуыс кæнын у!.. 
- Цом ма, кæм сты, мæхæдæг сын зæгъон. 
Бакодта йæ, сывæллæттæ кæм уыдысты, уыцы хатæнмæ. 
Сывæллæттæ йæ куы ауыдтой, уæд фæтарстысты, сæ хуыз 
аныхъхъуырдтой. 
- Цæмæннæ цæут, цæг, уæ мадмæ? 
- Нæ нæ фæнды æмæ нæ цæуæм, - йæхи фæхъæбатыр кодта 
Ирбег. 
- Цæмæннæ уæ фæнды? 
74 

<ХХ> Бабаты Виктор; «Бинонты хьысмæт» ООО 
-Цæмæннæ, цæмæннæ? Цæмæннæ цæ, нæ цард нын фехæлдтай 
æмæ уымæн! - нал ын фæбарста Залинæ дæр. 
- Куыд уын уæ цард фехæлдтон? 
- Куыд нын æй фехæлдтай æмæ æрвылбон гыццийæн дзырд- 
тай, уымæй, дам, дæуæн лæг нал ис, фæлæ, дам, æй ныууадз æмæ 
йæ уый дæр ныууагъта... 
Цы ма сын хъуамæ загътаит. Йæ бон сæм дзурын æппындæр 
ницыуал ссис. Къæсæрæй куыддæр рахызт, афтæ кæсы æмæ 
дæлæ, йæ цонгыл ын хæцгæйæ, Ритæ Залвенимæ æрбацæуы. 
Куы сæм баввахс, уæд сæм кæсгæ дæр нæ бакодта, афтæмæй сыл 
бадзæхст кодта: 
- Хорз схъæстæ кодтат уыцы сывæллæтты!.. 
Нæдæр æм Ритæ исты сдзырдта, нæдæр Залвен. Хæдзармæ 
куы бацыдысты, уæд Залвен йæ мады афарста: 
- Уардийы цы хъуыд, цæмæ æрцыд? 
- Мæнæ сывæллæтты кæнынмæ æрцыд. 
- Æмæ сæ цæмæннæ арвыстай? 
- Нæ мын акуымдтой. 
- Уый та куыд, нæ акуымдтой? 
- Куыд вæййы, афтæ, - загьта та йын Сона. 
Залвен бацыд, сывæллæттæ кæм уыдысты, уыцы хатæнмæ: 
- Цæмæннæ ацыдыстут, цæ, уæ иннæ æнаимæ? - афарста сæ. 
- Махæн уый æна нал у! - загьта йын Залинæ. 
- Уый та куыд? Куыд дæ бамбарон? 
- Нæ фыды нын чи фæсурын кодта, уый ма нын кæцæй æна у? 
Залвенæн дæр сæм Уардийæ хъауджыдæр йæ бон дзурын  
ницыуал ссис. 
Уарди хæдзармæ куы схæццæ, уæд æй Зитæ афарста: 
- Сывæллæтты цы фæкодтай? 
- Нæ мын ракуымдтой. 
- Уый та куыд, нæ дын ракуымдтой? 
- Дæ сывæллæттæ дæр сты дæхийау æнæсæттонтæ. Ды 
ныхасмæ куыннæ хъуыстаи æмæ куыннæ хъусыс, уыдон дæр 
афтæ нæ хъусынц. 
Зитæ йæм ницыуал сдзырдта. Иæ пысултæ фæивта æмæ 
фæцæуæг. Йæ маеты дзæкъул нытъуппæввонг уыд. Йæ разы 
15 

ООО Байаты Виктор: «Бинонты хъысмæт» _ ^ХХ> 
куы фестадаиккой йæ сывæллæттæ, ныппирæнгæттæ сæ код- 
таит. «Ныр куыннæ ракуымдтой. Æвæццæгæн сын алывыдтæ 
фæдзырдтой. Æнæмæнг сæ нæ ныхмæ скодтой. Æндæра куыд ис 
уый гæнæн æмæ сывæллæттæ сæ мадмæ мауал цæуой?..» - афтæ 
хъуыдытæгæнгæ бахæццæ Зитæ хæдзармæ. Дуар къуырцц-къу- 
ырцц дæр нæ бакодта, афтæ бараст хатæнмæ. Фынджы фарсмæ 
бадгæ сæ баййæфта се 'ппæты дæр. Ритæ фæсæррæтт кодта 
æмæ ма иу бандой авæрдта фынджы фарсмæ: 
- Зитæ, абад нæм, иу къæбæр нæм ахæр. 
Зитæ йæм ницы сдзырдта. Бауад сывæллæтты цурмæ æмæ 
сыл йæ хъæлæсы дзаг ныхъхъæр кодта: 
- Тагъддæр уæлæмæ сыстут æмæ мæ разæй цæугæ! 
Ирбег скуыдта. 
- Мах никуыдæм ацæудзыстæм! Ам ис нæ фыды хæдзар æмæ 
ам цæрдзыстæм! - ныхмæ йæм ныллæууыд йæ чызг. 
Бауад æм æмæ йæ ахъаззаг дзæхст ныккодта: 
- Куыд загътай, иу хатт ма йæ зæгъ! 
- Мах никуыдæм цæуæм. Фыд нын ис æмæ йемæ  
цæрдзыстæм! - кæугæйæ йын загьта Залинæ. Зитæ йын йæ дзыккутæ 
хъуамæ ацахстаит æмæ йæ ахъаззаг над фæкодтаит, фæлæ уæдмæ 
сæ бынæттæй фæсæрæттытæ кодтой Ритæ дæр, Сона дæр æмæ 
Залвен дæр. Æввахс сæм æй нал бауагътой. Зитæ фездæхт уыдо- 
ны 'рдæм. Цытæ сын нал адзырдта, ахæм, æвæццæгæн, ницыуал 
ныууагъта, фæлæ йын Залвен сабырæй йæ цонгыл ныххæцыд, 
къæсæргæронмæ йæ ракодта æмæ йын загьта: 
- Уæлæ чысыл уæлдæр ис милици. Ссу сæм æмæ сæ закъонмæ 
гæсгæ уыдонæн акæнын кæн. Ам æлгъитын æмæ тай-тайы бæсты 
афтæ бакæн. 
«Ай мын, æцæгæйдæр, раст куы зæгъы. Уæдæ фенæм, кæд 
сæ нæ акæнын кæнон, уæд æз мæ мад æмæ мæ фыдæн чызгæн 
ма бæззон...» - афтæ хъуыдытæ гæнгæ араст ис милицимæ. 
Мидхъуыддæгты хайады хистæрмæ куы бацыдис, æппæт дæр 
ын куы радзырдта, уæд æй уый афарста... 
- Æмæ Залвенимæ ахицæн стут? 
Зитæ йæ сæр батылдта, ахицæн стæм, зæгьгæ. 
76 

<ХХ>1 Бабаты Виктор: «Бинонты хъысмæт» <ХХ> 
- Куырдиат ныффыс. Мах æй равзардзыстæм æмæ йæ тæрхон- 
донмæ адæтдзыстæм. 
Зитæ ма йæм иу каст бакодта æмæ дуары 'рдæм фæцæуæг. 
«Бирæгьтæ, дам, иууылдæр къуыбыр хъустæ. Цы милици сты 
æмæ цы тæрхондон. Иу джиппы уагьд сты. Цы сын хъуамæ 
ракæной. Сывæллæтты бафæрсдзысты, уæ мадимæ уæ фæнды 
æви уæ фыдимæ æмæ уыдон цы зæгъой, уый уыдзæн. Æмæ 
уыдон цы зæгъдзысты, уый та мын бæрæг у», - йæхимидæг афтæ 
хъуыдытæгæнгæ схæццæ автостанцмæ. Иæ ныййарджытæм нал 
баздæхт, афтæмæй таксийыл сбадт æмæ афардæг Дзæуджы- 
хъæумæ. 
Йæ зæрдæ нынкъард, нырхæндæг. Йæ зæрдæ æххормаг 
сырд фестад. Зæхх куы аскъуыит æмæ дзы куы ныххауит, куы 
ницыуал уынит, æппындæр куы ницыуал хъусит, уый дæр æй 
æрфæнды. Кæд бæстыл хур атылд, адæмы цины хъæлæба хъу- 
ысы алы рæттæй, уæддæр уымæн йæ зæрдæмæ рухсы цъыртт 
никуыцæй кæсы. Йæ улæфæнтæ æрбахгæнынц. Йæ зæрдæ 
фæцæй хъарм кæны, фæлæ йæ цуры уазал дон дары æмæ та дзы 
ахæм рæстæджы ахуыпп кæны. 
Нал æм кæртмæ ахизын цæуы, нæдæр æй адæмы æхсæн 
æрлæууын фæнды. Куы æрбаймысы, фæстаг хатт кæртмæ куы 
ахызт, уæд цы фехъуыста, уый, уæд йæ зæрдæ фæриссы, йæ 
зæрдæ ныккæрзы. Иæ хъусты нырма дæр зæлланг кæнынц адæмы 
ныхæстæ, кæд бынтон ныллæг хъæлæсæй дзырдтой, уæддæр. 
- Цы уыдис æмæ цы уагмæ æрхаудта? 
- Æниу царды дæр ныххаудта, фæлæ... 
- Йæхицæй чызгдæр-иу никæй æнхъæлдта, мæгуыр!.. 
- Ау, лæгæй ахицæн, ахицæн, фæлæ йæ уд кæмæн фæхæрын 
кодта, йæ уыцы хъæбултæ та йыл цæмæн суæлæхох сты?!. 
Кæртмæ рахизгæ-иу æй чи федта, уыдон-иу цынæ дзырдтой. 
Куы-иу æй федтой, уæд-иу сæ зæрдæтæ фæрыстысты. Тæригъæд 
ын-иу бæргæ кодтой, фæлæ... Сæ бон ын баххуыс кæнын 
ницæмæй уыд. 
Зитæ нымæллæг. Царм æмæ дзы стджыты йедтæмæ ницыуал 
уыд: «Ныр куыд байхъуыстон мæ мадмæ. Æппæты райдианы йæм 
нæ байхъуыстон æмæ ма мæ фæстаг хатт цы сæрра кодта. Ритæ 
77 

<ХХУ Бабаты Виктор: «Бинощпьисъысмæт» ООО 
мын бæргæ раст дзырдта. Цас мын фæдзырдта. Ма, дам, ахицæн 
у. Дохтыртæн, дам, æй фенын кæн. Искæйты, дам, бафæрс, чизо- 
ны, дам, дын исты хос бацамоной. Нæ йæм байхъуыстон. Нæ 
йæм байхъуыстон, æмæ ныр уый лæгимæ цæры, уымæй дæр мæ 
лæгимæ... Æмæ æз та? Æз та ис лæг æмæ ис сывæллæттæй, æнæ 
лæг æмæ æнæ сывæллæттæй баззадтæн!..» 
Ахæм хъуыдытæ-иу йæ сæрмæ арæх æрцыд. Æмæ та мæнæ иу 
изæр афтæ куы хъуыды кодта, уæд бацыд чингуыты скъапмæ. 
Райста дзы альбом. Фынгыл æй æрæвæрдта. Фæлдахы йæ. 
Фæкомкоммæ, Залвен ын фыццаг хатт, уарзын дæ, зæгъгæ, куы 
загъта, уый цытæн кæй систой, сæ уыцы къаммæ. Сæ дыууæтæ 
дæр æвзонг, хуры тынтæ æмæ уалдзыгон дидинджуыты хуызæн 
рæсугъд. Адæймаг сæм кæсынæй не 'фсæст. Ацы ныв Зитæйæн 
йæхи зæрдæмæ дæр тынг цыд. Систа йæ альбомæй æмæ йæ  
фынгыл хицæнæй æрæвæрдта. Цасдæр дзы йæ цæстытæ нæ систа 
æмæ... 
Дарддæр фæлдахы альбом. Мæнæ та фæкомкоммæ, сæ 
зæнæджы хистæр Залинæйыл афæдз куы сæххæст, уæд иумæ 
кæй систой, уыцы къаммæ. Бирæ йæм фæкаст. Систа та уый дæр 
альбомæй æмæ йæ фынгыл æрæвæрдта. Афтæ рахицæн кодта, 
Залвенимæ дæр æмæ йын сывæллæттимæ дæр цы нывтæ ист 
уыд, уыдон се 'ппæт дæр. Бирæ сæм фæкаст, бирæ сæ фæрауын- 
бауын кодта, стæй сæ бахаста æмæ сæ йæ сынтæджы тигъ- 
ыл æрæвæрдта. Чи йæ зоны, цал æмæ сæ цал хатты райста, цал 
хатты сæм фæкæстытæ кодта. 
«Цы гæнæн ис? - йæхимидæг-иу ахъуыды кодта Зитæ. - Алцы 
дæр Хуыцауы ратгæ у. Хуыцау дын цы амонд, цы хъысмæт сныв 
кæна, уымæй дын фæиппæрдгæнæн нæй. Æниу дзы мæхи аххос 
дæр бирæ уыд. Райдианы мын гыцци дзырдта, Залвенæй, дам, 
ма смой кæн. Нæ йæм байхъуыстон. Стæй та мын Ритæ  
дзырдта, ма кæ, ма ахицæн у Залвенæй, фæрынчын, йæ уæлхъус балæу, 
баххуыс ын кæн. Нæ байхъуыстон уымæ дæр. Гъе, æмæ ныр 
фыдудæй мæлын. Кæй аххосæй? Æрмæстдæр мæхи аххосæй». 
Гъе, уый дын йæ хабæрттæ, куыд фæнды сæ дзур. Афтæ рауад 
йæ хъысмæт. Афтæ рауад æнæхъæн бинонты хъысмæт. 
78 

ООО- Бабаты Виктор: «Бинонты хьысмæт» ООО 
РÆУÆУУÆНК СЫЛГОЙМАГ 
Хингæнæгæн йæ хинтæ йæхиуыл тыхсынц... Ацы ныхæстæ æз 
рагæй æмæ арæх хъуыстон. Хъуыстон сæ мæ мадæй, мæ фыдæй, 
нæ сыхы зæронд устытæй æмæ лæгтæй. Хатт-иу фæччыгъæдæн 
мæхи дзыхæй дæр сирвæзтысты, фæлæ сæ даргæ ницæмæ код- 
тон. Ад дæр æмæ кад дæр кæм нæй, ахæм æнæуд дзырдтæ сты 
æмæ сæ дзырдмондаджы дзырд кæнынц, йе 'взаджы цъуппыл 
кæмæн æрбалæууынц, уыдон, æндæр ницы сты. 
Афтæ у цард: цалынмæ мает нæ бахæрай, уæдмæ æвзаг зынæй 
банкъары адджын ад. Æз та ма хæрзæрæджыйы онг дæр ацы 
дзырдты тыххæй афтæ хъуыды кодтон, кæд уыцы æрæджы бын- 
тон æрыгон æмæ æвæлтæрд нал уыдтæн, уæддæр. Уæдмæ мыл 
цыдис цыппор азмæ хæстæг, каст фæдæн астæуккаг скъола, стæй 
педагогон институт, куыстон. Кæд мæ куыстæй дæр æмæ, цы 
мызд истон, уымæй дæр бынтон райгонд нæ уыддæн, уæддæр 
мын цæрыны фаг уыдысты. Уæдæ мæ æнæуæрст адæмæй дæр 
фæцис, адæмы æхсæн къæмдзæстыг кæй тыххæй нæ кодтон æмæ 
хæдзары та фæсмон кæй тыххæй никуы бакодтон, ахæм хай. 
Иууыл тынгдæр та дзы уымæй уыдтæн райгонд æмæ мæ дзыр- 
дыл фæстæмæ дыууæ кæй никуы загъта. Нæ лæг, дæлæ ма донæй 
иу дур сдав, зæгъгæ, йын загътон, уæддæр мæ афтæ нæ бафар- 
стаид, цы кæнæм уыцы дойнаг дурæй? Иугæр æз загътон, уæд 
хъæуы æмæ та-иу уый дæр фæцæйуадис. 
Уæдæ нын зæнæг дæр рацыд, уымæй дæр зæрдæзæгъгæ зæнæг: 
дыууæ лæппуйы æмæ иу чызг. Цы скъолаиы ахуыр кодтой, 
уым сæ иттæг райгонд уыдысты. Ныййарджыты æмбырдмæ- 
иу нæ куы хуыдтой, уæд-иу нæм хатт хъаугъа рауад. Нæ лæджы 
фæндыдис, куыд та æппæлдзысты нæ сывæллæттæй, уымæ 
байхъусын, мæн дæр фæндыдис уый æппæт мæдтæ æмæ фыдты 
æхсæн иунæг æз куы уаин, адæм сегас дæр тæхудиаджы цæстæй 
кæмæ æрбакæсой. Гъе, æмæ-иу нын дыууæйæ кæй нæ уыд цæуæн, 
уый нын нæ циныл мает æфтыдта. Уæддæр мæ рæуæууæнк лæг 
мæнмæ тынг кæй хъуыста, уый тыххæй та-иу æй æндæр исты 
мийыл афтыдтон æмæ та-иу мæхæдæг фæраст дæн æмбырдмæ. 
79 

ООО^ Бабпты Виктор: «Бгшонтылъъшмæт» ООО 
Цыбыр дзырдæй, нæ царды алцыдæр уыдис хорз, зæрдæйы 
фæндиаг. Амондæн та æндæр хъæугæ дæр ницы кæны. 
Фæлæ адæймаджы амонд тæбæгъы донæй уæлдай нæу. Кæд 
кæцырдæм фæкъул уыдзæн, уымæн ницы бæрæг ис. 
Гъе, фæлæ æваст фæивта дуг, рæстæг сзыгъуыммæ ис, цард 
ныссуйтæ ис, адæм афтæ кæрæдзи мидæг систы æмæ чи кæмæ 
æххæст, уымæн комкоммæ йæ хурхмæ лæбурдта. Марын, давын, 
стъигъын, нæмын, зæххыл чи никуыма уыдис, адæймагæн ахæм 
хъизæмæрттæ æвзæрын кæнын систы, нырмæ дæр йæ зæрдæйы 
марг чи хаста, уыцы æнæадæймагон адæймæгты иууыл уарзон- 
дæр хиирхæфсæнтæ. 
Бынтон арт æмæ фæнык та нæ «хорз» сыхæгтæн нал 
уыдис. Кæддæр сæ фæдыл та цæугæдæттæ Тигр æмæ Ефраты 
дæлвæзтæ æмæ уæлвæзты, хъæдтæ æмæ тыгъд быдырты æнæ 
мæн у зæгъгæйæ куы рахай-бахау кодтой æмæ сæ йæ зæххмæ 
куы ничи уагъта, уæд сæ нæ фыдæлтæ алантæ, æвæццæгæн 
сын сæ тæригъæдмæ кæсын нал фæрæзтой, куы бахъæуа, уæд 
та сæхи ахæм тæригъæддагæй равдисынмæ тынг арæхсынц, 
æмæ сын алантæ дæр фæтæригъæд кодтой æмæ сæ æрбакодтой 
сæ зæххытæм цæрынмæ. Адæмы хуызæн зындысты æмæ сæ 
адæмы номыл æрбакодтой, уыдон кæцæй зыдтой, искуы сын сæ 
фæстагæттыл йæ хъæстæ чи калдзæн, ахæм калм бавæрдтой сæ 
тары. О, æмæ ныр нæ фыдæлты зæххыл уыдон систы бындурон 
цæрджытæ, мах та æрцæуæггæгтæ, уазджытæ. 
Ирон дзыхæй дзурæг-иу сæ къухмæ куы бахаудта, уæд ын 
æвзарын кодтой ахæм хъизæмæрттæ, æмæ уыдонмæ бакæсгæйæ 
нæ, фæлæ сæ фехъусгæйæ дæр цыхуызæн фæнды фыдзæрдæ 
фашистæн дæр йæ уæнгтæ барызтаиккой, йæ зæрдæ фæрыстаид, 
уыдон та æхцондзинад, циндзинад æвзæрстой ироны хъизæ- 
мæрттæм кæсгæйæ. 
Ныббастой нын хæст æмæ... Чидæр, дам, йæ сывæллоны 
надта æмæ йæ кæуын дæр нæ уагъта. Махыл дæр ахæм 
æмбисонд æрцыдис. Дунейыл иууыл карздæр хæцæнгарз цы ис, 
æгæрыстæмæй хæстон уавæры пайда кæныны бар кæмæй нæй, 
ахæм хæцæнгæрзтæй дæр нæ æхстой, цагътой нын нæ хъæбулты, 
80 

ООО БайатыЗактот.аБтшиты хьысмæт» <ХХ> 
хъæуты сыгътой, бирæ хæдзæртты басыгътой æд бинонтæ, 
удæгасæй иумиаг ингæнты ныгæдтой ирæтты. 
Æмæ нын æй хæст хонын дæр нæ уагътой. «Конфликт», дам, æй 
хонут, науæд, дам, дунейы адæмы цæсты мах æгад кæнæм! Кæсыс, 
куыд хорз сыхæгтæ нын сты! Мах, дам, уæ цæгъддзыстæм, фæлæ, 
дам, сымах афтæ макуы срæдийут, цæгъдынц нæ, науæд, дам, 
махыл исчи фæхуддзæнис, сымахæн, дам, уыцы хъизæмæрттæй 
дæр ницы у, фæлæ, дам, махыл худгæ дæр мачи фæкæнæд! 
Уæддæр ма хуыздæр сыхаг цы хъуамæ уа! 
Фæлæ махмæ, хæст цытæ фæкæны, адæмы цы хуызæн скæны, 
уый кой нæм уыдис. 
Ахæм рæстæджы уырыс афтæ фæзæгъынц, зæгъгæ, кому война, 
а кому - мать родная. 
Иуты хæстæй не 'вдæлдис, мæгуыр, æмæ æхсæвæй-бонæй, 
знаджы нæмыджы ныхмæ сæ риутæ даргæйæ уæззау тохты 
æрвыстой сæ царды уæззау бонтæ. Искæцæй исты æрбайсынмæ 
нæ, фæлæ сæ хæдзæртты искуы иу хатт æрбадтаиккой фынджы 
уæлхъус æмæ сæ мæдты конд хæринагæй хъармæй зæрдæйы 
фæндиаг бахордтаиккой, уымæ дæр сæ нал æвдæлд. Иннæтæ 
та (хорз у æмæ бирæ нæ уыдысты уыдон), хæсты тæсæй чи 
фæлыгъдис æмæ сæ хæдзæрттæ дуарæхгæдæй кæмæн баззады- 
сты, уыдон фæллæйттæм лæбурдтой сусæг æргомæй æмæ сæ 
давтой, ластой сæ хæдзæрттæм. Æмæ уыцы хæдзæртты куы 
райвадæг кодтой, уæд та бавнæлдтой, æнæхъусдардæй чи аззад, 
уыцы æхсæнадон агъуыстытæм... 
Цард хæлæгæй нæу, зæгъгæ, чи зæгъы, уый тынг рæдийы. 
Адæмы кæрæдзимæ хæлæг кæныны хъуыддаг куы нæ разæнгард 
кæнид цæрынмæ, уæд, æвæццæгæн, цард бынтондæр банымæг 
уаид. Æз кæмæдæрты афтæ тынг бахæлæг кодтон, æмæ мæ лæгыл 
фыццаг хатт уæд спыхс калдтон мæ зæрдæйы фæндиаг. 
- Мацы дæ зæгъдауа, ды дæр лæг куы хуыйныс, уæд цавæр 
æндзыг бадæ? - иу хатт та нæ сыхæгты лæг машинæйы дзаг 
алыгъуызон дзаумæттæ куы æрбафтауц кодта сæ хæдзармæ, уæд 
æм мæнæн фырхæлæгæй мæ цæстытæ рацæйхаудтой æмæ мæ 
пырх акалдтон мæ мæгуыр лæгыл. 
- Æмæ мын уæдæ цы аразын кæныс? - уыцы дисгъуызæй мæм 
æрбакаст. 
81 

ООС> Ба&аты Виктор: «Бинопты хъысмæт» <ХХ> 
- Уæртæ рудзынгæй Шапоты кæртмæ акæс æмæ базонай, цы 
аразын дæ хъæуы, уый. 
Акает Шапоты кæртмæ æмæ фæстæмæ фездæхтис. 
- Нæ! - хъæрæй фæкодта афтæ, стæй ныллæгдæр хъæлæсæй 
райдыдта дзурын, цыма йæхиимæ дзырдта, ахæм уагыл, - Шапот 
цы аразы, уый аразын мæнæн нæ бауыдзæн мæ бон. Иу хæст дæр 
мыггагмæ никуы ахаста. Искуы ацы хæстæн дæр кæрон уыдзæн. 
Адæм та фæстæмæ æрæздæхдзысты сæ хæдзæрттæм. Цæрдзысты 
та куыд æмбæлы, ахæм уагыл. Сыхæгтæ, хæстæджытæ, зонгæтæ 
кæрæдзимæ цæудзысты уазæгуаты. Искуы мæм мæ хорз зонгæ 
уазæгуаты куы æрбацæуа æмæ мын мæ хæдзары йæ дзаумæттæй 
исты куы æрбаййафа, уæд мын нæ зæгъдзæн, куыдз, адæм сæ 
фыртыхетæй сæ сæртæ æфенайынмæ куы фесты, уæд сын ды та 
сæ муртæ давынмæ фæдæ? Æмæ дын уый цыхуызæн лæджы ми 
уыдис? 
- Шапо æрвылбон дæр ласы машинæйы дзаг æмæ сæ цымæ 
иууыл йæ хæдзары æвæры? - зулмæ йæм бакастæн. 
- Æмæ сын уæдæ цы ми кæны? - дисхуызæй мæм æрбакаст лæг. 
- Фæсхохмæ сæ аласы æмæ сæ уым ауæй кæны... Аслам аргъыл 
цы дæттай, уый дын цæстыныкъуылдмæ æрбауæй уыдзæн. 
Ацы хабар лæгæн йæ зæрдæмæ фæцыдис, æвæццæгæн: ныхъ- 
хъус ис æмæ иудзæвгар рæстæг ницыуал едзырдта. 
- Æз дис кæнын, уый æппæт фæллой ласы æмæ сæ, зæгъын, 
æвæргæ та кæм кæны? - йæ сæр æнкъусы, афтæмæй дзуры лæг. 
Æз ын ницыуал загътон. Уадз æмæ йæхæдæг ахъуыды кæна, цы 
аразын æй хъæуы, ууыл. 
Æмæ æцæгæй ахъуыды кодта. Ахъуыды кодта æмæ, æз 
хæлæгæй кæмæ мардтæн, уыцы Шапо мын иу хатт йæ мидбылты 
хæлæджы худтгæнгæйæ афтæ зæгъы: 
- Заремæ, дæ лæджы рогзонд, æнæсæрæн хуыдтай, фæлæ уый 
цы сæрæн разынд, ахæм дзы никуыма федтон... 
- Ныууадз ма йæ, - æз ын бамбæрстон йæ ныхасы ад æмæ йыл 
уæлæнгай буцтæ скодтон. - Цы сæрæндзинад равдыста?.. 
- Æз хæсты райдианæй фæстæмæ кæнын ацы куыст, - 
цыма адæмы фæрныгадæн кусы, ахæм хъæлæсы уагæй дзуры 
Шапо. - Сымах мын ахæм сыхæгтæ не стут æмæ уæ исты 
82 

ООО. Баваты Виктоц^Лшюнты хъыслгæт» ООО 
æмбæхсон, Заремæ. Уый тыххæй уæ бузныг дæн æмæ мæнæй 
дæр мацæмæй тæрсут. Рæстæг ахæм у æмæ дзы чи цы æрбафтауц 
кæна, уый йын йæ мады æхсырау батайдзæн. О, æмæ æз хæсты 
райдианæй фæстæмæ кæнын ацы куыст, ласын машинæйыл, уый 
нырма цалдæр боны ауæдтытæ кодта, фæлæ мæнæй бирæ фылдæр 
фæллой æрбафтауц кодта. Стæй мæнæн уæлдай нæ вæййы, цъæл 
бандой федтон, уæддæр æй хъуамæ рахæссон æмæ... Уый азилы 
къуымты æмæ рафтауц кæны хæссынæп рæуæг æмæ уæйæн та 
зынаргъдæр цы вæййы, уый. 
- Бæргæ уымæн дæр машинæ куы уаид, уæд ласид фылдæр, 
фæлæ, - æз уæддæр мæхи тæригъæддаг хуызæй æвдисын. 
- Афтæ куы змæла, уæд уын рæхджы машинæ дæр уыдзæн. 
Тыхсгæ макæн... 
- Раст загъта Шапо. Мæхъæлы хæстæй лæппутæй чидæр 
æркодта заманайы машинæ. Аслам аргъыл æй лæвæрдта æмæ... 
Уæдмæ æцæгæй дзæбæх æхца æрбамбырд кодтам æмæ йæ 
алхæдтам. Ныр мæ мæгуыр лæг дæр æккойæ нал æнтъухы, фæлæ 
машинæйыл, уыцы дзæбæх æнцонæй æрбаласы алыгъуызон 
хорз дзаумæттæ. Дзæбæх куы æрбамбырд вæййынц, уæд та стыр 
машинæ аххуырсæм æмæ сæ мæхæдæг фæсхох фæкæнын. Уым 
мын æххуысгæнджытæ фæзынд æмæ сæ уыдонæн аслам аргъыл 
авæрын æмæ та рафардæг вæййын. Хатт уырдыгæй та раласын, 
ам хорз аргъыл чи ауæй уыдзæн, ахæм товартæ. О, æмæ æхца 
фылдæрæй фылдæр кæны. 
Амæн йе рымысæг æмæ йæ саразæг йæ ихсыд дæндæгтæй 
сæкæртæ фæхæра! Ахæм æхцакусæн рæстæг, æвæццæгæн дунейы 
дæр никуыма уыдис! Дæ бон фезмæлын уæд æмæ дын дæ намыс 
дæ азмæлæнтыл сахсæнтæ ма æвæрæд, æндæр дæ æхца кусынæн 
ницы хъæуы. Цы аразын хъæуы, уый дæм йæхæдæг йæхи къахæй 
цæудзæн. Ды йæм цырд лæу. Адæм æхцакусæн уавæртæ кæрæдзи 
къухæй скъæфынмæ хисты куыйтæй фыддæр фесты. Хисты 
фынгæй адæм куы райхæлынц, уæд куыйтæ кæрæдзи дзыхтæй 
стæджытæ куыд фескъæфынц, афтæ скъæфынц адæм кæрæдзи 
къухтæй æхца акусæн фæрæзтæ. Фæлæ мæнæн дæр мæ къухтæ 
мыййаг бæмбæгæй куынæ сты. Цы сæм æрбахауа, уый куыдз нæ, 
фæлæ стонг бирæгъ дæр нал атондзæн мæ къухтæй. 
83 

Мæ сæры хицау, йæ низтæ йын бахæрон, тынг сарæхстис... 
раст, цы хуызæн рæстæг æрцыдис, ахæм рæстæджы адæймаг 
разындис. 
Хицауады кусджытæ дзæбæх рæстæджы сæ машинæтæн 
фылдæр агуырдтой гуырдзиаг шофыртæ. Уыдон фыдæлтæй 
фæстæмæ, пайда сын чи уа, исты ратонын æнхъæл кæмæй сты, 
уыцы адæймæгты зæрдæ алхæнынмæ цы фæнды базаргæнæгæй 
хуыздæр арæхсынц. Кæмæн-иу дзы йæ хæдзармæ райсом раджы 
фæткъуытæ бадавтой, кæмæп сæнæфсиры асыкк, кæмæн хъыбы- 
лы мард. Уыдон дæр та-иу сæ радзырдтой, йæ машинæйыл ма 
уæддæр ирон шофыр кæмæн бадтис, хицауады уыцы разамонæг 
кусджытæн æмæ ма-иу сын афтæ дæр бафæрæзтой: 
- Цæмæн дарыс ды уыцы ироны дæ машинæйыл? Раст ма 
зæгъ, искуы дын йæ дзыппыты æхсæртæ уæддæр æрбахаста? 
- Нæ мын æрбахаста, - чысыл ахъуыдыйы фæстæ-иу сдзырд- 
та уыцы разамонæг кусæг. Хъуыды та-иу уымæн акодта æмæ, 
хицауады кусæгыл не мбæлы мæнг ныхæстæ дзурын. Уæдта йын 
искуы æцæгæй йæ шофыр æрбахаста йæ дзыппы дзаг æхсæртæ 
æмæ йæ зæрдыл дзæбæх нал лæууы. Цæмæн дзы хъуамæ зæгъа 
мæнг ныхас? 
- Æмæ уæдæ чидæр хæрæг уасынæн куыд дардта, уый дард 
æй цы кæныс? - бахудтаид, æрхъуыдыджын чи разынд, уыцы 
бæрнон кусæг йе 'рхъуыдыджын ныхасыл æмæ ацамыдтаид 
зонд йе 'нæрхъуыды хæларæн - атæр æй исты æфсон æмæ дын 
мæ шофыр ссардзæн, æрвылрайсом дæр дын хуынтæ чи хæсса, 
ахæм гуырдзиаг шофыр... 
- Комкоммæ райсом цæмæн хæссынц хуынтæ уыцы хуыцауы- 
сконд шофыртæ? Æндæр рæстæджы нæй хуын æрбахæссæн? - иу 
хатт иу мæгуырзонд бæрнон кусæг бафарста йæ хæрзгæнæджы. 
Уый тынг ныххудтис сылваз худтæй æмæ афтæ зæгъы: 
- Райсом уымæн, æмæ æхсæв машинæйыл сæхи хъуыддæгтæ 
фæкæнынц. Райсом та дын хъуамæ истæмæй дæ зæрдæ алхæна, 
цæмæй йын афтæ зæгъын ма бафæразай, машинæ-иу изæры гара- 
жы бауром, зæгъгæ... 
Гъе, æмæ хицауады бæрнон кусджытæ иууылдæр сæ служ- 
бæйон машинæтыл сбадын кодтой, æхсæв йæхи хъуыддæгтæ чи 
84 

ООО Бад(Ш1Ъ1311]шюп^Æикаитъи^ъысмæт>> ООО 
кæна æмæ райсом та бæрнон кусæджы зæрдæ исты хуынæй чи 
алхæна, ахæм шофыртæ. Фæлæ бæстæ куы сæзмæст, нæ сыхæгтæ 
нын нæ фыдæлты зæхх сæхи бакæнынмæ куы рхъавыдысты, уæд 
иу райсом уыцы хуынтæхæссаг шофыртæ сæ машинæтыл æнæ 
хуынæй дæр нал фæзындысты. Ныр сæ уыцы бæрнон кусджы- 
ты сæр нал хъуыдис. Гамсахурдиа сын удæгас уæд, æндæр уыцы 
бæрнон кусджытæ дæр иннæ адæмимæ кæнæ хохæн фæфале уыд- 
зысты, науæд та афардæг уыдзысты сæ фыдæлты фæндæгтыл. 
Афтæ, æмæ сæ йæ машинæ æрцагурыны фадат никæмæнуал 
уыдзæн. 
Афтæмæй хицауады бæрнон кусджытæ аззадысты æнæ 
машинæтæ æмæ сын цалынмæ тыхст æмæ уырыд, хæствæллад 
Ирыстоны хицауад ногæй машинæтæ самал кæнынхъом фæуа, 
уæдмæ уал хæдзарæй куыстмæ æмæ куыстæй хæдзармæ цыды- 
сты фистæгæй. Кæй зæгъын æй хъæуы, машинæ ахуыр бæрнон 
кусджытæн къахæй цæуын иуæй зын уыдис, иннæмæй та-иу 
сын, уæдмæ сæм мæсты чи уыд, ахæм лæгтæ, фембæлгæйæ, æнæ 
зæгъгæ нæ фесты: 
- Куыд у, зын у къахæй цæуын, ме 'рдхорд? 
- Уыцы æрбаппаргæ дзырдтæ сæ æнæкардæй кæй æргæвстой 
æмæ-иу фæйнæрдæм агурæджы каст кæй кодтой, уый фæхатыдта 
мæ зондджын лæг. Уайтагъд бамбæрста, цы агурынц, уый æмæ 
та-иу райсом йæ фæндаг ракодта, бæрнон кусджытæ фылдæрæй 
кæм цæрынц, уыцы уынгты. Цалдæргæйттæй-иу сæ авæрдта йæ 
машинæйыл æмæ та-иу сæ сæ куыстытæм бадавта. Изæр та-иу 
сыл фембæлдис, сæ куыстытæй рахизæны тæккæ къæсæргæрон. 
Афтæмæй йемæ схæлар сты хицауады бæрнон кусджытæ 
æмæ, алы рæттæй нæм гуманитарон æххуыс цæуын куы райдыд- 
та, уæд уыцы алыгъуызон асыччытæ æмæ къоппытæй нæ кæрты 
базмæлæнтæ дæр нал уыдис. 
Ныр мын, æрвылхатт агурын кæй хъуыд, ахæм машинæ 
мæ къух нал арæзта æмæ ссардтон, дзыхъхъын ног КАМАЗ 
кæмæн уыд æмæ сæрмагондæй мæнæн чи лæггад кодта, иу ахæм 
шофыр. Фалæрдæм уыцы гуманитарон æххуысы асыччытæ 
æмæ къоппытæ ластам, ацырдæм та, ам хуыздæр аргъыл цы уæй 
кодта, ахæм базайрæгтæ. 
85 

ООО КайатыЛиктпп^лБшюпты хъысмæж>2_ ООО 
О, дунескæсæг, æхцайы бын куыд фестæм æмæ сæ цы 
фæкодтаиккам, уый дæр куыд нæ уал зыдтам. Цæмæй бирæ 
бынат ма ахстаиккой æмæ ма сын нæ хæдзары æрæвæрæн бынат 
уыдаид, уый тыххæй сæ райдыдтам ивын доллартыл. 
Мæ тæригъæд ныккæлæд адæмыл! Хъæр, хъыллист кодтой, 
цæгъдынц нæ гуырдзы, зæгъгæ, тел телы фæстæ цавтой Мæскуымæ, 
дунейы алы бæстæтæм. Уырысы хицауадæн дæр ницыуал гæнæн 
уыдис æмæ æрсидтис. Гуырдзыстоны хицауадмæ, цæмæй бауро- 
мой хæст, Ирыстоны мауал кæла ирон туг. Дагомысмæ æрцыдысты 
æмæ уым сæ къухтæ æрфыстой сразыдзинадыл, æнæрай дзы 
скæной. Хæст æрурæдтой, æрцыдысты нæм фидауынгæнæг 
тыхтæ Уæрæсейæ æмæ мæ хуызæтты атæлфæнтыл цъуаттатæ 
сæвæрдтой... Фæлæ, куы загътон, адæймаг фезмæлынæн куы уа, 
стæй дын хицауады бæрнон кусджытæ иууыл æлхæд куы уой, 
уæд дæ атæлфæнтæ кæмдæриддæр ссардзысты сæхицæн атæлфæн 
æмæ та... 
Адæм сабырадон цардмæ куы æрæвнæлдтой, уæд фæзынд, 
адæмы цард, республикæ сæндидзын кæныныл чи куыста, 
ахæм уагдæттæ. Уыдонæй иу уыдис материалон ресурсты  
комитет. Хистæрæй йын баурæдтой, мæ лæг йæ машинæйы фæрцы 
тынг кæимæ слымæн ис, ахæм лæджы. Уый йæ бакодта йæхимæ 
кусынмæ. Бахæс ын кодтой ахæм хъуыддаг: æхца-иу æм рад- 
той дзæвгар. Ныр, дам, ацу ацы æхцаимæ Цæгат Ирыстонмæ, 
Уæрæсейы æндæр æмæ æндæр горæттæм. Æлхæн, адæмы 
тынгдæр чи хъæуы, ахæм товартæ. Кæм цы балхæдтай, æмæ йыл 
цас бафыстай, стæй æндæр хæрдзтæ кæм бакодтай, уыдонæй 
алкæй тыххæй дæр райе бæлвырдгæнæн документ æмæ дæ 
æндæр ницы хъæуы. 
Лæг, мæгуыр, ахæм стыр хъуыддæгтыл ахуыр нæма уыдис 
æмæ йæ ныфс тынг нæ хаста, фæлæ, ма сразы уыдаид, уый дæр 
йæ сæрмæ не схаста. Стæй, æвæццæгæн, æз ын куы бауайдзæф 
кæноп, уымæй дæр тарстис (тынг мæ тæрсы) æмæ сразы ис, фæлæ 
сусæгæй бафарста, йе 'мкуеджытæй йæ зæрдæ фæлтæрддзинадæй 
тынгдæр кæмæ æхсайдта, иу ахæм лæджы. Уый йæ алывæрсты 
йæ цæст ахаста æмæ йын афтæ зæгъы: 
- Дæуæй хорз кусæг рацæудзæн, Дуди. 
86 

<У>Л Ка< 
'шюу^лБшюиты хъысмæшж 
^ХХ> 
- Цæмæй бæрæг у? - нæ йæ бамбæрста Дуди. 
Лæг ын йæ уæхск æрхоста æмæ афтæ зæгъы: 
- Цæмæй цæ, дæ алыварс уæвæг адæмæй йæ уды сконды 
кæмæн цы тæлфы, уый фенынмæ арæхсыс, æмæ ныртæккæ та 
уый тынг ахсджиаг у. 
- Уæддæр дæ хорз не 'мбарын, - Дудийы фæндыдис, цæуыл 
хъуыды кæны ацы лæг æмæ Дудийы та, уый хъуыдымæ гæсгæ, 
цы аразын хъæуы, уыдон ацы иу фембæлдæн рацъирын. 
- Раст зæгъ, цæмæй йæ базыдтай, æз ахæм хъуыддæгтæм тынг 
кæй арæхсын, уый? - лæг ын комкоммæ ныккаст йæ цæстытæм 
æмæ йæ бафарста фидарæй. 
- Мæ зæрдæ мæм афтæ сдзырдта, науæд нырма дыууæ бонæй 
фылдæр зонгæ не стæм, - фидарæй йын загъта мæ лæг дæр. 
- Æмæ дын уæдæ æз дæр уымæн загътон, гъе, хорз кусæг дæ 
рацæудзæн, зæгъгæ. 
- Уæдæ мæ ныр цы кæнын хъæуы? 
- Сæдæ хаты фехъусынæй иу хатт фенын хуыздæр æмæ 
пайдадæр у: зæгъ дæ хистæрæн æмæ мæн дæр демæ арвита. Иу 
хатт уæддæр. 
Дудийы хъуыды хистæры зæрдæмæ тынг фæцыдис. Фидары 
мад нæ куыдта, зæгъгæ, ацы куырыхон зондамынд йæ зæрдыл 
хорз кæй дары, уый тыххæй. Арвыстой йын уыцы лæджы йемæ 
æмæ... 
Диссæгтæ мын фæдзырдта Дуди, фæстæмæ куы æрыздæх- 
тысты, уæд. Фæдзæхсгæ мæ бакодта, макуы, дам, сæ макæй цур 
срæди. Ныртæккæ, дам, дуртæ æмæ хус бæлæстыл дæр хъустæ 
æмæ цæстытæ ис. Фенын æмæ фехъусын мондагæй уыдон дæр 
цъæх арт уадзынц æмæ... Æмæ æз дæр мæ дзыхыл хæцын. Ныр 
дæр сæ мæнæ гæххæттыл мæхицæн фыссын, æндæр ницы æвзæр 
аразын. Кæд искæй къухмæ бахауой мæ фыстытæ, уæддæр сæ 
кæсгæ ничи бакæндзæн. Ныртæккæ дунеон литературæйы 
классикты кæсынмæ никæйуал æвдæлы æмæ мæ æнæбары 
дзымандытæ кæсынмæ чи æргуыбыр уыдзæн? 
О, æмæ мын диссæгтæ фæдзырдта, диссæгтæ, æз уын амæлон. 
- Уанцайы ам ницыгар лæгæй зонынц, - дзырдта мын 
Дуди, - фæлæ фæндагыл уый хуызæн сæрæн æмæ дзырдарæхст 
87 

<ХХХ Бабдты Виктор; «Бинопты хьысмæт» ООО 
никуы федтон. Искуы-иу нæ автоинспектортæ куы æрурæдтой, 
уæд-иу сæм уыцы худгæйæ рагæпп ласта кабинкæйæ. Тыхстытæ, 
хъæбыстæ... Бинонтæ куыдтæ сты хæдзары? Мæллæгæй, 
рынчынæй уæ Хуыцау бахизæт, æмæ-иу сын цытæ нæ адзырд- 
та, стæй та-иу фæцис нæхи тыхст уавæртæ дзурынмæ. Ахæм 
уынгæг хъæлæсæй сæ дзырдта æмæ-иу мæхи дæр скæуынмæ 
бирæ нал бахъуыд. Автоинспектортæй дæр ис тæнзæрдæтæ æмæ- 
иу уайтагъд сæ дзыппытæй къухмæрзæнтæ фелвæстой æмæ-иу 
сæ цæстытæ сæрфынмæ фесты. Сæхицæй-иу нын нæ тæригъæды 
тыххæй чи сигареттæ лæвæрдта, чи дыргътæ, чидæртæ-иу сæ 
дзыппытæй канфеттæ дæр фелвæстой æмæ-иу нын сæ тыххæй нæ 
къухты ныссагътой. Кæуылты ма-иу нæ фервæзтаиккой, уый-иу 
зонгæ дæр нал кодтой. Æхцайы кой-иу сын куы сцæй кодта Уанца, 
уæд-иу сæхæдæг (иууыл нæ, фæлæ чидæртæ) сæ дзыппыты сæ 
къухтæ фæтъыстой, фæлæ... Автоинспекторы дзыппæй искæмæн 
раттыны тыххæй æхца сисæн ис, зæгъгæ, уæд-иу нын уый дæр 
цыма нæ бахæлæг кодтаиккой, афтæ нæм кастис, фæлæ... 
Иу диссаг та, товар кæмæй æлхæдтам, уыдон уыдысты. 
Нæ тæри-гъæддаг уавæр-иу сын ахæм хуызы дзырдта Уанца 
æмæ-иу нын бирæтæ картоф, мæнæу æмæ ма цыдæртæ баргæ 
дæр нал кодтой. Машинæйыл-иу сæ бакалдтой æмæ та-иу нын 
гæххæттыл афыстой, æцæгæй дзы цас хъуамæ уыдаид, уымæй 
бирæ къаддæр, йæ аргъ та-иу ын ныффыстой, цы йыл бафыстам, 
уымæй бирæ фылдæр. Æз ацы хъуыддаджы æфтиаг не мбæрстон 
фыццаг бонты æмæ йæ иу хатт афарстон, уый та нын цы дæтты, 
зæгъын? Уый тынг ныххудтис æмæ афтæ зæгъы: «Куыд нын 
цы дæтты? - тынг ныххудис Уанца æмæ мын бамбарын кодта 
хъуыддаг: «Нæхиуæттæн æй ауæй кæндзыстæм, гæххæттыл цы 
аргъ ис, ууыл. Уæлдай нæм чи аззайа, уыцы æхца та нæхи у æмæ 
нæ цы фæнда, уый йын араздзыстæм!» 
Фæстæмæ куы æрæздæхтысты, уæд сæ куыстуаты хистæр æмæ 
бухгалтер райстой æмбарынгæнæн фыстæг, автоинспектортæ 
сæ кæм æмæ цас байстой æхца, уый тыххæй, продукты аргъы 
тыххæй та сæм уыдис документтæ æмæ... 
Се 'фтиаг куы банымадтой (мæн сæ цурмæ нæ бауагътой æмæ 
дзы кæд Дуди мæнæй дæр исты æмбæхста, уæддæр ын чи цы 
88 

ООО Бабаты Виктор: «Бшюнтьисьысмæт» ООО 
зоны?), уæд не 'гас дæр тынг фæтыхстыстæм: фыццаг ацыдæн 
нæм дзы уыйбæрц æхца кæм æрбахауд, уым... 
- Нæ, - фидарæй загъта Дуди, уыцы фæндаджы дæлæ-уæлæйæ 
куы æрынцадис, уæд, - иу Уанца дæр нал æмæ иннæ дæр! Ныр 
мæхæдæг зонын, цы аразын мæ хъæуы, уый, уыйау кæуынмæ 
кæд не сарæхсон, уæддæр дзургæ кæндзынæн... 
Искæмæнты чысыл æхцайы муртæ куы авæрон, уæддæр, 
Уанцамæ дзы цас ацыд, уымæн йæ фæндзæм хайы бæрц дæр 
нæ бахардз уыдзæн æмæ иннæтæ иууылдæр уыдзысты нæхи, 
мæхи Заремæ, - ам мыл фырцинæй ахæм тыхст ныккодта æмæ 
фæтарстæн, куы мæ зæгъын ныххурх кæна... 
Мацæмæй фæкуывдæуа æхцайы хуыцауæн, кæд цавæр хæй- 
рæгæй æлгъыст у! Цас дзы фылдæр æфта адæймагмæ, уый бæрц 
æй дзы кæд хъæуы фылдæр! 
Æхсæвæй бонæй хъуыды кодтон, уæдæ нæм цы æхца æрæм- 
бырд ис, уый ма цы хуызы фæфылдæр уыдзæн... Лæг цыдис дард 
балцыты æмæ уырдыгæй хаста, фæлæ мæн фæндыд, хæдзары чи 
ис, уыцы æхца дзæгъæлы куы нæ лæууид æмæ уый дæр исты 
куы кусид... Æмæ та уыцы хъуыддаг дæр йæхи æгъдауæй баца- 
гуырдта мæн. Æз æй рагæй агуырдтон æмæ йыл нæ хæст кодтон, 
уый та куыддæр мæ сæр бахъуыд, афтæ мæ рауардта: 
Иу хатт дуканийы амбæлдтæн, рагæй дæр тынг хæлар кæимæ 
уыддæн, иу ахæм сылгоймагыл. Уый дæр базар кæй кæны, уый 
зыдтон æмæ йæ ницы æнхъæлæй афарстон: 
- Цы æхца дæм æрбамбырд, уыдон цы фæкæныс? Афтæ дын 
дзæгъæлы лæууынц хæдзары? 
- Ома, куыд лæууынц? - дисгъуызæй мæ афарста. 
- Куыд фæлæууынц, афтæ, искуы арф æвæрдæй... 
- Æмæ ацы æхцакусæн рæстæджы æхца афтæ чи æвæры, 
мæ тæригъæд дæ уа? - уыцы уайдзæфгæнæджы кастæй мæм 
æрбакаст. 
- Уæдæ сын цы ми кæныс, æз дæр дæ уымæй фæрсын? 
- Ныртæккæ æхца æфстау кæй хъæуы, ахæм адæймæгтæ бирæ 
ис... 
- Искæмæн æфстау раттынæй мæныл цы æфтиаг бафтдзæ- 
нис? - йæ дзырд ын фескъуыдтон. 
89 

<ХХ> БабатыЛиктор: «Бхшонты хьысмæт» <000 
- Афтæ сæ сæрмæ сæр куы радтай, уæд дын дзы, кæй зæгъын 
æй хъæуы, ницы æфтиаг уыдзæн, - зулмæ мæм æрбакаст ус æмæ 
сдзырдта, - проценттæ цы сты, уый зоныс? 
- Зонын, фæлæ ам... 
- Æхца æфстау куы ратай, де хца цы у, уымæ дын æрвылмæй 
дæр дæс, фынддæс проценты куыд æфта, уæд ма ахъуыды кæн, 
де хца афæдзмæ цас «цот» ратдзысты. 
- Акæс, дæ хорзæхæй, - нырмæ æз уыцы хъуыддаг куыд нæ 
зыдтон! - тынг бамæт кодтон æз. 
- Ныр æй зон æмæ дзы кус, æрмæст дыл сайд ма æрцæуæд, - 
афæдзæхста мæ ус. - Кæй нæ зонай, ахæмæн ма дæтт æхца, науæд 
гæнæн ис, æмæ искуыдæм афардæг уа. Ныртæккæ, куы бахъæуа, 
уæд дæ сæрыл чи рахæца, дæ хæсджыны дын зæрдиагæй чи баца- 
гура, ахæм хицауад нæй. Афтæ æмæ архай дæхи зондæй, дæхи 
хъаруйæ, дæхи фæлтæрддзинадæй... 
- Дæ хорзæхæй, исчи куы агура, уæд-иу æй мæнмæ сардау, - 
балæгъзтæ йын кодтон. 
- Уый дын мæ быгъдуан уæт, - ныфс мын авæрдта æмæ... нæ 
мæ фæсайдта... 
Фыццаг хатт æхца куы радтон проценттыл, уæд мæ уды гæртт- 
гæртт цыдис, Дудийæн æй хъæр дæр не скодтон. Кæмæндæр 
æфстау æхца ратт æмæ дын иу мæйы фæстæ æрбахæсса, 
бынтопдæр дæ хид кæуыл нæ рацыд, ахæм æхцатæ проценты 
хуызы, уый мæм нæ хъардта, нæ мæ уырныдта, фæлæ мæм уыцы 
ус иу мæйы фæстæ нæ, фæлæ дыууæ боны фæфæстиат кодта æмæ 
афтæмæй куы æрбацыд æфсæрмытæ гæнгæ æмæ мæ хатыртæ 
куы фæкуырдта, уæд хорзау нал уыдтæн. Хатыр дзы, зæгъын, 
мæхæдæг хъуамæ ракурин, æхца йын авæрдтон рæстæгмæ пайда 
дзы акæнынмæ æмæ мын уый та бынтон лæвар æхцатæ æрбахаста. 
Нæ, уый мæ нæ уырныдта, фæлæ мæм арæхæй арæхдæр куы рай- 
дыдтой цæуын æфстау агурджытæ, уæд æз дæр зонд базыдтон 
æмæ мæ проценттыл уæлæмæ уæлæмæ хæцыдтæн. Чидæртæ-иу 
дзы бахъуыр-хъуыр кодта, æгæр, дам, нæ стигъыс, фæлæ мæнæн 
мæ цæсгомы царм ахæм бæзджын ссис æмæ æппындæр сырх нал 
кодта. Иугæр уый нæ сырх кæны, уæд æз дæр ницæуыл мæт  
кодтон æмæ... 
90 

Иу хатт та мæм æрбацыдис... Æй, мæ уд йæ нывонд фæуа, 
цард тæбæгъы донæй уæлдай нæу, зæгъгæ, уый зæгъæгæн. Искуы 
уый æнхъæл уыдтæн æмæ, чысылæй фæстæмæ фырхæлæгæй 
мæ дæндæгты къæс-къæс кæмæ цыд, уыцы Альбинæ искуы мæ 
разы ахæм сæргуыбырæй æрлæудзæн æмæ мын ахæм хуызы 
балæгъзтæ кæндзæн? Нæ, уый æнхъæл никуы уыдтæн æмæ мын 
уый ноджы мæ мастыл цæхх кодта. 
Альбинæимæ иу сыхы схъомыл стæм, иу скъолайы, иу къла- 
сы ахуыр кодтам, æцæг, иу партæйыл никуы бадтыстæм, æз æй... 
мæ сæрмæ йæ нæ хастон, хæлæг æм кæй кодтон, уый тыххæй. 
Уыцы гадзайæн чысылæй фæстæмæ йæ хъуыддæгтæ афтæ хорз 
цыдысты, æмæ йæм мард дæр бахæлæг кодтаид. 
Сыхы зæронд устытæй исчи дуканимæ фæцæуы дзул 
æлхæнынмæ, уæд та иу уыцы рæучи (афтæ йæ бирæ чидæртæ 
хуыдта, æз дæр æй афтæ хуыдтон) йæ размæ фæцис æмæ-иу ын 
уыцы уæзданæй, æри ма æз дын æрбадавон дзул, зæгъгæ, хъуамæ 
фæкодтаид. Æндæр исты дæр афтæ. Уый тыххæй дзы куыд буз- 
ныг уыдысты æгас сыхы адæм усæй лæгæй! 
Æз дæр-иу хатт фæкоммæ кастæн, чи мын цума кодта, у ыдонæй 
кæмæндæрты, фæлæ уый тыххæй мæнæй никуы ничи раппæлыд. 
Уас сæ дæндæгтæ фæриссæнт уыцы зæронд хъембыртæн, кæд иу 
раппæлдæй се 'взæгтæ нæ бахус уыдаиккой. 
Скъолайы дæр афтæ. Хатт-иу урок хæдзары иу кастæй 
фылдæр нæ бакодта, фæлæ-иу æй афтæ хорз радзырдта æмæ 
та - «фондз», æз-иу ыл мæ сæр куы фæцъæл кодтон, уæд дæр 
«æртæ», стæм хатт та - «цыппар». Ноджы ахуыргæнджытæ иуыл 
уымæй æппæлыдысты æмæ... Суанг ма йын майдан дæр радтой, 
астæуккаг скъола каст куы фестæм, уæд. 
Æз мæнæ нæхи институтмæ дæр, мæ фыд кæмæндæр æхца 
кæй ратта, уый фæрцы бахаудтæн, уый та Мæскуыйы амидæг 
ис æмæ университетмæ бацыдис, иу фæлварæны йедтæмæ нæ 
ратта, афтæмæй. 
Уым дæр ахæм хорз ахуыр кодта æмæ университеты  
ректорат не скъоламæ цалдæр хаты арфæйы фыстæджытæ æрæрвыста. 
Кæддæр дзы нæхи газеты мыхуыр уыдис уыцы фыстæджытæй 
дæр æмæ ма ноджы æндæр æппæлæн хабæрттæ дæр. Уым сæ 
91 

<ХХ>_ ЪабатыЗмюшр: «Бинонты хъысмæт» ООО 
бакастæн, æндæр мæ Альбинæйы хъуыддæгтæ тынг дæр не 
'ндæвтой... хæлæг æм кæй кодтон, уый тыххæй. 
Университет каст куы фæцис, уæд, дам, æй уым урæдтой 
кусынмæ, фæлæ не 'рлæууыд, кæм ахуыр кодтон, уыцы скъо- 
лайы, дам, хъуамæ кусон, мæнæн зонд чи амыдта, уыцы ахуыр- 
гæнджытимæ. 
Æмæ йын уайтагъд авæрдтой куыст, фæлæ... бæстæ сызмæст. 
Ахуыргæнджыты мыздæй адæймаг мæнæ былтæ сæрдæн балхæ- 
нынхъом дæр нал уыдис. Алчи ма базар кæныныл ныххæцыд 
æмæ... 
Альбинæ мын куы балæгъзтæ кодта, дæуæн дæ хъуыддæгтæ 
хорз цæуынц, зæгъгæ, æмæ мын чысыл феххуыс кæн: æхца 
мын æфстау ратт проценттыл, уæд ын исдуг мæ цæст нæ уарз- 
та, стæй та ахъуыды кодтон, уадз æмæ арæхдæр лæууа мæ разы 
сæргуыбырæй, цæрæнбонты йæм цы фæхæлæг кодтон, уыдон ын 
ныр сисон уæлдайджынтæй. 
Радтон ын æфстау æмæ дзы æрдомдтон, нырмæ кæй никæмæй 
ма райстон, ахæм стыр процент, фæлæ уый йæ цæст дæр не 
'рныкъуылдта: сразы мын ис æнæуæлдай ныхасæй. Æз ма 
фæсмон дæр фæкодтон, ноджы дзы фылдæр кæй не 'рдомдтон, 
уый тыххæй... 
Иу мæйы фæстæ мын мæ проценттæ куы рбахаста, уæд мын 
ахæм бузныгтæ фæкодта, раст ын цыма лæвар радтон уыцы æхца. 
Æз æй бафарстон, куыд цæуынц дæ хъуыддæгтæ, зæгъын? 
Бирæтæ-иу хъаст кодтой, фæндæгтыл, дам, нæ æгæр бирæ 
æхца исынц æмæ, дам, дзы нæхицæн уадиссаг ницыуал зайы. 
Æнхъæлдтон, Альбинæ дæр афтæ хъаст кæндзæн æмæ мын уæд 
æхсызгон уыдаид, фæлæ уый хъаст кæныныл не схæцыд. 
- Тынг хорз цæуынц мæ хъуыддæгтæ, - цыма мын мæ мидзæр- 
дæйы хъуыды бамбæрста æмæ мын фыдæнæн кодта ахæм ныхас, 
уыйау дзырдта уыцы мидбылты худгæйæ. - Спирт ласын æмæ 
дзы тынг хорз æфтиаг ис. 
- Бирæтæ хъаст кæнынц, фæндæгтыл, дам, нæ æгæр бирæ 
исынц æмæ, дам, дзы нæхицæн ницыуал зайы. 
- Фæидæгтыл дæр исынц, фæлæ дзы мæнæн бирæ зонгæтæ 
ис. Ис дзы, ам скъолайы кæимæ ахуыр кодтам, уыцы лæппутæй, 
92 

оо^ 
Лайаты Виктор: «Биноиты хъысмæпш. 
^ХХ> 
Уырысы 'рдыгæй дæр дзы не, университеты ахуыры рæстæджы 
дзæбæх зонгæ кæимæ уыдтæн, ахæм лæппутæ æмæ мæ уадиссаг 
ницы бахъыг кæнынц. 
«Дæ амонд рагæй фæстæмæ дæр дугъон бæхыл бады, гадза», 
- мæхи нымæры йæ ралгъыстон, фæлæ йын зæгъгæ цы хъуамæ 
кодтаин? Ноджы мæ .ракуырдта æхца, науæд, дам, мын, стыр 
машинæйы дзаг аласон, уый фаг нæма сты æмæ уый тыххæй 
тыхсын. Æз ын радтон, фæлæ ма мын загъта, рæхджы мæм 
фæзындзæн базар кæнынæн мæ цы хъæуы, уымæй бирæ фылдæр 
æхца æмæ, дам, дын уæд дæ проценттæ дæр бафиддзынæн æмæ 
де 'фстау æхца дæр. Мæнæн уый æхсызгон нæ уыд. Ацы гадза 
сæрæн у, куедзæн æмæ мын проценттæ æнæкъуылымпыйæ куы 
фида, уæд ме хцатæ фылдæрæй-фылдæр кæндзысты. Бирæтæ мын 
сæ тынг зивæгæй, науæд та къуылымпытимæ фыстой æмæ сæм мæ 
нуæрттæ хæлдысты. Альбинæ та мын сæ æнæзивæгæй æмæ æнæ 
фæкъуылымпыйæ фыста æмæ ахæм адæймаг мæ хуызæнæн тынг 
пайда у. 
Проценттыл мæ æфстау æхца чи ахаста, уыдон дзæвгар баи- 
сты, фæлæ мын дзы Альбинæйы хуызæн ничи уыдис. Иннæтæй 
чи дыууæ-æртæ мины ахаста, чи цъус фылдæр, науæд та 
къаддæр, фæлæ мæ уый бирæ ахаста æмæ уыдон мæ лæгæн нæма 
ехъæр кодтон. Иудзæвгар куы суой, уæд ын сæ, зæгъын, уыцы иу 
загъд кæндзынæн æмæ йын йæ зæрдæ тынг барухс кæндзынæн, 
фæлæ... 
Тæбæгъы доны уавæрæн чи у, уыцы хъысмæтыл мæ куыдз 
амæлæд! Æниу, ме 'рдæм куы къул кодта уыцы «тæбæгъы дон», 
уæд мын тынг æхсызгон уыдис йæ кой кæнын, фæлæ тæбæгъы 
дон æмбисондæн уымæн баззад æмæ алы хатт иуæрдæм кæй нæ 
къул кæны. 
Спирты хсæрдзæнтæ сур кæнын куы байдыдтой, уæд дзы 
уадиссаг æфтиаг нал цыдис æмæ сæрæндæр базаргæнджытæ чи 
уыдысты, Альбинæйы хуызæн фердæхтджын æмæ хицауджынтæ 
чи уыдысты, уыдон се 'ргом аздæхтой бензинмæ. 
Альбинæ ссардта, цы бензин-иу æрласта, уый йын иугуырæй 
чи 'лхæдта, ахæм гуырдзиаг æмæ кæрæдзи тынг дзæбæх 
бамбæрстой. Куыддæр-иу æрласта Альбинæ бензин, афтæ та-иу 
93 

ООО, Бабаты Виктор: «Бинопты хъысмшп»_ ООО 
йæ æмцæдисон дæр ам æрбалæууыд, кæрæдзи къух-иу ацарыстой 
æмæ та-иу сæ дыууæ дæр райгондæй баззадысты. 
Дыууæ æмцæдисоны кæрæдзийыл афтæ баууæндыдысты, 
æмæ кæрæдзи зæрдæхудты никуы цыдысты. Альбинæ-иу цас 
загъта, уый бæрц æрластон, зæгъгæ, уый аргъ-иу ын ратта йе 
'мцæдисон æмæ-иу бензин фылдæр хатт баргæ дæр нал скодта. 
Никуы йæ фæсайдта æмæ йыл æууæндыд. Æууæндыд ыл  
Альбина дæр æмæ-иу кæд алы хатт æрмæджы æхца æххæстæй нæ 
уыд уыцы лæгмæ, уæддæр ыл чызг никуы фæгуырысхо ис. Дык- 
каг хатт-иу ын сæ уæлдайджынтæй æрбахаста æмæ йыл куыд 
нæ хъуамæ æууæндыдаид. 
Иу хатт Альбинæ, цыддæриддæр ма йæм æхца уыдис, 
уыдонæй æрласта бензин. Уый размæ мæм æрбауадис. Мæ 
проценттæ мын уæддæр цухæй æрбахаста (фыццаг хатт), фæлæ 
мын фидар ныфс бавæрдта, мæнæ, дам, ныр хъуамæ раласон 
тынг бирæ бензин. Уæд, дам, дзы уыйбæрц райсдзынæн, стæй 
ма, дам, мæ æндæр æхцатæ дæр дары уыцы лæг æмæ, дам, мын 
ныр ныфс бавæрдта, кæй æрласон, уый аргъ дæр æмæ ма мæ 
кæй дары, уыдон дæр мын æххæстæй кæй ратдзæн, уый тыххæй. 
Уæд, дам, мæм уый бæрц уыдзæн æмæ дын дæ проценттæ дæр 
æмæ дæ æфстау æхца дæр ратдзынæн уæлдайджынтæй. Уæлдай 
та ма мын цæмæн дæттыс, зæгъгæ, бафарстон æй. Ды, дам, мын 
мæ къух куынæ сарæзтаис, ды мын æхца куынæ раттаис, уæд 
мын уый бæрц чи лæвæрдта? Уыцы хорздзинад, дам, дын æз 
хорзæй хъуамæ бафидон. 
Ме 'фстау æхца мын æнæхъæнæй кæй уыдис бафидинаг, 
уый мын нæ уыдис æхсызгон. Иуæй мæ уый хуызæн иузæрдион 
адæймаг фесафын нæ фæндыд, иннæмæй та мын æхсызгон 
уыдис, мæхæдæг цæрæнбонты хæлæг æмæ мæсты кæмæ код- 
тон, уыцы адæймаг-иу мæ разы сæргуыбырæй лæгъстæгъуызæй 
кæй лæууыдис, уый. Ныр æй мæ сæр куы нал хъæуа, уæд та 
мæм ахæм хуызы нал цæудзæнис æмæ та йæм хъуамæ райдай- 
он хæлæг кæнын. 
О, фæлæ ацы хатт мæ циндзинад мастмæ расайдта. Альбинæ 
мын мæ проценттæ куы хъуамæ æрбахастаид, раст мæм уыцы 
бон æрбарвыста иу зонгæ сылгоймаджы. Æрбарвыста мæм уыцы 
94 

ООО Байаты Виктор: «Бикоиты хъысмæт» ООО 
сылгоймаджы, цæмæй мын фехъусын кæна, æиамонд хабар ыл 
кæй сæмбæлд æмæ мын ацы хатт мæ проценттæ рæстæгыл бафи- 
дын йæ бон кæй нæ бауыдзæн, уый тыххæй. 
- Цы хабар у, цы йыл æрцыд? - бафарстон уыцы усы мæстыйæ. 
- Йе 'мцæдисон ыл гадзрахатæй рацыдис, - æнкъардæй дзырд- 
та уыцы ус (Альбинæйæн цыдæр æввахс хæстæг уыдис æмæ йыл 
тынг мает кодта), - уый размæ дæр ма дзы дзæвгар æхца дард- 
та, ныр æм цыдæриддæр æхца уыдис, уыдонæй уыцы иу ласт 
æркодта бензин. Радта сæ уыцы лæгмæ ахæм дзырдæй, куыддæр 
ауæй уа уыцы бензин, афтæ, дам, дын де 'ппæт æхцатæ иумæ 
ратдзынæн. Мæнæй дæр, дам, бензин чидæр хæсæй аиста æмæ 
мын ныр ныфс æвæры æмæ, дам, дæ æххæстæй сраст уыдзынæн. 
Нырмæ æууæндыдысты кæрæдзийыл, кæрæдзи зæрдæхудты 
никуы бацыдысты. Ныр дæр ыл баууæндыдис чызг æмæ 
фæсайды ис. Йе 'мцæдисон кæдæмдæр афардæг ис. Чи йæ зыдта, 
сæ иумиаг зонгæтæ чидæриддæр сты, иууыл сыл фæзылдис, 
фæфарста сæ Альбинæ, фæлæ йæ ничи зоны. Кæм ис, кæдæм 
ацыд, уый никæмæн загъта. Ныр чызг ихы сæрыл аззад бын- 
тон æнæ хцайæ æмæ та цалынмæ исты хъуыддæгтыл фæхæст уа, 
уæдмæ йын ныххатыр кæн. 
Æз фырадæргæй нал дæр кæм уыдтæн, уый зыдтон, нал дæр, 
цы аразын, цы дзурын мæ хъуыд, уый æмбæрстон. Чысыл ме 'муд 
куы æрцыдтæн, уæд кæсын æмæ уыцы ус хæдзары нал уыдис. Æз 
мæ сæрыхъуынтæм фæлæбурдтон. Цыма мын исчи мæ хæдзар 
бынтондæр фæхаста æмæ афтид мидæггаг дзаумæтты аззадтæн, 
афтæ банкъардтон мæхи æмæ ма цы акодтаин, уый нал зыдтон. 
Афтæ мæ кæугæ æрбаййæфта мæ лæг. Хорзау нал фæцис, 
мæгуыр. 
- Цы хабар у? - диваныл бадгæйæ куыдтон æз æмæ уый та мæ 
разы йæ уæрджытыл æрхауд. Фарста мæ, цы мыл æрцыд, цæуыл 
кæуын, уыдæттæй. Мæнæй фырадæргæй айрох ис, Альбинæйæн 
уый бæрц æхца кæй радтон æфстау, уый мæ лæг кæй нæ зоны. 
Мæ хъуыдыйы нал æрцыдис æмæ йын афтæ зæгъын кæугæйæ. 
- Фесæфтæн, фесæфтæн, ме хца, мæхи хъал кæй фæрцы дард- 
тон, адæмы æхсæн мæ сæр бæрзæндты кæй ныфсæй хастон, 
уыцы æхца мын дон йæ бынмæ аласта. 
95 

<ХХ>_ Баб.атъуЗиктрп^Æмнппты хъысмæт>>_ РОО 
- Цæй æхца дын аласта дон? - лæг ницы зыдта æмæ мæ 
дисгæнгæйæ фарста. 
Мæнæн дæр ницыуал гæнæн уыдис. Иугæр ын уый онг загъ- 
тон хъуыддаг, уæд ма йын дарддæр цы æнæзæгъгæ уыдис æмæ 
йын æппæт дæр радзырдтон, куыд уыд, афтæ. 
- Æмæ уыцы хъуыддаг æз нырмæ куынæ зыдтон? - йе 
'рфгуытæ фелхынцъ кодта. - Мæнæй йæ цæмæн æмбæхстай 
нырмæ? 
- Искуы дын, зæгъын, иу дзæбæх хъуыддагæй дæ зæрдæ 
тынг барухс кæнон, афтæ уыдис мæ зæрды, мæ сæр амæла. Ныр 
дын дæ зæрдæ рухс нæ, фæлæ риссын фæкодтон æмæ цы аккаг 
дæн, уый мын бакæн: мæ сæр мын дурæй дурмæ ныцъцъæл кæн 
калмы сæрау. 
- Уыдæттæ ныууадз, фæлæ дæм æппынкъаддæр къухфыст ис, 
æхца дæ кæй дары, уый тыххæй? - бафарста мæ сабыр хъæлæсæй. 
- Иумæ ахуыр кодтам скъолайы, хъомыл дæр иу сыхы код- 
там, цæй къухфыст дзы хъуамæ райстаин? Рагæй дæр адджын 
хæлæрттæ уыдыстæм æмæ йæм мæ цæсгом не схъæцыд, - ам ын 
мæнг ныхас загътон. 
- Уæдæ ныр æцæгæй афардæг сты де хцатæ доны бынмæ, - 
бандоныл йæхи мæсты тъæпп æркодта лæг. - Къухфыст дæм куы 
уаид, уæд æй тæрхондонмæ радтиккам æмæ йæ сæр къултыл 
хойæд, ссарын ын сæ кæниккой, фæлæ ныр цæуыл æмæ кæуыл 
хъаст кæныс. Уый зæгъдзæн, æз дзы никуы райстон æхца. Ды 
цас фæнды дæр дзур, чи дыл баууæнддзæн... Ныр мын æцæг 
фæриссын кодтай мæ зæрдæ, æнæхайыр фæуай, - фæстæмæ 
сыстад бандонæй æмæ къуымты дыууæрдæм цæуы афтæ дзургæ: 
- Æз та ма хъæлдзæгæй, цингæнгæйæ згъордтон хæдзармæ. 
Абон не 'мбæлттæ сфæнд кодтой Дзауы комы искуы дзæбæх ран 
аминас кæнын. Иууылдæр æмбырдæй цæуæм. Æз дæумæ уымæн 
æрбацыдтæн, хъуамæ дæ акодтаин æмæ... 
- Ныууадз мæ, нал дæр мæ минас æндавы, налдæр мæм цæрын 
цæуы, - æз скуыдтон ногæй. 
- Цы дын саразон, - йе уæхсджытыл хæрдмæ фæхæцыд лæг, - 
сызмæстай дон æмæ куыд рæсугъдгæпгæ у, ууыл дæхæдæг хъуы- 
ды кæн. Æз афардæг дæн! - уый адыл ацыдис мæстыйæ æмæ... 
96 

<ХХ> Бабаты Виктор: «Бинонты хьысмæт» ООО 
Æнæуый нуæзтыл тынг зæрдейæ нæ уыдис. Искуы-иу йе 
'мбæлттимæ фынгыл куы абадтысты, уæд-иу уый фылдæр дон 
нуæзта æмæ та-иу æрвонгæй æрцыдис. Иннæты дæр ма-иу сæ 
хæдзæрттæм фæласта йæхи машинæйыл, йæхæдæг та уæлæнгай 
нозтджынæй дæр никуы æрцыдис. Ныр, мæгуыр, æвæццæгæн йæ 
мает ныххуыдыг кæныны тыххæй анызта æмæ йыл æвæлтæрдæй 
æгæр фæзындис нозт, йе 'мбæлттæй дæр æм йæ хъус ничи 
æрдардта. Æниу æм цы дардтаиккой сæ хъус? Уый никуы нуæзта 
æмæ ныр кæцæй æнхъæл уыдысты, ахæм мает ыл æрцыдис æмæ... 
Йæ машинæйы ма расыг адæмæй ноджы чидæртæ сбадтис 
æмæ... Иудзæвгар куы рауадысты, уæд афынæй ис мæгуыр 
расыл лæг. Фæзилæны йæ талынджы уынгæ дæр ничи акодта, 
афтæмæй аехъиудта былæй æмæ... Райсоммæ сæ зонгæ дæр ничи 
бакодта. Æз æнхъæлдтон, зæгъын, æвæццæгæн æхсæв æддæйыл 
ацыдысты, йæ бæлццон ма кæмæн не 'рцыд, уыдон дæр сын 
ницæмæй тарстысты Дудийы ныфсæй. Уый-иу кæддæриддæр 
æрвонг уыдис æмæ дзы алкæй дæр æвыдæй фæхæццæ кодта 
кæддæриддæр йæ хæдзармæ. Ныр дæр уымæй ныфс æвæрдтой 
æмæ йæ бæлццонмæ йæ зæрдæ никæмæн æхсайдта, фæлæ рай- 
сом адæм куы сызмæлыдысты æмæ Дуди йæхæдæг дæр куынæ 
разындис хæдзары, уæд сæм агурæг ацыдысты æмæ... Дæ фыд- 
гул дæр афтæ уæд: донмæ ныххаудтой æд машинæ. Рабырæн 
сын нæ уыд машинæйæ æмæ уым ныххуыдыг сты. 
Уый ма мæ хъуыдис ме 'хцаты маеты фæстæ æмæ... Æй, 
Альбинæ, ныр дыл куы рахæст уаин, уæд дæ аскъуыдтæ кæнин, 
фæлæ ма мæ уый дæр кæм æндæвта? 
Æмбойны хæдзарсæфт куы фæдæн уыцы гадзайы тыххæй, 
дæлзæх æрбауа. Цæрæнбонты мын мæ уд фæхордта, йæ 
хъуыддæгтæ иуыл хорз кæй цыдысты, уыцы рæуæууæнк 
уæвгæйæ, уымæй, ныр та мын мæ артыл уазал дон аскъæрдта 
æмбойны. 
Цы муртæ ма мæм аззад, уыдон афæдзæй афæдзмæ марды 
кæндтыл æмæ æндæр хъуыддæгтыл бахъуыдысты. Афтид армæй 
аззадтæн æмæ ма цы акæнон, уый нал зыдтон. 
Мæ уæззау маеты фæстæ чысыл ме муд куы æрцыдтæн, уæд 
иу бон мæ хызыны нывæрдтон, Дуди-иу искуыдæм цæугæйæ, 
97 

<ХХ>_ Бабаты Виктор: «Еинонты хьысмæт» _^0<Х> 
йæ машинæйы кæй хаста, уыцы финаг кард æмæ ацыдтæн 
Альбинæмæ. Æхца мын кæцæй ссардзæн ацы уысм, фæлæ мын 
къухфыст куы нæ дæтта, æхца мæ кæй дары, уый тыххæй, уæд 
æй хъуамæ кардæй барæхуыстаин. Мæ мает дзы райстаин, стæй 
мын цы кæной, уый мын кæнæд. 
Фæлæ та мæ ам дæр ныхас æмæ уæздан ахастæй басаста уыцы 
цъаммар. Дуар куы бахостон æмæ мæм куы ракаст, уæд йæхи 
ахæм мæрдджынгъуыз фæкодта, раст цыма мæ лæг нæ, фæлæ 
уый лæг амардис. Йæхи мыл æрбаппæрста. Скуыдта æмæ мын 
афтæ дзуры: 
- Заремæ, дæ низтæ, дæ зæрдæ дын фæриссын кодтон, фæлæ 
мын ныххатыр кæн. Дæ тæккæ мастыл куы уыдтæ, уæд дæ æз 
бæрæг дæр никуы акодтон, фæлæ афтæ ма ахъуыды кæн æмæ 
мæ рох уыдтæ. Мæ сæр амæла, мæссæлæй зæгъынмæ дæр дæм 
никуы бауадтæн, фæлæ тæккæ тыхет уыдтæн мæхæдæг дæр. 
Дæхæдæг æй фехъуыстай, цы мыл æрцыдис, уый. Мæхи мæт мæ 
нал уыдис, фæлæ дæу æфсæрмæй дæлзæх куы фæуыдаин, уый 
дæр мæ фæндыд. Ныр мæ хæстæджытæ, мæхиуæттæй иу цъус 
самал кодтон æхца æмæ... Дæуæй йæ цы æмбæхсон, дæ низтæ, 
Заремæ: Æз дæр дæу тыххæй ныххæцыдтæн ахæм тæссаг хъу- 
ыддагыл. Хъуамæ хæцæнгæрзтæ амал кæнон æмæ сæ Цæгат 
Кавказмæ ласон. Уым ссардтон, кæмæн сæ дæттон, чи мын сæ 
уæй кæндзæн, ахæм лæг æмæ дын рæхджы ссардзынæн де 'хца. 
Уыдоныл ма тыхе, мæ хур. 
- О, фæлæ..., - хъуамæ йын загътаин, къухфыст мын уæддæр 
куы раттис, зæгъгæ, фæлæ мæ бон не ссис уый зæгъын дæр. 
Уæддæр мæ йæхæдæг бамбæрста æмæ мын афтæ зæгъы: 
- Дæуæн, Заремæ, дæ рыст зæрдæ алцæуыл дæр рисгæ кæны 
æмæ дæ кæд фæнды, уæд дын къухфыст ратдзынæн. 
- Хуыздæр уаид, науæд мæ зæрдæ æнæуый дæр риссы æмæ ма 
уый та... 
- Тæккæ абон дын сараздзынæн къухфыст æмæ йæ натариусы 
сфидар кæндзыстæм... 
Радта мын æцæг къухфыст æмæ мæ зæрдæ уыдон мастæй 
æрæнцадис, фæлæ... 
Фæлæ уый цы æнцад уыдис, уый бæрц фыдбылызтæ æмæ 
æнамонд хабæрттæ уыцы иу калд кæуыл æркодтой, уыцы 
98 

<ХХ>: Бабаты Виктор: «Бинонты хъысмæт» ООО 
зæрдæйæн. Дуне мыл уыцы афтид, уыцы бæгънæг æрцис æмæ 
ма дзы цæуыл фæхæцыдаин, ахæм ницыуал ардтон. Æмæ ахæм 
рæстæджы адæймагæн йæ цуры йæхи хуызæн æнамондтæ куы 
вæййы... Чи зоны алкæй æнамонддзинадæй не 'рсабыр уаид 
зæрдæ, фæлæ цæрæнбонты дæ дæндæгты къæс-къæс кæмæ цæуы, 
уый дæ цуры дæхицæй æнамонддæр уагмæ куы æрхауа, уæд 
адæймагæй йæхи дудгæбæттæ чысыл айрох вæййынц, суадзынц 
æй чысыл, мæнæн та, мæ уд кæй хъизæмармæ кæсгæйæ æрсабыр 
уаид, уый уыцы уавæры дæр йæхи тынг хорз куы хата, цард ын 
уæддæр æнæад куы нæ кæна, уæд уымæ гæсгæйæ адæймагæн 
йæ зынтæ ноджы зындæр æмæ уæззаудæр кæнынц. Альбинæ та 
уыцы дзæбæх цъыбар-цъыбур кодта, цыма йыл æппындæр ницы 
æрцыдис æмæ та сом-иннæбон фæстæмæ йæ гаччы сбаддзæнис, 
ахæм хуыз æвдыста. Къухфыст мын афтæ æнцонæй радта, раст 
цыма уый бæрц æхца мæнæ къулы зыхъхъырæй райсдзæн æмæ 
мын сæ уыцы уысм мæ къухмæ банымайдзæн. Æз ыл дызæрдыг 
дæр фæдæн. Ацы гадза йæхицæй мæн æдылыдæр, раузонддæр 
æнхъæлы æвæццæгæн, - хъуыды кæнын мæхи нымæры. - Æмæ 
йын адæм рæучийæ йæхиуыл куы худынц, уæд кæй æнхъæлы 
йæхицæй рæуæууæнкдæр. Æвæццæгæн йе 'хца бамбæхсынмæ 
хъавы æмæ æрымысыд цыдæртæ. «Æз дын сæ дæ бæрзæйæ 
сылвасдзынæн, гадза». - ахъуыды кодтон, къухфыст мын афтæ 
æнцонæй куы авæрдта, уæд æмæ йæ æз дæр тæрхондоны бамидæг 
кодтон. Куы йæм фæдзырдтой тæрхондонмæ, уæд тынг фæхъыг 
ис. Хæдзармæ мæм æрбацыд æмæ мын уайдзæфтыл схæцыд: 
- Гормон, зæгъгæ дын куы кодтон, ссардзынæн дын де хца, 
къухфыст дæр ма дын... Æви дæ уый тыххæй хъуыдис, цæмæй 
мæ тæрхондоны балæууын кæнай? 
- Дæ ныхæстæ мæм дызæрдыджы хуызæн кæсынц æмæ дыл 
нал æууæндын, - загътон ын комкоммæ. - Де 'хца цыма кæмдæр 
æмбæхст сты, афтæ мæм кæсы... 
- Ныр цытæ дзурыс, æз дын амæлон? - тынг хъыг æм фæкаст 
ацы ныхас. - Æмæ уæд дæлзæх ма хъуамæ фæуон, æз искæуыл 
ахæм хуызы сайдæй куы рацæуон... 
- Тæрхондон дæр лæгтæ нæ хæры, - сабыр æй кæнын. - 
Æз мæ тыхстæй алцы дæр аразын, фæлæ ды мæн уый онг ма 
99 

<ХХХ- Еаваты Виктоп: «Егшпиты хъысмæт» ООО 
хъуамæ æруадзай, - мæ тыхстæй дзурын, калын, цыдæриддæр 
мæ зæрдæйы уыдис, уыдон. - Ды уый зоныс æмæ, чысыл дæр 
мын къухфыст раттыныл куы фæкъуылымпы уыдаис, уæд мын 
кард... Нырма дæр мæнæ мæ хызыны ис, - фенын ын кодтон, йæ 
марынмæ кæй ахастон, уыцы кард... 
- Æз та ма дæ мæхицæн ныфсы æмбал æнхъæлдтон, - фæсмон- 
гъуызæй йæ сæр банкъуыста. - Уый дæ куы зыдтаин... Ахæм 
цæстæй мæм кæсыс, уый зонгæйæ дæ тæфтыл нæ ацыдаин, фæлæ... 
мæгуыргур дæр скæндзынæн мæхи, уæддæр дын де хца ссардзынæн, 
стæй ды дæхицæн, æз та мæхицæн... Ныр та уал фенынмæ. 
Ацыдис æмæ мæм кæмдæр фæсмон æрцыдис мæ рог миты 
тыххæй, фæлæ... Уыцы фæсмон дæр мын бирæ нæ ахаста. Уый 
нæ, фæлæ та мыл ног мает сæмбæлдис Альбинæйы тыххæй... 
Хорз æхца арæзта кæмдæр хæцæнгæрзтæ уæй кæнынæй. 
Тæккæ мæхъæлы хæсты рæстæджы уыдис, бирæтæ туджы 
аргъæй дæр агуырдтой хæцæнгарз æмæ... 
Ам дæр та йæ рæуæууæнк бабын кодта. 
Иæ хъуыддæгтæ йын чи арызта, æлхæнджытæ йын чи ардта, 
уый йын иу хатт бацамыдта иу дуканимæ. Уым дæм æнхъæлмæ 
кæедзæн æлхæнæг, зæгъгæ. Бацамыдта йын, куыд æй базондзæн, 
уый, цалдæр хæдыхсы йæ хъæуы, зæгъгæ. Альбинæ цыдæр 
хæцъилты тыхтæй машинæйыл баласта уырдæм йæ товар. 
Рахызт машинæйæ. Бацыд дуканимæ, ссардта кæй агуырдта, 
уый. Базонгæ сты. Уым аныхæстæ кодтой, стæй рахызтысты. Сæ 
рацыдмæ машинæмæ хæстæг лæууыдысты дыу уæ лæппу-лæджы. 
Цыма машинæ сæ хъуыдыйы дæр нæй, афтæ йæм чъылдымæрдæм 
лæууыдысты æмæ ныхæстæ кодтой. Альбинæитæ машинæйы 
куы сбадтысты, уæд сæм фæзылдысты. Уæ документтæ нын рав- 
дисут, зæгъгæ, едзырдтой. Сæ иу машинæйæн йæ галиу дуары 
'рдыгæй бацыд, иннæ рахиз дуары рдыгæй. 
- Æмæ сымах чи стут? - бафарста сæ Альбинæ. Уыдон систой 
сæ бæлвырдгæнæнтæ. Хорзау нал фесты базаргæнджытæ. 
Ноджы сæ хибар ранмæ куы акодтой æмæ машинæйæ уыйбæрц 
хæцæнгæрзтæ куы систой, уæд... 
Ныртæккæ æхцайæн цы тых ис, уый дунейы иу хæцæнгарзæн, 
иу паддзахадæн, иу стыр политикæн дæр нæй. Æхцайы цур алчи 
100 

оо^ 
Вабаты Виктор: «Бинонты хъысмæтк. 
^ХХ> 
дæр æмæ алцы дæр æдых у, æнæбон... Альбинæ та йе хцатæй 
афтид абадтис, фæлæ фервæзт ахæстоны абадынæй. Ныр æй 
мæхæдæг æнæмæнг сбадын кодтаин, фæлæ æнæнхъæлæджы 
æрбадæлзæх ис. Милицимæ йæ радтон, уыдон дæр æй агуырд- 
той. Мæхæдæг кæм нæ зылдтæн, ахæм нал ныууагътон. Йæ 
хæстæджытæ, йæ зонгæтæ, стæй уыдон зонгæты фæрцы йын 
ссардтон йе ппæт хиуæттæ æмæ зонгæты, фæкодтон сæм мили- 
цийы дæр, фæлæ йæ æппындæр ничи зыдта. Æз ныр бынтондæр 
мæ къух ауыгътон ме хцатыл æмæ Альбинæйæ рæуæууæнкдæр 
кæй разындтæн, уый тыххæй куыдтон мæхиуыл, ме 'дылы 
сæрыл, фæлæ ма мын уый дæр цы баххуыс уыдаид. 
Иуыл зындæр та мын уый уыд, æмæ, иугæр мæм æхца нал 
ис, уæд мæ мæ зонгæтæ, мæ хæлæрттæ, мæ хæстæджытæ дæр 
сæхи ахибар кодтой æмæ хъæды халонау иунæгæй аззадтæн. 
Æнæбары ма къæбæры фаг цыдæртæ цы амал кодтон, æндæр мæ 
стыр æхцаты ныфс ницыуал уыдис... 
Афтæ рацыдис дыууæ азмæ хæстæг. Мæн ницæмæй уал уыдис 
ныфс æмæ æппæтыл дæр мæ къух сисинаг уыдтæн, афтæ дын 
мæм иу бон мæ рагон хæлæрттæй иу телефоны æрбадзырдта: 
- Заремæ, дæ бон хорз. 
- Кæй бон у, уый хорзæх дæ уæд... 
- Кæй бон у, уый хорзæх дæу ис æмæ дын арфæ кæнын... 
- Цы хабар у? - афарстон æй æз ныфссастæй. 
- Рагæй кæй агурыс, уыцы Альбинæ дын фæзындис... 
- Цытæ дзурыс? - фырцин æмæ тасæй мæ сæры хъуынтæ барц 
абадтысты. - Кæм ис? 
- Йæ хæдзары. 
- Æмæ йæ баййафдзынæн? - ногæй та йæ ныфссастæй бафар- 
стон. - Мыййаг йæхи не 'мбæхсы? 
- Ницы æмбæхсы. Цыма дæм йæхæдæг бацæуинаг у, афтæ 
æрцыд мæ хъустыл. 
- Уый мæнмæ не 'рбацæудзæн, фæлæ... 
Ныр ма кардæй уæлдай мæ лæджы дамбаца дæр нывæрдтон 
мæ хызыны. (Æхсын мын дзы нæ сыхæгты лæппу бацамыд- 
та). Рагацау ахъуыды кодтон, чысылдæр исты, уæд æй куыд 
мардзынæн, уыдæттыл æмæ... 
101 

<ХХ>_ Бабшпы Виктор: «Кинпнты хъысмæт» ООО 
Маргæ нæ, фæлæ мыл ахæм цин бакодта, раст цыма рагæй 
фæстæмæ æцæг адджын хæлæрттæ стæм æмæ не 'хсæн никуы 
ницы хъаугъа æрцыд. Фæтыхстытæ, фæпъатæ мын кодта, стæй 
мын фынг авæрдта. Канфеттæ дзы куы æрæвæрдта, уæд афтæ 
бакодта: 
- Адон Грецийæ æрхастон. 
- Æмæ... - дисгъуызæй йæм бакастæн. Фынгыл мын рад- 
зырдта йæ хабæрттæ... Цæвиттон, Мæскуыйы университеты 
куы ахуыр кодта, уæд йемæ ахуыр кодта, йæ ныййарджытæ 
Тбилисы кæмæн цардысты, фæлæ фæстæмæ сæхимæ аздæхинаг 
кæмæн уыдысты, ахæм грекъаг чызг Семимиди Ингæ. Тынг 
хæлæрттæ уыдысты. Улæфты рæстæджы-иу æй арæх æркодта 
Чъребамæ. Бирæ уарзта Ирыстоны хæхты зилын æмæ-иу балцы 
акодтой Альбинæйы зонгæ чызджытæ æмæ лæппуты дæр. Æз 
дæр афтæмæй базонгæ дæн уыцы Ингæимæ. Ныр Ингæ сæхимæ 
Грецийы цард, фæлæ Альбинæимæ кæрæдзимæ кæйдæрты 
æххуысæй фыстой фыстæджытæ. Ныр Альбинæ ахæм цъыс- 
сымы куы ныххауд, уæд фыстæг арвыста йæ хæлармæ. Уый 
йæм æрырвыста, ссар фæсарæйнаг паспорт, æз дын визæ 
арвитдзынæн æмæ тагъд хæццæ кæн ардæм. Ам дын исты хостæ 
кæндзыстæм. 
Альбинæ никæмæн ницы загъта, афтæмæй сарæзта йæ 
хъуыддæгтæ æмæ афардæг ис Грецимæ. Фæцис дзы дыууæ азмæ 
хæстæг. Ныр æрцыд æмæ... 
-Уæдæ мын ныр цы дæ зæрды ис? - барæй мæхи скæуынхъæлæс 
кодтон. - куы баззадтæн ихы сæрыл, уæд ма куыд кæнон? - Исты 
æфсонæн мын хыл кæныны фадат куы фæуаид, æмæ дзы мæ мает 
куы райсин, уый мæ фæнды. Мæ хызын дæр мæхимæ æрбайстон 
æмæ арæхстгай нывнæлдтон, æрхæцыдтæн хæцæнгарзы хъæдыл. 
- Уыдæтты сæр дæ ницæмæн хъæуы, Заремæ, - хызын мын 
аиста мæ къухæй æмæ йæ стъолыл æрæвæрдта. - Мæнæ мын 
сараз ахæм гæххæтт, куыд дæ ницыуал дарын, натариусы йæ 
сфидар кæн æмæ дын дæ къухмæ банымайдзынæн, цыдæриддæр 
дæ дарын, уыдон уæлдайджынтæй. Дзырд дæр афтæ уыдыстæм. 
- Хынджылæг мæ кæные? - нæ йыл æууæндын æмæ мæхи 
спыхе кодтон. Ногæй бавнæлдтон хызынмæ. 
102 

<ХХ> Бабаты Виктом^Æивонты хъысмæт» <><><> 
- Цæмæн дæ хынджылæг кæнын? - дисгъуызæй мæм кæсы. - 
Дыууæ азы дзæгъæлы нæ бадтæн. Ссардтон, бакуыстон æхца æмæ 
ныр мæ хæстæ бафиддзынæн, стæй исты куыстмæ бацæудзынæн 
æмæ цæрдзынæн, æрдз мæ цæмæн радта, ахæм цардæй. 
-Æмæ дæ ахæм гæххæттта цæмæн хъæуы, Альбинæ, æнæуый 
мыл не ууæндыс? 
- Нал дыл æууæндын, Заремæ, - комкоммæ мæм æрбакаст. - 
тæрхондонмæ кæй батæрай, марынмæ кæрдтæ æмæ дамбацатæ 
кæмæ райсай, уый ма дыл куыд хъуамæ æууæнда?.. 
Æппæт дæр сарæзтон, фæлæ ме 'хца куы райстон, куы сæ 
банымадтон æмæ, Альбинæ мæ кæй ницыуал дары, уый куы 
фæхатыдтон, уæд мыл бæстæ ноджы афтиддæрæй разылдис. Ныр 
мын цыма ацы хцатæ иу боны фаг дæр не сты æмæ уый фæстæ 
сыдæй мæлдзынæн, афтæ мæм фæкаст æмæ мæ æвиппайды 
бафæндыд, Альбинæ уыцы рæузондæй дыууæ азмæ уыйбæрц 
æхца кæм бакуыста, уырдæм ацæуын, уыйбæрц рæстæгмæ дзы 
æз уымæй бирæ фылдæр бакусин, фæлæ... 
- Уæдæ фæстæмæ нал здæхыс Грецимæ? - афарстон æй. 
- Нал, фаг мын у, - фидарæй загъта чызг. 
- Цымæ æз куы ацæуин, уæд... Ницы бакусин? 
- Цы дын зæгъон? - йе уæхсчытæ фелхъывта. - Бафæлвар... 
- Фæдзур Ингæмæ, мæнæн дæр хæлар куы уыд. Визæ мын 
кæд ссара, уæд ацæуин иу дыууæ-æртæ азы уæддæр... 
- Æмæ дæ сывæллæттæ? Кæмæн сæ... 
- Мæ мад нырма сæрæн у. Фæкæсдзæн сæм. Æхца сын ныр дæ 
фæрцы фаг уыдзæн æмæ кæд истытæ кæниккой... 
Æвиппайды мæм Грецимæ ацæуыны хъуыды кæй фегуырдис, 
уый Альбинæйы цæмæйдæр цыма тæрсын фæкодта, афтæ мæм 
фæкаст æмæ уыцы хъуыдыйæ ноджы тынгдæр сразæнгард дæн. 
Ахъуыды кодтон, кæнæ дзы цыдæр чъизи ном ныууагъта æмæ 
тæрсы, æз куы ацæуон уырдæм, уæд æй мыййаг куы базонон (мæ 
уды бонтæй дзы ахæм ситы куы базонин, ам æй бæргæ ныххуди- 
наг æмæ ныффидиссаг кæнин, куы æрыздæхон, уæд), науæд та дзы 
æвæццæгæн æхца ис, мæнæ халамæрзæнæй куыд æссивай, афтæ 
æмæ йæ нæ фæнды, æз бирæ æхца бакусон. Уымæй сæрæндæр 
разынон æмæ дзы уымæй фылдæр æхца æрхæссон, уый йæ нæ 
фæнды æмæ уымæн афтæ фæтарст. 
юз 

<><><>- Баваты Виктор: «Кинпнты хъысмæт» ООО 
- Кæд дæ афтæ фæнды, уæд æм фæдзурдзынæн, - цыдæр 
дызæрдыгтæ кæнгæйæ сдзырдта Альбинæ. -Æз æм фæдзурдзынæн, 
аразгæ дæр дын скæндзæн. Хорз хæлæрттæ йын ис æмæ йын 
уыдон сараздзысты хъуыддаг, фæлæ куы нæ фæрæствæндаг уай, 
уæд-иу мæн азымы ма дар... 
- Ды... - уыцы рæучийæ ды уый бæрц æхца кæм бакуыстай, 
уым æз цæуылнæ хъуамæ фæрæствæндаг он, зæгъгæ, афтæ йын 
хъуамæ загътаин, фæлæ куы смæсты уа æмæ куы нал фæдзура 
Ингæмæ, уымæй фæтарстæн æмæ фæзылдтон мæ ныхас: - Ды 
мын сараз мæ хъуыддаг, стæй мæхæдæг зонын... 
- Уæд æвæстиатæй бацархай фæсарæйнаг паспорт райсыныл. 
Уым дæ мæ сæр ницæмæн хъæуы, визæйы тыххæй та хъуыды 
дæр макæн... 
Иу бон мæм чидæр телефонæй æрбадзырдта. Хæтæлыл хæцыд 
æмæ дзы дзырдта чидæр нæлгоймаг сыгъдæг уырыссаг æвзагыл: 
- Ды Заремæ дæ? 
- Заремæ дæн, фæлæ ды та чи дæ? 
- Æмæ Грецимæ цæуынмæ цæттæ дæ? - чи у, уый зæгъыны 
бæсты мæ бафарста. 
- Чи дæ æмæ кæцæй зоныс, æз кæдæм цæуинаг дæн, уый? 
- Дæ номыл мæ дзыппы виза ис æмæ уырдыгæй, - загъта лæг 
æмæ ма фæбæлвырддæр кодта йæ ныхас: - Ардæм куы цыдтæн, 
уæд мæм Семимиди Ингæ бацыд, дæ телефоны номыртæ æмæ 
мæм дæ номыл визæ радта. 
- Æмæ уæдæ ныр куыд? - афарстон æй. - Куыд мæм бафтдзæн 
уыцы виза? 
- Ныртæккæ дæн посты агъуысты. Кæд дæ фæнды, рацу æмæ 
айс дæ виза, кæд дæ фæнды, уæд дæхи бацæттæ кæн цæуынмæ. 
Æз здæхын майрæмбоны æмæ иумæ ацæудзыстæм, фæлæ 
раздæр куы фембæлæм, уæд хуыздæр у. Кæд дæ мемæ рацæуын 
фæнды, уæд мæм райсом уазæгдонмæ æрбауай. Дæсмæ уым 
вæййын. Аныхас кæндзыстæм, кæд уæдмæ нæ рæвдз кæныс, уæд 
ныртæккæ рацу. Банхъæлмæ дæм кæсдзынæн æмæ айс дæ виза. 
Мæнæн уыцы лæгимæ ацæуын пайдадæр кæй у, ууыл ахъуы- 
ды кодтон. Уый мын баххуыс кæндзæн Ингæйы æнæфыдæбонæй 
ссарынæн, стæй мын чи зоны куыст ссарынæн дæр аххуыс кæна... 
104 

оос^= 
Баваты Виктор: «Бинонты хьысмæтж 
^ХХ> 
Цыбыр дзырдæй, баныхас кодтам æмæ цæуæм иумæ уыцы 
лæгимæ. Уый у, мæнæй дыууæ-æртæ азы хистæр чи уыдæнис, 
ахæм онгджын, бакастджын, тынг уæздан адæймаг, йæ ном та 
хуыйны Сократ. 
Куы рхæццæ стæм Грецимæ, уæд мæ Сократ сæхимæ акодта. 
Ахсæв дам махмæ фæуыдзынæ, райсом та дæ акæндзынæн, Ингæ 
кæм цæры, уырдæм. Базонгæ дæн йæ ус, йæ сывæллæттимæ. 
Уыдон уыдысты, Уырысæй ардæм цалдæр азы размæ цæрынмæ 
чи ралыгъд æмæ ныр уырыссагау дæр æмæ грекъаг æвзагыл дæр 
сыгъдæг чи дзырдта, ахæм уæздан æмæ хæрзæгъдау бинонтæ. 
Йæ бинойнаг Сара уыдис тынг рæсугъд бакастæй дæр æмæ 
удыхъæдæй дæр. Тынг мыл бацин кодта, кæд дам ды Альбинæйы 
хорз æмгар дæ, уæд, дам, ды дæр уый хуызæн хæрзæгъдау 
æмæ сæрæн чызг уыдзынæ æмæ, дам, уыимæ куыд адджынæй 
цардыстæм, афтæ адджынæй цæрдзыстæм демæ дæр. 
Ам дæр та Альбинæйæ афтæ кæй раппæлыдысты, уый мын 
тынг зын уыдис æмæ мын уый тыххæй Сара дæр куыддæр фæнæад 
ис. Уый дæр мæм цæмæндæр Альбинæйы хуызæн рæузонд, 
рæуæууæнк фæкастис æмæ йæм цъус фæхæрам дæн. Уый хыгъд 
мын Сократ та адджындæр фæцис, иу хатт дæр Альбинæйы кой 
кæй никуыма скодта, нæ базонгæйæ фæстæмæ, уый тыххæй. 
Фæадджын мын ис æмæ, мæхи фæндгæ дæр нæ кодта, афтæмæй 
мæ хъуыдыйы ферттывта ахæм зонд, зæгъын ай хуызæн лæг 
æвгъау нæу Сарайы хуызæн рæузонд, рæуæууæнк сылгойма- 
гæн? - Ацы хъуыдыйæ куыддæр фæтарстæн, фефсæрмы дзы дæн 
æмæ йæ уæдæй фæстæмæ мæхимæ хæстæг нал уагътон. 
Ингæ дæр мыл бацин кодта. Иу дыууæ боны мæ фæрсгæ 
дæр нæ бакодта, цы хъуыдыимæ æрцыдтæн ардæм, цы ис мæ 
зæрды, уыдæттæй. Куы мæ бафарста, уæд та йын загътон, цыбыр 
рæстæгмæ æхца акусыны тыххæй кæй æрцыдтæн. 
Иу бон мæм æрбахаста, хъусинæгтæ-иу мыхуыр кæм  
уыдысты, ахæм газет, нæма мæм æй радта, афтæмæй сдзырдта 
цинæнгасæй: 
- Мæнæ, Альбинæ кæм куыста, уыцы хæрæндонмæ агурынц, 
ирон хæринæгтæ аразынмæ рæвдз чи у, ахæм сылгоймаг. Нæ дæ 
бафæндит, Заремæ? 
105 

ООО- БабашыЛиктор: «Еинонты хъысмæт» ООО 
- Хæринаггæнæгæй? - уыцы дисгъуызæй йæ афарстон, стæй 
йын фидарæй загътон: - æз хæринаггæнæджы дæсныйад нæ рай- 
стон, Ингæ. Æз каст фæдæн педагогон институт. Дæн уырыссаг 
æвзаг æмæ литературæйы ахуыргæнæг. 
- О, фæлæ ахуыргæнæджы мыздæй бирæ ницы æрæмбырд 
кæндзынæ, - фенкъард ис Ингæ. - Альбинæ та Мæскуыйы 
университет фæцис каст, фæлæ уый иттæг хорз арæхст ирон 
хæринæгтæ аразынмæ. Альбинæ дзы куы куыста, уæд уыцы 
хæрæндонæн йæ кой айхъуыст æгас Грецийыл. Ирон уæлибыхтæ, 
дзыкка, физонæг бахæрынмæ йæм æндæр горæттæй дæр цыды- 
сты. Стæй цы бæгæны арæзта! Хæрæндоны хицау ын æппæт 
уавæртæ дæр арæзта, æрмæст, дам, ма ацу, ам лæуу. Не сразы 
ис Альбинæ. Æз, дам, мæ царды цы рæдыд фæндагыл ацыдтæн, 
уый, дам, мæ фæхауæггаг кодта Ирыстонæй. Ныр, дам, бакуы- 
стон, мæ хæстæ цæмæй бафидон, уый фаг æхца æмæ, дам, мæ 
ницыуал бауромдзæн ам. Лидзгæ, дам, кæнын Ирыстонмæ. Ды 
дæр дзы хорз æхца бæргæ саразис, фæлæ... 
- Уый мæн аккаг куыст нæу, дæ низтæ, Ингæ, - мæхи бакъултæ 
кодтон. 
- Уæд та дзы мæнæ, йæ сывæллæттæн уырыссаг æвзаджы 
ахуыргæнæг чи агуры, ахæмты хъусинаг дæр ис... 
- Уый дард у ардæм? - афарстон æй. 
- Зоныс сæ. Сократтæ агурынц сæ сывæллæттæн ахуыргæнæг. 
- Уыдонмæ уал акусдзынæн, стæй кæд исты фæзынид. 
- О, фæлæ ахуыргæнæджы мыздæй бирæ ницы æрæмбырд 
кæндзынæ, - батыхстис Ингæ, мæн та цæмæндæр тынг фæндыдис 
Сократтæм иу цъус уæддæр ацæрын æмæ... 
Сара тынг æгъдауджын сылгоймаг уыдис, фæлæ-иу арæх 
Альбинæйы кæй æрымысыд, кæй дзы æппæлыд, уый мæм хъыг 
каст. Афтæ хъуыды кодтон, зæгъын мæ ахает йæ зæрдæмæ нæ 
цæуы æмæ дзы мæнæн фыдæнæн æппæлы. Уый тыххæй йæм 
мæсты кодтон æмæ йын исты чысыл мает куы скæнин, уый мæ 
фæндыд. Йæ сывæллæтты-иу ын хатт рацъыччытæ кодтон уый 
фыдæнæн, фæлæ йæм уый ницы хъыг каст. Рацъыккæн дæр, 
дам, хъомыладон нысаниуæг куы уа, уæд ын ницы у, зæгъгæ, 
афтæ-иу бакодта æмæ та-иу ноджы тынгдæр смæсты дæн, 
106 

ООО Бабаты Виктор: «Бишшты хъысмæт» ООО 
мæ «фыдæбонæй» кæй ницы рацыдис, уый тыххæй. Уæд йæ 
цуры Сократмæ райдыдтон къæйных ныхæстæ æппарын. Уадз 
æмæ, зæгъын, хъуыды кæна, цыма йæм мæ хъус сылгоймаджы 
дардæй дарын æмæ мæсты кæна. Кæддæрты иумæ киномæ дæр 
ацыдыстæм, Сарайы-иу куы нæ æвдæлдис, уæд (ахæм ран куы- 
ста, æмæ-иу хатт тынг æрæгмæ æрбацыдис изæры). 
Сократы æцæгæй фæндыдис мемæ æрхæстæг уæвын, фæлæ 
йын æз ком нæ лæвæрдтон. Бафæдзæхстон æй, ахæм хæстæг- 
дзинадæн не 'хсæн уæвæн кæй ницы хуызы ис æмæ мæм ахæм 
хуызы куыд нæ æвнала, куыд нæ дзура... 
Кусын, фæлæ ме 'хца ницыгар фылдæр кæнынц. Æндæр ахæм 
ахуыргæнджытæ цы исынц, уымæй мын фылдæр фидынц, фæлæ 
кæм ахардз вæййынц, уый зонгæ дæр нæ бакæнын. Хæргæ сæхи 
хардзæй кодтон æмæ мæ уый тыххæй исгæ дæр ницы кодтой, 
фæлæ... 
Афæдз фæкуыстон æмæ, фæндагыл цы бахардз кодтон, уый 
бæрц дæр мæм нæма æрымбырд ис, афтæмæй иу хатт рай- 
стон фыстæг мæ мадæй. Рынчын, дам, дæн æмæ сывæллæттæм 
фаг фæкæсын мæ бон нал у. Уый тыххæй, дам, сæ ахуыр дæр 
февзæрдæр ис, нал, дам, мæм хъусынц, фылдæр уынгты вæййынц. 
Цы гæнæн ис, уымæй, дам, тагъд рацу. 
Æз тынг фæмаст кодтон, мæ бон кæрдзын бахæрын дæр нал 
уыдис. Цæуын мæ æнæмæнг хъæуы, фæлæ цæмæй ацæуон? Цы 
мæм æрымбырд ис, уыдон мын хæдтæхæгмæ билеты аргъæн йе 
'мбисы бæрц дæр не сты. Ныр ам хæс дæр кæмæй ракурон? Чи 
мыл баууæнддзæн? 
Изæры мæ уыцы æнкъардæй куы æрбаййæфтой, уæд мæ афар- 
стой, цы кæнын, уымæй. Хъуыддаг сын куы радзырдтон, уæд сæ 
дыууæ дæр бамаст кодтой, фæлæ Сара тынгдæр æмæ æргомдæрæй 
мает кодта. Хорз, дам, мын амыдтай мæ сывæллæттæн, хорз, 
дам, мын сæм кастæ æмæ ма, дам, ныр ахæмыл кæм фæхæст 
уыдзынæн? 
Сократ дæр бамаст кодта, фæлæ уымæн йæ маеты цыдæр 
æмбæхст хъуыды уыдис. Хибарæй мемæ куы аныхас кæнид, 
уый йæ цыма фæндыдис, афтæ дардта йæхи. Искуыдæм-иу 
куы фæзылдтæн, уæд та-иу мæ фæстæ фæцæуæг ис. Æз Сарайæ 
107 

ООО БабатыЛштор: «Бгтпнты хъысмæт» ООО 
æфсæрмы кодтон æмæ дзы мæхи хызтон, фæлæ Сара ацыдис 
цыдæр æмбырдмæ. Иу дыууадæстæм, дам, не 'рбацæудзынæн 
æмæ дам-иу сывæллæтты бафынæй кæн дæхæдæг. 
Куы ацыдис Сара æмæ сывæллæтты дæр сæхи хатæнмæ сæ 
уроктæ ахуыр кæнынмæ куы арвыстам, уæд мæм Сократ хæстæг 
æрбадт æмæ афтæ зæгъы: 
- Кæд дын æнæ ацæугæ нæй, уæд æхцайæн цы бакæнæм, уæдæ? 
- Ницы мæ сæрæн зонын, - ме уæхсчытæ фелхъывтон. - Ам 
мын хæс дæр чи ратдзæн? 
- Ам хæс раттынмæ макæмæ æнхъæлмæ кæс. Уый нæ царды 
уаджы нæй, æмæ йæ зонгæ дæр ничи кæны, фæлтау æндæр исты 
æрымысын хъæуы. 
- Æмæ цы æрымысон? 
- Ис иу фадат, фæлæ æгæр сæрхызт сылгоймаг дæ æмæ дæм 
зæгъынмæ мæ ныфс нæ хæссын. 
Æз æй бамбæрстон, фæлæ афтæ уынгæджы уыддæн æмæ мæ 
мæ сæрыстырдзинад хъахъхъæныны мæт дæр нал уыдис. Æхцайæ 
дарддæр мæ ницыуал æндæвта. Сывæллæттæ куы сдзæгъæл уой, 
уæд ма цы уыдзæн мæ цард. Хъæуы сæм æвæстатæй ацæуын. Уый 
тыххæй та ныртæккæ алцæуыл дæр... Уæдæ æндæр цы бакæнон? 
- Ныртæккæ мæ сæрхызтытæ йедтæ нал æндавынц, дæ низтæ, 
Сократ. Кæд исты амал зоныс, уæд... 
- Мæ цæсгом дын æй зæгъын дæр нæ хъæцы, фæлæ дын 
æндæр гæнæг кæй нæй, уый зонын æмæ... Исты дын куы баххуыс 
кæнин, уый мæ фæнды. Бæргæ дын нæхицæй лæвар куы ратин, 
фæлæ уый дæхæдæг дæр куыд хъуамæ айсай... О, æмæ ис, йæ 
зæрдæмæ тынг кæмæн цæуыс, ахæм хæрзæгъдау лæг. Иу чысыл 
рæстæг, дам, мæ цуры фæуæд æмæ йын ратдзынæн, фæндаггаг 
нæ, фæлæ æгас афæдз йæ бинонты цæмæй фæдара, уый фаг æхца. 
Æз тынг скуыдтон, фæлæ мын æндæр ницы гæнæн уыдис 
æмæ... 
... Уыцы лæг уыдис Сократ йæхæдæг, фæлæ мæм иуæй йæ 
цæсгом нæ хъæцыд, æфсæрмы мæ кодта, иннæмæй та: Сарайæн 
исты куы зæгъон, уымæй тарст æмæ дардыл уымæн æрдзырдта... 
Цалынмæ балцмæ мæхи цæттæ кодтон, уæдмæ Сократ æппæт 
фадаттæй дæр архайдта мæн хибарæй баййафыныл. Фадат дæр 
108 

ООО Бабаты Виктор: «Еинпнты хъысмæт» ООО 
ын фæцис, мæ тæригъæд ныккæла мæ хъысмæтыл: Сарайы иу 
къуырион балцы арвыстой куыстæй æндæр горæтмæ. Мæн дæр 
ма уый баурæдта, сывæллæттæ, дам, дæуыл ахуыр сты æмæ 
нæ дыууæ дæр уыцы иу рæстæджы куы ацæуæм, уæд сын зын 
уыдзæн æмæ... 
Рæуæууæнкæй кæуылдæрты худтæн, фæлæ... Мæ хинтæ мæхи 
сæрыл æртыхстысты, афтæмæй æрцыдтæн мæ сывæллæттæм. 
Мæ мад æцæгæй тынг рынчын уыдис, фæлæ йæм æркастæн 
æмæ та йæ къахыл слæууыд. Альбинæйы кусгæйæ æрыййæфтон 
республикæйы рухсады министрады бæрнон бынаты. Куы мæ 
федта, уæд мын æцæг хæлары уайдзæф бакодта, иу афæдзæй 
фылдæр Грецийы дзæгъæлы кæй фæбадтæн, уый тыххæй (Ингæ 
йын фехъусын кодта мæ хъуыддæгтæ). Бахатыд мæм, уæртæ, 
дам, иу скъоламæ бацу ахуыргæнæгæй æмæ сыгъдæг намысæй 
сыгъдæг куыст кæн... 
Æмæ, мæ намысыл цы æрцыд мæ рæузонд æмæ рæуæууæнкы 
аххосæй, уый фæстæ ма мæхи цæсты ссыгъдæг уыдзæн мæ 
намыс? 
Фенæм... 

ЧЫНДЗÆРВЫСТ 
Адæм цы фæдзурынц, уый раст вæййы. Мæхи цæстæй йæ фед- 
тон. Мæ царды йæ бавзæрстон. Мæ чызг Мальвинæйыл ссæдз 
азы куы сæххæст, уæд чындзы цæуын æрымысыд. Дзырдта йыл 
Фенæгаты Уæрхæджы фырт Цупыл. 
Уæрхæджы фырт мын мæ чызгыл кæй дзуры, уый нæ сыхыл, 
хиуæттæ, хæстæджытæ, зонгæтыл куы айхъуыст, уæд мын 
арфæтыл схæцыдысты: 
- Стыр амондджын разынд дæ чызг, - дзырдтой мын иутæ. 
- Дæ чызг ахæм æнгом, ахæм хæларзæрдæ æмæ уæздан 
бинонтæм кæй цæуы чындзы, уый йæхæдæг кæуылты хæрзиуæг 
у, - дзырдтой мын иннæтæ. 
- Уæрхæг æмæ нын йе 'мкъай Чызнал исты хион, исты хæстæг 
куы уаиккой, уæд мах нæхи амондджыныл нымаиккам, -  
дзырдтой мын аннæтæ. 
Салам сын нæ лæвæрдтон, уый йедтæмæ сæ æз мæхæдæг дæр 
зыдтон. Зыдтон сæ дардмæ. Арæх æмбæлдтæн усыл дæр æмæ 
лæгыл дæр, цины, гъе, хæрнæджы фынгтыл. Гъе, æмæ иннæ 
адæм цы уыдысты, уыдон дæр уый. Иннæ адæмæй цæмæй хицæн 
кодтаиккой, ахæмæй сæм æз æппындæр ницы уыдтон. 
Раст зæгъгæйæ, мæн нæ фæндыд, мæ чызг сæм  
чындзы фæцыдаит, уый. Фæлæ мæ адæм дуарахæсты бакодтой: 
«Минæт, дæ чызджы йæхи адыл ныууадз. Цæмæй цæрæнбонтæм 
фæсмойнаг ма фæуай, уый бакæн», - дзырдтой мын. Нæ мæм 
хъардтой сæ ныхæстæ, фæлæ... Хатджытæ куы æрбарвыстой æмæ 
сын «нæ» куы загътам, уæд хатджытæй сæ иу мæ цардæмбалæн 
загъта: 
- Уардан, хатыр мын бакæн, фæлæ кæд гæнæн ис, уæд дын 
иу-дыууæ ныхасы хибарæй хъуамæ зæгъон. 
- Дæ хорзæхæй, рахиз æддæмæ, къаридормæ. 
Къаридормæ куы ахызтысты, уæд хатæг Уарданæн афтæ 
зæгъы: 
- Ныр фидарæй «нæ», «нæ» куы дзурыс, уæд дæ чызгæн 
скъæфынæй дæр нæ тæрсыс? 
ПО 

<ХХк 
БабатыЗиктоу; «Бпнонты хъысмæт» 
^хх> 
- Кæмæн? Мæ чызгæн? Цытæ дзурыс, цы. Ис мын цыппар 
худы. Горæтмæ æрбацæуæнты сæ михтыл æрсадздзынæн æмæ 
уым æмгæрæтты мæ тасæй тæхæг цъиу дæр нал атæхдзæн, тæхаг 
цъиу. 
- Æмæ мæм уæдæ лæмбынæг æрбайхъус. Дæумæ æрхауд 
адæмимæ, йæ хиуæттимæ цæрын кæй фæнды, ахæм адæймаг. 
Æртæ боны размæ Уæрхæгæн йæ хъустыл æрцыд йæ лæппу дын 
дæ чызджы скъæфынмæ кæй хъавы, уый. Цæмæй уыцы хабар 
ма æрцыдаид, уый тыххæй мæм телефоны æрбадзырдта, тагъд 
ма, дам, дæ машинæ ракæн æмæ, дам, мæм æрбацу. Куы йæм 
бацыдтæн, уæд мын загъта: 
- Джиуæр, мæ лæппу абон Уарданы чызджы скъæфынвæнд 
скодта. Горæты уынгты ма аразил-базил кæнæм, ссарæм æй 
æмæ йæ бакъуылымпы кæнæм. Дæ хорзæхæй, ма бауадзæм 
уыцы хъуыддаг. 
Аразил-базил кодтам горæты уынгты, куынæ йæ ссард- 
там, уæд мæ скодта институты размæ. Йæ чызджы барвыста дæ 
чызгмæ. Уым куы разынд, уæд дын æй ракодта æмæ дын æй дæ 
хæдзармæ æркодта. Алчи ахæм ми нæ бакæндзæн, уый дæр зон. 
Уардан бауад иннæ хатæнмæ, чызджы афарста, æцæг æй 
хæдзармæ Уæрхæгтæ æркодтой, уымæй. Афтæ кæй уыд, уый йын 
чызг куы загъта, уæд хорзау нал фæцис. Йæ дзыхæй сыбыртт дæр 
нал схаудта. Хатæджы цонгыл рахæцыд æмæ адæм кæм бадты- 
сты, уыцы хатæнмæ æрбаздæхтысты. 
- Нæ хорз фысым, Уардан, - загъта йын иннæ хатæг, - хатыр, 
стыр хатыр бакæн, фæлæ мах æрбарвыста, адæм стыр кад, стыр 
аргъ кæмæн кæнынц, ахæм адæймаг. Дæуæй дæр æмæ йæ дæ чызгæй 
дæр ныфс куынæ уыдаит, уæд нæ не 'рбарвыстаит. Йæ сæрмæ 
дæр не схастаит ахæм хъуыддаг. Гъе, æмæ дæлæсин бинонтæ куы 
уаиккой, дзыллæтæ сæ куынæ нымаиккой, сæ тугвæллойæ сæ бон 
цæрын куынæ уаид, уæд мын стыр хæрзиуджытæ раттынæй ныфс 
куы æвæрдтаиккой, уæддæр сын хатæг рацæуыныл не сразы уыда- 
ин. Уымæ гæсгæ дæм мæ цæсгом хъæцы: чызджы нæ бафæрсгæйæ, 
ды цæхгæр «нæ» зæгъай, уый дын канд адæммæ нæ, фæлæ дын 
æгæрыстæмæй стыр Хуыцаумæ дæр раст нæ фæкæсдзæн. 
Ме 'мкъай ма цы сарæзтаит, æвæццæгæн, уымæн ницыу- 
ал зыдта. Уымæн æмæ йыл алырдыгæй схор-хор кодтой фын- 
111 

ООО БайатыÆктпт^Бмианты хъысмæт» С>С>С> 
джы фарсмæ бадæг адæм, уазæг раст зæгъы, зæгъгæ, æмæ мæм 
æрбадзырдта: 
- Чызгмæ ма фæдзур, Минæт! 
Рацыдтæн æм. Фидарæй йæ бафæдзæхстон, цæмæй сын зæгъа, 
чындзы цæуын æй кæй нæма фæнды, уый. Чызг мæм ницы 
сдзырдта, фæлæ мæ фæдыл æрбацыд, адæм фынджы фарсмæ 
кæм бадтысты, уыцы хатæнмæ. 
- Мæ чызг, мæнæ нæм Фенæгаты мыггаг хатджытæ æрбар- 
выстой. Цы сын зæгъæм? 
- Цы сын зæгъат? Мæ мад дзуры, ма, дам, сын сразы у. 
Æмæ мын арвы рухс чи фенын кодта, фæкæсинаг куы уыдтæн, 
уæд мын, карчы аикау æрхауынæй чи тарст æмæ мæ æдзух йæ 
дæллагхъуыр чи дардта, уымæ ма байхъусон, уый мæм раст нæ 
кæсы. Æмæ цы зæгъон, цы саразон, уымæн ницыуал зонын. 
Æрмæст зонын иу хъуыддаг. Цупылæн мæ кæд нæ дæттут, уæд- 
иу мæм цардцæрæнбонты дæр макуыуал бахатут, мой скæн, 
зæгъгæ. Æгæрыстæмæй мæ сыгъзæрины хуызæн лæппу куы кура, 
лæппутæй уымæй тыхджындæр, уымæй уындджындæр, уымæй 
зондджындæр куынæ уа, уæддæр йæ фæдыл нæ ацæудзынæн 
чындзы, мæ фыды хæдзары мыл зокъотæ куы рзайа, уæддæр. 
Еныр уæ куыд фæнды, афтæ бакæнут, - чызгæн йæ зæрдæ 
суынгæг æмæ йын цæмæй адæм йæ цæстысыгтæ йæ сырх уадул- 
тыл тулгæ ма ауыдтаиккой, уый тыххæй йæхи дуармæ аиста. 
Мæ чызджы ныхæстæ фехъусгæйæ, мæ маеты дзæкъул фæцæй 
тъупп ласта. Алывыдтæ йын хъуамæ акалдтаин, фæлæ мæхи 
тыххæй баурæдтон. 
Чызджы ныхæстæ фехъусгæйæ ма ме 'мкъайæн дæр цы йæ 
бон уыд, загъта сын, зæгъут Фенæгатæн æмæ сæ цы фæнды, 
уый аразæт. 
Фенæгаты дæр ма æндæр цы хъуыдис. Уайтагъд нæм фæхабар 
кодтой, сабат изæр, дам, нысан бахæедзыстæм æмæ, дам, чындз 
уынæг дæр бацæудзыстæм. Ноджыдæр ма йæ зæгъын, нæ мæ 
фæндыд, Уæрхæгтимæ бахæстæг уыдаиккам, уый. Цæмæн ахæм 
хъуыды мæм сæвзæрд, уый абон дæр нæ зонын. Мæ зæрдæ нæ 
куырдта, уыдон номыл исты сцæттæ кодтаин, уый. Гъе, фæлæ 
хиуæттæй, сыхæгтæй æфсæрмы кодтон æмæ уæддæр æнæбары 
112 

<ХХ> БабатъЦ311ктап:^<Еш1шипы-Хъышæт>> <ХХ> 
цыдæртæ сцæттæ кодтам. Фынгтыл сæ куы рæвæрдтам, уæд сæ 
зæрдæ рухс кодта. Зæрдæ рухс кодта фынгтæй, фæлæ... уазджытæ 
куы 'рбацыдысты æмæ дыууæ-æртæ рæгъы фæстæ сæ хуынтæ, 
сæ нысайнæгтæ æмæ сæ лæвайрæгтæ куы систой, уæд нæ дзыхтæ 
хæлиуæй аззадысты. 
Сыхæгты устытæй мын иу мæ хъусы сусæгæй адзырдта: 
- Æвæццæгæн, ацы хъуыддагмæ сæхи рагæй цæттæ кодтой, 
æндæра ацы зынаргъ .дзаумæттæ афтæ тагъд аргæ та кæм скод- 
той,аргæ. 
Гаджидау гаджидауы фæстæ цыд. Бирæ фæкуывтой лæппу 
æмæ чызджы тыххæй: дзырдтой, ныртæккæ кæрæдзи куыд уар- 
зынц, ныртæккæ кæрæдзийыл куыд æнувыд сты, афтæ æнгомæй 
кæрæдзи уарзгæйæ, цардцæрæнбонты цы цæрой, уыцы амонд 
сæ уæт. Радтой нысан. Сылгоймæгтæ сыл сæ цæст æрæвæрдтой. 
Нæ фынгты нын нæ уазджыты хуын ноджы тынгдæр рафидау- 
ын кодта. Цы хæринаг сæм нæ уыд, ахæм, æвæццæгæн, ницыу- 
ал баззад. Мæхимидæг ахъуыды кодтон, сæхицæн чызг раттыны 
æнхъæл нæ уыдысты æмæ никуыуал ницы ныууагътой. 
Уалынмæ куывды бар ракуырдта лæппуйы фыд Уæрхæг. 
- Бахатыр мын кæнут, - уæлæмæ сыстгæйæ загъта уый, - 
фæлæ æз дзырдарæхст нæ дæн. Гъе, æмæ кæд цы æмбæлы, 
ахæм ныхæстæ уын нæ фæкæнон, уæддæр-иу мыл уæ зæрдæ 
ма бахудæт. Уæдæй нырмæ уæм хъусын. Кувут дыууæ æвзонг 
адæймаджы тыххæй. Иу дзы мæ фырт у. Гъе, фæлæ цыма иннæ 
дæр абонæй фæстæмæ мæ хъæбул уыдзæн, афтæ мæм кæсы. 
Уæрхæг йæ дзыпмæ нывнæлдта. Æхца систа æмæ сæ йæ 
агуывзæйы сæр æрæвæрдта. Сæ сæрыл та сын æрæвæрдта 
уæлибыхы карст æмæ дзидзайы кæрдих. 
-Æввахс ма мæм рацу, мæ хъæбул! - бадзырдта мын мæ чызгмæ. 
Æрбацыд æм. Уæрхæг ын йæ уадулæн апъа кодта, йæ хъæбысы йæ 
æрбакодта. - Абон дæм хъæбулы номæй бадзырдтон æмæ дын цы 
бон фыды лæггад нал кæноп, уыцы бон мæ арв æрцæвæт. 
Уæрхæг æркуырдта дыккаг агуывзæ. Ууыл дæр æрæвæрдта 
æхца, уæлибыхы карст æмæ дзидзайы кæрдих. 
- Раст зæгъгæйæ, зын у, хъæбул фæхъомыл кæн, йæ къахыл æй 
слæууын кæн æмæ йæ къахыл æдæрсгæйæ цæуын куы райдайа, 
113 

æххуысхъом дын куы фæуа, уæд æй искæй разæй скæн. Фæлæ 
дзы æндæр гæнæн нæй. Æрдзы закъæтты ныхмæ рацæуæн нæй. 
Цæй цы кодтай, Минæт, - æрбадзырдта мæм Уæрхæг. - Цы нын- 
къард дæ? Нырмæ дæ хъæбулæн иу мад æмæ иу фыд уыд, ныр 
ын дыууæ мады æмæ дыууæ фыды уыдзæнис. Иу узæлды, иу 
рæвдыды бæсты дыууæ узæлды, дыууæ рæвдыды æййафдзæнис. 
Агуывзæтæй иу мæ чызджы къухмæ куы радта, иннæ та мæхи 
къухмæ, уæд ма цы ми бакодтаин, цы ма загътаин, уымæн ницыуал 
мæ сæрæн зыдтон. Хорз уыд æмæ мæ чызг фæцарæхст. Æхца аиста 
æмæ йæ агуывзæ фæстæмæ Уæрхæгмæ радта, дæуæй хуыздæр, 
дам, мæ нуазæн кæмæн хъуамæ радтон. Æз дæр бузныг загътон мæ 
ног хæстæгæн æмæ агуывзæ кувæгмæ радтон, зæгъын, мæ нуазæн 
дын дæттын æмæ йæ фынгыл чи бады, уыдонæн се 'ппæтæн дæр 
бадар. Нуазæн нуазæны фæдыл ацыд. Уазджытæн нуазæнтæ рад- 
той æгæрыстæмæй сыхæгтæ æмæ хæстæджытæй дæр бирæтæ. 
Лæппуйы фыды æввахсмæ чи зыдта, ахæмтæй арæх хъуы- 
стон, нуæзтмæ, дам, æмхиц нæу æмæ йын тарстæн, куы фæрасыг 
уа, уымæй, фæлæ адæм фынгæй стын куы райдыдтой, бирæтæ 
дзы цуд-тытæгæнгæ куы фæцæйцыдысты, уæддæр ма уый бадт. 
Бадт, цыма никуы æмæ ницы. 
Фынгæй куы сыстад Уæрхæг, уæд мæм æрбацыд, æвæццæ- 
гæн, æй исты дзурын фæндыд, фæлæ æвиппайд нæ уæлхъус 
февзæрдысты нæ хæстæджытæй дыууæ сылгоймаджы. Тыхсты- 
тæ æмæ цинтæ кодтой Уæрхæгыл. Фенæгайы фырт, дам, махæн 
цы хæрзты бацыд, уый, дам, лæг йæхи бинонтæн, йæхи æввахс 
хæстæджытæн дæр нæ сараздзæн. Уæрхæг сæфсæрм æмæ йæ бон 
иунæг сыбыртт скæнын дæр нал баци. 
Уæрхæджы цур сæ куыд фарстаин, цы хорзы сын бацыд, 
уымæй, чи йыл бацин кодта, мæ уыцы хæдтæджыты. Гъе, фæлæ 
адæм куы айхæлдысты, сæ фæрныг хæдзæрттæм куы афардæг 
сты, уæд мæ къухты бафтыд, Уæрхæгыл чи баузæлыд, уыцы 
сылгоймæгтæй сæ иу - ме 'мкъайæн йе 'мхæрæфырты ус Уарзет. 
- Цы хæрзиуæг дын сарæзта, цы, мæ ног хæстæг, йемæ мæ 
адзурын дæр куынæ бауагътай. 
- Цы куы зæгъæй, уæд æз хуыйæн фабрикæйы хуыйæгæй куы- 
стон. Иннæ кусджытæй уадиссаг ницæмæй хицæн кодтон. Гъе, 
114 

ООО БайашъкЛжтор: «Вшюнты^хъыамæт» <ХХ> 
фæлæ нæм иу хатт Уæрхæг фабрикæйы директоримæ цехмæ куы 
бацæуит. Мæнмæ йын къухæй бацамонгæйæ, директоры афар- 
ста, ацы чызг куыд кусæг у, зæгъгæ. Директор афтæ фенхъæлдта, 
хæстæг ын исты баххæссын æмæ мæ раппæлыд. Уæрхæг баздæхт 
æмæ мыл газеты егъау уац куы ныммыхуыр кæнид. 
Уац бакæсгæйæ, фабрикæйы разамонджытæ мæм сæ хъус 
лæмбынæгдæр æрдардтой. Хуыинæгтæ дæр мæм фылдæр дæттын 
райдыдтой. Уыцы бонæй фæстæмæ мæхæдæг дæр мæхимæ 
фылдæр бæрндзинад æнкъарын райдыдтон. Мæ куыст бæрæг 
фæхуыздæр кодтон. Иу уысм дæр куыстмæ никуыуал бафæстиат 
кодтон. Мæ куыстæй фабрикæйы разамонджыты зæрдæ рухс 
кæнын райдыдта æмæ мæ æппæлын райдыдтой æмбырдты, стæй 
партийы горкомы пленумты æмæ горæтон Советы сесситы дæр. 
Иу ахæм мæ нæ коллектив раразмæ кодта областон  
Советы депутаттæм кандидатæй æмæ мын æвзарджытæ хъæлæс 
куы радтой, куы сдепутат дæн, уæд мыл уый базыртæ басагъ- 
та. Афтæ зæрдиагæй кусын райдыдтон æмæ мын мæ рауадзгæ 
продукцимæ фау ничиуал хаста. Фыццаг бавдыстæй-иу мын 
æй айстой фыццаг сортмæ. Мæ æнувыд куысты фæрцы бонæй- 
бонмæ бæрæг хуыздæр кодта мæ арæхстдзинад дæр. 
Мæ кад бонæй бонмæ рæзт. Æгæрыстæмæй мæ депутатæй 
сæвзæрстой ССР Цæдисы Сæйраг Советмæ. Æппæт уыдæттæ 
Уæр-хæджы фæрцы уыдысты. Уый мыл газетмæ уац куынæ 
ныффыстаид, уæд мæ хъуыды дæр ничи æркодтаид, мæ ном дæр 
мын уадиссаг ничи зыдтаид. 
Фæндыдис мæ, ме 'ннæ хæстæгæн та цы хорзы бацыд, уый 
базонын, фæлæ... 
Атагъд кодта хъæумæ, мæ фос, дам, дзæгъæл сты, цалынмæ, 
дам, сыл ницы фыд æрцыд, уæдмæ, дам, сæм бакæсын хъæуы. 
Сæ сыхаг лæппу йæм машинæйыл æрбацыд æмæ йæ куы ауыд- 
та, уæд нæм фæстæмæ дæр нал фæкаст. Æз ма дис дæр кодтон, 
хъæуы цæргæйæ, кæцæй зоны Уæрхæджы. 
Хæдзар уынæг куы цыдыстæм, уæд ме 'мкъайæн загъ- 
тон, зæгъын кусæрттаг-иу сæ уæддæр æрдом чыидзæхсæвæн. 
Куыддæр мæ дзыхæй ацы ныхæстæ схаудтой, афтæ мæм Уар- 
дан йæхи фæбирæгъ кодта, куыд, дам, мын кæнын кæныс 
115 

ООО ЕабащыЛкшьор^жБшюлты хьысмæт» ООО 
кусæрттаджы кой. Уæрхæг йæхæдæг фенæг лæг у. Фенæгатæй 
сæ æнæхъуаджы нæ хонынц адæм. Федтай, мæнæ чындзы уынæг 
куы рбацыдысты, уæд. Уыдон цытæ æрбахастой уый æнхъæл сæ 
уыдтæ?.. 
- Æз дæр æм ницыуал сдзырдтон, фæлæ... 
- Стæй дæ чызгæн кæд дæ бон чындзæхсæв аразын нæу, - нал 
æмæ нал лæууыд ме 'мкъай, уæд сын зæгъ, бамбарын сын æй 
кæн æмæ йæ акæной æнæ чындзæхсæвæй. 
Фæстæмæ куы рбаздæхт, уæд сæ фарстон, зæгъын, цы баистут 
æмæ мын уый мæ фарстæн дзуапп дæттыны бæсты загъта: 
- Стыр кад нын скодтой. Хорз фынг æрæвæрдтой. Фынгыл цы 
хæринаг нæ уыд, ахæм, æвæццæгæн, ницы ис царды. Æрхуыдтой 
хиуæтты, хæстæджыты, æввахс сыхæгты. Иу чындзæхсæвваг 
адæм бадт сæ фынгыл. Алкæй дæр сæ фæндыд, цæмæй сын 
сæ нуазæнтæ банызтаиккам, фæлæ нæй, нæ сын разы кодтам. 
Боцкъатæ мыййаг куынæ уыдыстæм. 
- Æмæ кусæрттагыл нæ бадзырдтат? - афарстон та йæ. 
- Цæй кусæрттагыл? - мæхи мын афарста. 
- Æгæр, чындзæхсæвæн нæ кусæрттаг нæ хъæуы? 
- Кусæрттаг нæ хъæуы æмæ йæ ссардзыстæм, - уыд йæ дзуапп. 
Æз дæр æм ницыуал сдзырдтон. Дзургæ ницыуал скод- 
тон, фæлæ æхсæвæй-бонæй хъуыды кодтон, зæгъын нæм нæ 
ног хæстæджытæ чындзæхсæвы бон æппындæр куы ницы 
æрбахæсиккой, æмæ ме 'мкъай мæ фæндиаг куы фæуит, мæ къах 
ыл куы ркъуырин, æндæр мæ зæххы цъарыл ницы хъæуы. Фæлæ 
та ацы хатт дæр ме 'мкъай раст разынд. Чындзæхсæвы бонмæ ма 
иу къуырийы бæрц куы хъуыд, афтæ нæм æрбарвыста, иу æртæ 
азы бæрц кæуыл цыдаид, ахæм хæрзхуыз уæныг. Зæрдæ рухс 
кодта йæ уындæй. 
Чындзæхсæвы бон дæр сæхи хорз равдыстой. Фæлæ сæ 
ницæмæ æрдардтон. 
Чындзæхсæвы дыкаг бон мæ ходыгъд Аринæйы афарстон: 
- Айразмæ Уæрхæгыл куы цин кодтай, уæд дын уагæр цы хорзы 
бацыд? 
- Æмæ йæ нæ фехъуыстай? - мæхи мын афарста Аринæ. - Иры 
зæххыл уый чи нæ фехъуыста, ахæм куы ничиуал баззад. Нæ 
116 

<ХХ> БайатыЛишжр: «Бгшоитьисъьшмæт» ООО 
хъæумæ цыд микроавтобус. Фæндагыл æй фæурæдтон, сбадтæн 
ыл. Куы æрхызтæн, уæд мæ хызын микроавтобусыл баззад æмæ 
йæ афардæг кодта. Дыккаг бон ме 'мкъай автобусыл сбадт, 
хъуамæ горæтмæ рацыдаит, кæд ма, дам, нæ къухы исты хуызы 
бафтиккой. Автобусыл йемæ бадт фæцис Уæрхæг дæр. 
Бæлцæттæй кæцыдæр афарста ме 'мкъайы: 
- Уе 'хцайæ цы баистут, нал сæ ссардтат? 
- Мæнæ сæ фæдыл цæуын æмæ, цы бауыдзынæн, уый нæ 
зонын. 
Уæрхæг автобусыл бадт ме 'мкъайы цур æмæ йæ афарста: 
- Цы 'хца дын сты? 
- Знон изæр микроавтобусыл нæ хызын баззад, йæ мидæг 
æхца, афтæмæй. 
- Микроавтобус кæнæ шофыры куы фенай, уæд æй 
базондзынæ? - афарста мын Уæрхæг ме 'мкъайы. 
- Нæ зонын, хъуамæ йæ базонон. Цыдæр æрвгъуыз автобус уыд. 
- Æрвгъуыз зæгъыс? 
-О. 
- Уæдæ рацу мемæ, - загъта йын Уæрхæг. Æмæ æцæгæйдæр 
горæтмæ куы æрцыдысты, уæд Уæрхæг телефоны фæдзырдта 
автоинспекцимæ. Фæрафæрс-бафæрс сæ кодта, æрвгъуыз микро- 
автобустæ кæмæн ис, уыцы уагдæттæ æмæ организацитæй. Боны- 
фæстагмæ йæ ссардтой. Ох, куыд æхсызгон ын уыд. Махæй сыл 
Уæрхæг тынгдæр цин кодта. 
Æмæ æцæгæйдæр цингæнаг æмæ лæггадгæнаг адæм разын- 
дысты Фенæгатæ. Лæггадгæнæг адæм разындысты, фæлæ ме 
сиахс, мæ ног хæстæджыты æз не 'руарзтон. Зæрдæйы фæндиаг 
сыл никуы бацин кодтон. 
Мæ чызг мæм-иу арæх хæцыд, ды, дам, мын мæ хиуæтты нæ 
уарзыс. Цы йын-иу хъуамæ загътаин, раст уыд. Æмæ йыл цыма 
мæ сусæг æлгъыст æрцыд, уыйау бæстæ куы сызмæст, бæстæ 
куы схæццæ, æхсæвæй-бонæй нæм гуырдзыйы змæнтджытæ 
куы лæбурдтой, куы бырстой, уæд знаджы нæмыгæй уæззау цæф 
фæцис мæ сиахс. Цалдæр боны йæхи нæ æрæмбæрста, йæхимæ 
не рцыд. Стæй ма йе 'муд бæргæ рцыд, фæлæ йын æгæрыстæмæй 
нал феххуыс сты дохтырты хостæ дæр. 
117 

ООО БабсипыÆжпюи^лБнионты хъыслкшпж ООО 
Цалынмæ не 'хсæнæй нæ фæхъуыд, уæдмæ нæ банкъардтон, 
уæдмæ нæ бамбæрстон, цы стыр зиан мыл æрцыд, уый. Мæхи 
ма бæргæ æфхæрдтон, мæ рустæ ма бæргæ тыдтон, фæлæ цы 
рцæуа, уымæн раздахæн нал ис. Мæхи ма хордтон, мæхимидæг 
ма фæсмон кодтон, зæгъын искуы йæм худгæбылæй уæддæр 
куы ракастаин, худгæбылæй йыл уæддæр куы сæмбæлдаин. 
Афтæмæй та мæ зæрдейæ æрдхæрæнæн баззад. Дыууæ лæджы, 
дыууæ усы иу ран куы алæууынц, иу ран куы абадынц, уæд 
Цупылы кой фæкæнынц. Ацы тохты рæстæджы, дам, уый цы 
лæгдзинад, уый цы æхсардзинад равдыста, уый, дам, æппындæр 
ничи. Уæдæ фæсхохæй йæ машинæйыл æхсæнгæрзтæ æмæ 
хæстон æрмæджытæ нæ ласта, уæдæ хæлцадон продукттæ æмæ 
сæудæджерадон товартæ нæ ласта. Бынаты-иу куы уыд, уæд та-иу 
нæ сахъ лæппутимæ гуырдзиæгты ныхмæ æхсарджынæй тох 
кодта. Хæсты райдианæй йæ амæлæты бонмæ-иу сæ хæдзармæ 
æмæ махмæ дæр кæд кæрдзын хæрынмæ æрбауад лæппутимæ, 
уый йеддæмæ йæ йе 'мкъай, йæ лæппу æмæ йæ чызг дæр нику- 
ыуал уыдтой. 
Мæ сыхæгтæ-иу дзы лæгæй усæй куы æппæлыдысты, дæу, 
дам, дзы цы сиахс фæци, уый, дам, никæй, зæгъгæ-иу мын куы 
дзырдтой, уæд мæ æрфæндыд, æз дæр ыл куы бацин кæнин, куы 
йыл баузæлин, æцæг сиахсы зæрдæ йæм куы бадарин, фæлæ... 
Фæлæ мæм ныр мæ чызг хæцы, ды та, дам, цы кæныс, цы дæхи 
хæрыс, дæ удхæссæг дзы куы уыдтай, уæд. Иу хатт та мæм афтæ 
суæндыд, дæ фæндиаг, дам, фестæм, уый дæр æмæ æз дæр. Цы 
ма йын хъуамæ загътаин. Æмæ уый дæр цъус куынæ мает кæны. 
Афтæ мæм каст, цыма мæ чызг йæ былтæ никуыуал базыхъ- 
хъыр кæндзæн, зæрдæйы фæндиаг никуыуал бахуддзæн. Гъе, 
фæлæ мæгуыр чи амæлы, уый вæййы, уый йедтæмæ удæгас 
адæймагæн ницы у. Уый йæ къæбæр кæддæриддæр хæрдзæн. Йе 
'мкъайы амæлæты л цыппар азы дæр нæма сæххæст, афтæ йын 
Уæрхæг иу изæр хибарæй афтæ зæгъы: 
- Мальвинæ, уынæг дæм куы бацыдыстæм, уæд дæ мæхицæн 
хъæбул схуыдтон, кæд ма дæ зæрдыл лæууы, уæд. Нæ рауад уæ 
цард. Хуыцауы не сфæндыд, иумæ базæронд уыдаиккат, уый. 
Хъысмæт уыл хинæй разылд. Гъе, фæлæ цы æрцæуа, уымæн 
118 

[йоты Виктор: «Вт 
йсмæ\ 
раздахæн нал вæййы. Бамбар мæ раст. Æз дæ мæ хæдзарæй не 
рвитын. Æз дæ иу хатт мæхицæн хъæбул загътон æмæ дæм цард 
цæрæнбонты дæр уыцы зæрдæ дардзынæн. Цы мæ бон уа, уымæй 
дын лæггад кæндзынæн. Ды нырма æвзонг адæймаг дæ. Царды 
уадиссаг ницыма федтай. Æмæ идæдзæй бадай, уый мæнмæ раст 
нæ кæсы. Стæй нын æй Хуыцау дæр нæ ныббардзæн: дæуæн дæр 
æмæ мæнæн дæр. 
Чындз сыфсæрм. Зæхмæ ныккаст. Йæ дзыхæй хъыпп-сыпп 
дæр нæ хауы: «æвæццæгæн мæ уыцы лæппуимæ, Барсæгимæ 
искуы лæугæ федта, кæнæ та йын исчи исты дзырдта, æндæра 
мын ахæм ныхæстæ цæмæн кæны?..» 
- Кæд искуы дæхи хуызæн лæппуйыл сæмбæлай, дæ зæрдæмæ 
фæцæуа, - цыма йын йæ хъуыдытæн дзуапп лæвæрдта, уыйау 
йæ ныхас дарддæр кодта Уæрхæг, - уæд дæ курæг дæн, ма мын 
фæхудинаг кæн, урс халас чи авæрдта, мæ уыцы æнамонд сæр, 
æгады цыдæй ма ацу мæ хæдзарæй. Адæмы цæсты мæ ма баф- 
тау. Искæимæ дæ дæ цард баиу кæнын куы фæнда, уæд-иу мын 
æй рагацау бамбарын кæн æмæ аразын цы хъæуы, уый та дын æз 
зæгъдзынæн. Канд зæгъгæ нæ... 
Уæрхæджы ма мæ чызгæн чизоны истытæ зæгъын фæндыд, 
фæлæ йын йæ уадултыл йæ цæссыгтæ лæдæрсгæ куы федта, 
уæд æм ницыуал сдзырдта. Ахызт къæсæрæй æмæ кæрты лæгтæ 
доминойæ кæм хъазыдысты, уырдæм бацыд æмæ рухсгæнæн 
кнопкæйыл бахæцыд: 
- Уæ цæстытæ цæмæн халут? Рухс цæмæннæ судзут? 
Уæрхæг уынджы афæстиат. 
Мæ чызг та сыхæгтæм бауад, йе мбал чызгæн бауайдзæф 
кодта. Барсæг мыл кæй дзуры, æвæццæгæн, дам, уый ды искæмæн 
дзырдтай, æндæра, дам, æй мæ хицау кæцæй базыдта. 
Чызг ын сомытæ кодта, мæ дзыхæй, дам, иунæг сыбыртт не 
схауд, æгæрыстæмæй, мæ ныййарджыты цур дæр. 
Дзырд дардыл у, фæлæ та дын иу изæр Уæрхæг мæ чызгæн 
афтæ зæгъы: 
- Мальвинæ, мæ хъæбул! Зæгъ Барсæгæн æмæ мæм райсом 
куыстмæ æрбауайа. 
Барсæджы ном фехъусгæйæ, Малвинæ фергъиау. Цы ма йын 
загътаит, уымæн ницыуал зыдта. Æрæджыйау сдзырдта: 
119 

ООС> Ва6шаыЗиктоу1^Æш1оиты хъысмæт»_ ООО 
- Æмæ дæ Барсæг цæмæн бахъуыд? 
- Ныхасæн мæ бахъуыд, тæрсгæ цæмæй фæкодтай. Кæд дæ 
зæрдæмæ цæуы, уæд æз уæ ныхмæ нæ уыдзынæн, йæ ныййар- 
джыты йын зонын. Хорз адæм сты æмæ сæ хъæбул дæр кæд 
æвзæр лæппу нæ уаит. 
Мальвинæ уæлдай ницыуал загъта. Дыккаг бон Уæрхæгмæ 
æцæгæйдæр бацыд Барсæг. 
- Бар дæм ис? - Уæрхæджы кусæн хатæны дуар кæнгæйæ, 
загъта Барсæг. 
- Лæппу, кæд нæ рæдийын, уæд ды Ауызбийы фырт Барсæг 
дæ? - афарста йæ Уæрхæг. 
- Раст æй фæхатыдтæ, уый дæн. 
- Æмæ дæ цæмæн æрбацæуын кодтон, уый зоныс? 
- Куы мын æй зæгъай, уæд æй базондзынæн!.. 
- Æмæ мæм уæдæ хъус! Ды цы чызгимæ цæуыс, уый 
цардæфхæрд сылгоймаг у. Де 'взæрмæ бæллæгæн йæ цардæмбал 
хæсты фæмард уæд, дыууæ сабиимæ идæдзæй баззайæд. Мах, 
æз æмæ ды, ирон сахъ лæппутæ кæй цард хъахъхъæдтой, уыдон 
сын хъуамæ аргъ кæнæм сæ идæдзтæн, æххуыс сын кæнæм сæ 
сидзæрты хъомыл кæныны. Афтæ дæм нæ кæсы? - Барсæджы 
цæхгæр афарста Уæрхæг. 
- Ды раст дæ, мæнмæ дæр афтæ кæсы!.. 
- Æмæ ды та? 
- Æз та цы? 
- Дæ митæ дæм раст кæсынц? 
- Мæнмæ гæсгæ æз ницы рæдийын. Дæ чындзæн йе 'мкъай, 
дæ лæппу, хорз лæппу уыд, зыдтон æй. Знаджы нæмыг æй не 
'хсæнæй куынæ атыдтаит, уæд адджынæй кæй цардаиккой, 
уый дæр хорз зонын. Фæлæ йе 'мкъай нал ис. Мальвинæ та йæ 
цард кæнынмæ нырма йеныр бахæццæ. Йæ номыл идæдзæй 
куы фæбада, уæд цымæ ма йæ райгас кæнынæн исты феххуыс 
уыдзæн? Йæ амонд куы ссара, уæд та дын дæ лæппуйы сидзæрты 
дыууæйæ хуыздæр схъомыл кæндзысты. Дæуæн дæхимæ дæр 
афтæ нæ кæсы? - цæхгæр ын йæхи афарста. 
- Мæиæн? Кæд чызгыл æцæг дзурыс, хынджылæг кæнынмæ 
дзы нæ хъавыс, уæд мæм афтæ растдæр кæсы, фæлæ... 
120 

ООСХ Ба6шпы^В11ктац^Æинрмтъ1^ъысмош1}1^ <ХХ> 
- Фæлæ ма цы? 
- Цы куы зæгъай, уæд дын æз дæ фæндтæ, дæ хъуыдытæ 
зонæг нæ дæн æмæ мын зын у уавæрæн раст аргъ скæнын. 
- Æмæ йæ уæдæ зон. Мах дæ чындзимæ кæрæдзи æмбарæм 
æмæ нæ фæнды, цæмæй нын ды баххуыс кæнай, дæ куырыхон 
зондæй нын нæ цардвæндаг срухс кæнай! 
Уæрхæгæн йæ зæрдæ суынгæг ис, фæлæ ма сфæрæзта: 
- Кæд æцæгæйдæр афтæ хъуыды кæныс, уæд-иу, абон 
цыппæрæм, сабат изæр дæ мад æмæ дæ фыдимæ махмæ æрбацу... 
- Хорз! - загъта йын лæппу æмæ ацыд. 
Уæрхæг телефоны фæдзырдта махмæ дæр. Загъта нын, сабат 
изæр ма, дам, æрбацæут. Мах дисы бахаудтам, зæгъын цы хабар 
у, афарстам æй, сывæллæттæ куыд сты, уымæй. 
Сабат изæр куы æрæмбырд стæм, уæд хорзау нал фестæм. Ауыз- 
би æд бинонтæ уым, сыхæгтæ дæр цалдæрæй. Æвæццæгæн махмæ 
æнхъæлмæ кастысты. Куыддæр бахæццæ стæм, афтæ фынгты 
фарсмæ бадыныл фесты... 
Кувæг Уæрхæг йæхæдæг уыд. Цыма йын фыст уыдысты æмæ 
сæ кæсгæ кодта, уыйау ын уыцы лæгъз цыдысты йæ ныхæстæ: 
- Хорз адæм! - дзырдта уый, - Мæ хъæбулыл мын хъысмæт 
сайдæй разылд. Цæрын ын нæ бантыст. Йе 'мкъай, йæ хъæбулты 
æгæр æвзонгæй ныууагъта. Чындзыл нырма 30 азы дæр нæма 
цæуы æмæ 30 аздзыдæй та бирæтæ чындзы дæр нæма ацæуынц. 
Гъе, æмæ афтæ æвзонгæй æнæмкъайæ баззайа, цард цæрæнбонты 
идæдзæй цæра, уый мæнмæ раст нæ кæсы. Раст мæ бамбарут. Афтæ 
уæ мачи ахъуыды кæнæт, мæ хæдзары цæра, уый мæ нæ фæнды 
æмæ уымæн афтæ дзурын. Нæ, мæ хæдзар, мæ муртæ иуылдæр 
уый æмæ йæ хъæбулты сты. Кæм фæнды ма цæра, уæддæр æм 
хъæбулы зæрдæ дардзынæн. Цы мур, цы згъæл мæм хауа, уый 
йæ разæй мæхицæн адджын никуы скæндзынæн. Мæнæ йæ мад 
æмæ йæ фыд, Минæт æмæ Уардан дæр сæ мах æвджид нæ ныуу- 
адздзысты. Цы сæм згъæла, уымæй йæ цух никуы ныууадздзы- 
сты. Гъе, фæлæ цард цард у. Мæнæ йыл Ауызбийы фырт Барсæг 
дзуры, агуры йæ. Ардæм дæр уæ уымæн æрбацæуын кодтоп. Цы 
аразын нæ хъæуы, уый иумæ аскъуыддзаг кæнæм, цæмæй адæм 
алыгъуызон ныхæстæ, алыгъуызон дам-думтæ ма кæной. 
121 

ООО БайатыЛштюр: «Бгтоптъиазысмæт» <ХХ> 
Æнæнхъæлæджы ахæм ныхæстæ фехъусгæйæ, мæнæн мæ зонд 
куыддæр фæцис, хъуыды кæнын æмæ сдзурын мæ бон ницыуал 
уыд: «Кæд мæ чызгмæ ахæм фæндтæ, ахæм хъуыдытæ уыд, уæд 
сæ йæ хицауы разæй дæр мæнæн, йæ ныййарæг, йе схъомылгæнæг 
мадæн, арвырухс ын чи фенын кодта, цард дæр цы у æмæ бон 
дæр, уый йын чи базонын кодта, уыцы мадæн цæмæннæ загъта». 
- Ды та цы зæгъдзынæ, Минæт? - Уæрхæджы цæхгæр фарст 
мæ афтæ æдзæттæйæ æрæййæфта æмæ йын цы загътаин, уымæн 
ницы зыдтон, æрмæст ма дзырдтон: 
-Мæ гъа, мæ гъа... 
- Бамбарут мæ раст, - дзырдта дарддæр Уæрхæг. - Кæд мын 
хæс ницы бакодтой, уæддæр афтæ рауад, цыма æз дæн Мальвинæ 
æмæ Барсæгæй хатæг. Боны фæткы цы фарст сæвзæрд, уый та 
скъуыддзагкæнгæ у не хсæзæй: Мальвинæйы ныййарджытæй, 
Барсæ-джы ныййарджытæй æмæ махæй. 
Не 'ппæт дæр цавддуртау лæууыдыстæм. Ничи нæ ницы 
сдзырдта. Стæй ме 'мкъай Уардан нæ чызгмæ бадзырдта: 
- Чызг, æцæгæйдæр хъуыддаг афтæ у? 
Мальвинæ цыма стыр рæдыд æруагъта, уыйау йæ сæр 
уырдыгмæ ауагъта æмæ дзы сыбыртт дæр нæ хауы. 
- Цы ныл фæлварæнтæ кæнут æмæ нæ цы рафæрс-бафæрс 
кæнут, - нал фæлæууыд Барсæг. - Æз афтæ куы æнхъæлдтаин, 
афтæ дардыл нæ фæрафæрс-бафæрс кæндзыстут, уæд уæм цæугæ 
дæр не 'рбакодтаин. 
- Барсæг, æгæр æй ма скарз кæн! - бауайдзæф ын кодта Уæрхæг. 
- Æмæ уæдæ кæрæдзи зæрдæмæ кæй цæуæм, уым диссагæй 
цы ис?.. 
- Лæппу, диссагæй дзы ницы ис, фæлæ..., - нал æм фæлæууыд 
Уардан, - фæлæ мæ чызг дыууæ сывæллоны хицау у. Уыдоныл 
дæр ахъуыды кæнын хъæуы. 
Цасдæр рæстæг нæ сыбыртт никæмæй уал схаудта. Стæй Уæрхæг 
загъта: 
- Сывæллæтты кой ма кæнут, уыдон мах фæкæсынцух никуы 
ныууадздзыстæм. 
- Мæ сывæллæтты æз никуы ныууадздзынæн, - кæуынхъæ- 
лæсæй сдзырдта чындз. 
122 

ООО^ Бабшпьи1икшпр1жБ1шшпжисъы€литг>> ООО 
- Сывæллæттæ дæр немæ уыдзысты, - загъта Барсæг дæр. 
- Мæ хъæбулты æз мæ хæдзарæй никуыдæм ауадздзынæн, 
нал фæлæууыд Уæрхæджы æмкъай Чызнал дæр. 
- Дæ хъæбултæ дæ хъæбултæ уыдысты, сты æмæ уыдзысты 
æмæ æгæр ма карз кæн хъуыддаг, - сбуцтæ кодта Уæрхæг йæ 
усыл. 
- Кæд чындзы цæуы, уæд ацæуæт, æз æй æнæуадзгæ нæ дæн, 
фæлæ... сывæллæттæ, - сфæрæзта ма Чызнал дзурын. 
- Сымах та цы зæгъдзыстут, Ауызби? - афарста йæ Уæрхæг. 
- Æз зæгъдзынæн уый 'мæ мæ лæппуйыл ныр 33 азы цæуы 
æмæ, æвæццæгæн, зоны, цы дзуры æмæ цы аразы, уый. Хуыцауæй 
йын, æвæццæгæн, ахæм амонд ис нывгонд æмæ хуыцауы ныхмæ 
рацæуын та кæй бон у?.. 
- Чызг, кæд хъуыддаг афтæ у, уæд нæхимæ рацу æмæ дæ 
уырдыгæй рарвитдзыстæм æгъдауыл, - загъта Уардан. 
- Нæ уыдзæн дæ дзырд, Уардан, - йæ ныхас ын æрдæгыл 
фескъуыдта Уæрхæг. - Мæ чындз кæд дæ чызг у, уæд дзы æз дæр 
хъæбул загътон. Мæ хæдзары ис: дыууæ хъæбулы нын слæвар 
кодта, йæ алы хъуыддаджы тыххæй дæр дзуапп æз дæттын. 
Æмæ æрцыдис, ирон адæмы истори кæй нæма зыдта, ахæм 
хабар. Уæрхæг йæ чындзы чындзы арвыста. Скодта йын кады 
чындзæхсæв. Адæм ма абон дæр йæ кой кæнынц. 
* * * 
Сихорафæттæй ахызт. Æрæндæвта фæззыгон хур. Адæм 
сæхи байстой хæдзæрттæм. Мах дæр нæ хæдзаргæрон зæххы 
цыдæртæ куыстам æмæ хур куы æрындæвта, уæд хæдзары 
тыргъмæ бахызтыстæм. Мæ хъустыл ауад телефоны дзæнгæрæг, 
бауадтæн æм: 
- Ало, ало! - телефоны хæтæлæй мæм райхъуыст Уæрхæджы 
хъæлæс. 
- Хъусын дæм, - дзуапп ын радтон. 
- Минæт, æз Уæрхæг дæн. Фæцæуын уæм æмæ уæхи бацæттæ 
кæнут, кæдæмдæр хъуамæ ацæуæм. 
123 

<ХХ>1 БабашыЛиктор: «Бшюпты хьысмæт» <ХХ> 
- Кæдæм, ном ын нæй? - афарстон æй. 
- Уыдæттæй мæ ма фæрс, фæлæ уæ дыууæ дæр мæ бацыдмæ 
цæттæ куыд уат. 
Нæ пысултæ дæр конд нæма фестæм, афтæ, æцæгæйдæр, нæ 
уæлхъус февзæрд. Цалдæр минутмæ нæ бамидæг кодта мæ чыз- 
джы хæдзармæ. Барсæгтæм. Сæ сывæллоныл сæххæст афæдз æмæ 
кæд хонгæ никæй кæнынц, уæддæр ын цыдæртæ сцæттæ код- 
той, фæлæ мах бацæугæ куы федтой, уæд цыдæр фæтыхстысты. 
Тыхсгæ фæкодтой, фæлæ... Æнæхъуаджы. Уæрхæгтæ сæ хуынтæ 
куы систой, уæд хорзау нал фестæм... Уæрхæстæ хуын бахастой, 
сæ чындз чындзы кæдæм фæцыд, уыцы хæдзармæ. Сæ хуыны 
та цынæ уыд, ахæм хæрд æмæ нозт никуыуал баззад. Ауызбитæ 
сæ куы федтой, уæд фæдзырдтой сыхæгтæй дæр кæмæдæрты. 
Цæл æмæ нын минас ацаидагъ. Сæ ацы архайдæй та Фенæгатæ 
сарæзтой, Иры дзыхъхъы фыццаг хатт чи æрцыд, ахæм хъуыд- 
даг. Æмæ та уый дæр æз мæхи цæстæй федтон. 

БИНОНТЫ АРДБАХÆРД 
Сæрмæтимæ фыццаг къласæй фæстæмæ иумæ ахуыр кодтам. 
Хæларæй цардыстæм, зæгъгæ, уый зæгъын мæ бон нæу. Сæрды, 
стæй зымæгон улæфтыты рæстæджы дæр-иу не 'мкъласонтæй 
бирæты æрымысыдтæн, тынг-иу мæ фæндыд сæ фенын. 
Сæрмæты никуы æрымысыдтæн, мæ хъуыдыйы никуы æрцыд. 
Скъолайы фæстæ нæ фæндæгтæ фæхицæн сты: нæ дыууæ дæр 
æфсадмæ ацыдыстæм. Фæстæдæр æз сдæн мыхуыры кусæг, уый 
та (æнæнхъæлæджы æрцыд мæ хъустыл, æндæр æй агургæ мый- 
йаг нæ кодтон) милицийы хаххыл фæцис ахуыр æмæ, дам, Дзауы 
районы райдыдта кусын автоинспекторæй. 
Æндæр ницы... 
Нæ гуырдзиаг «æфсымæртæ» нын хæст куы расидтысты, уæд 
хъуыстон амæй ай уæззаудæр хабæрттæ: ныр та уыцы æмæ уыцы 
лæппу бахауд сæ къухмæ, ныр та уый æрцахстой æмæ йын ахæм 
цъаммар митæ фæкодтой... 
Алкæуыл дæр дзы мæ зæрдæ уыцы иугъуызон рыстæй 
рыстис. Алкæй тыххæй дæр уыцы иугъуызон уæззау нывтæ уад 
мæ цæстытыл: куыд æй судздзысты хуыкусарт арауæн лампæйæ, 
куыд ын æлвасдзысты йæ дæндæгтæ æмæ йæ къухты, йæ къæхты 
ныхтæ, куыд... 
Сæрмæт сæм бахауд, зæгъгæ, уый куы фехъуыстон, уæд 
мæ зæрдæ æнахуыр риссаг сæххæттæй ныссæххæт ласта. 
Мæ цæстыты раз февзæрд, уыцы сæрыстыр, уыцы æнæрцæф 
лæппуйæн цы фыдмитæ кæнынц, уый æмæ мæ цæстытæ 
сæхгæдтон.Æнхъæлдтон,уæдналуындзынæнуыцыхъизæмайраг 
нывтæ, фæлæ сæ цъынддзæстæй кæд уыдтон хуыздæр, сæ уæззау 
хъизæмæрттæ сын кæд æвзæрстон бæстондæр. 
Æндæр куы ницыуал мæ бон уыд, уæд уынгмæ раппæрстон 
мæхи æмæ зылдтæн у ынгæй уынгмæ, хæдзарæй хæдзармæ. Кæу ыл 
æмбæлдтæн, уыдон, зонгæ у æви æнæзонгæ, уый æнæвзаргæйæ, 
фарстон: «Сæрмæтæй ницы хъуысы?», «Сæрмæтæй ницы фехъ- 
уыстай?» 
Сæрмæт æвыдæй раирвæзт, загъгæ, уый куы фехъуыстон, уæд 
125 

ООО Бабпшы Виктпр: «Бгшолты хьысмæт» ООО 
хъуыдыйы разæй зонд фæцис. Уый мæм сдзырдта: «Сæрмæт де 
скъолайон æмбал у. Фенын æй хъæуы». 
Сæрмæтæн йæ буар, йæ зонд, йæ хъуыды, йæ сæрыстырдзи- 
над - иууылдæр уыдысты над æмæ æфхæрдвæллад. 
Мает æмæ цинæфхæрд сылгоймаг (Сæрмæты æмкъай) талф- 
тулфты кæй авæрдта, уыцы къæрис фынджы фарсмæ бадтысты 
йе 'мбæлттæ цалдæрæй. Бадтысты ахæм æнæарæхст бадтæй, 
æмæ сæ цы аразын хъæуы, уый дæр дзы никæйуал хъуыды ахста. 
Æппынфæстаг сын сылгоймаг афтæ зæгъы: 
- Уæ фынгыл тæргай кæнут? Цы йæм хъуызгæ-æмбæхсгæ 
кæсут? Уымæй уал истытæ саходут, уæдмæ æз дæр кæд исты ахъ- 
уыды кæнынхъом бауаин, науæд... 
Сæрмæт йæхиуыл схæцыд. Фынгыл йæ цæст ахаста. Йæ 
зæрдæ дзы барухс æви нæ, уымæй йæ цæсгомы бакаст ницы 
бæрæг равдыста. Уæддæр иугæр æфсин загъта, уæ фынгмæ 
æркæсут, зæгъгæ, уæд исты архайын хъæуы. 
Дурын лæууыд фынджы кæрон. Кæд æм бавналдзысты, уымæ 
æнхъæлмæ кæсæджы лæудæй лæууыд. 
Сæрмæт сындæг, тынг сындæг бавнæлдта дурынмæ. Цыма йæ 
искæмæй давта, уыйау. 
Дурын Сæрмæты надвæллад къухты фæцудыдта. Цыма йæ 
мидæг цы нуæзт уыдис, уымæй расыг фæцис, уый цух-мух нык- 
кодта Сæрмæты къухы. 
- Сæрмæт, дæ низтæ, уырдыг æз алæудзынæн, - дурын куыд 
зын райсæн у йæ надвæллад къухæн, уый фæхатыдтон æмæ йæм 
мæхæдæг февнæлдтон. 
Сæрмæтæн йæ цæстытæ доны разылдысты. Æфсæрмы кодта 
йæ цæстыты уымæлæй, фæлæ йын сæ «ничи уыдта». 
Фынгыл хъаджджын агуывзæ нæ уарзын. Агуывзæ фæлтау 
къаннæг уæд, уымæй йæ нæ фауын, фæлæ... 
Уырдыглæууæг дæн æмæ агуывзæты æркæндзынæн, мæхæдæг 
куыд уарзын, афтæ: хъуамæ уой сæ былты онг йедзаг. 
- Фыпгæн уæ æгъдау чи дæтдзæн, уый мæнæ мæ бынатмæ 
рацæуæд, - сыстад Сæрмæт йæ бынатæй. Хурскæсæны 'рдæм йе 
'ргом уыд æмæ сыстад. 
- Фысымы разæй кувæджы хæс йæхимæ ничи райедзæн, - 
лæппутæ загътой æмхъæлæсæй æмæ дзы алчи дæр йæ бандой фын- 
126 

[ыЛикшор: «Бгшонтьисъысж 
джы фарсмæ æрбаввахс кодта. Сæ тæбæгътæ дæр ма æрбарæстытæ 
кодтой сæ рæзтæм, цæмæй дзы кувæджы тыххæй уæлдай радзур- 
бадзур мауал уа. 
Сæрмæт уыцы лыстæджытæ ныккаст, дурынæй арахъ кæдæм 
уагътой, уыцы агуывзæмæ. 
Агуывзæмæ куыд тыхстгъуызæй кæсы, уый мæ цæсты зулæй 
уынын, фæлæ цæмæн афтæ кæсы, ууыл мæ нæ фæнды ахъуы- 
ды кæнын: уарзын йедзаг агуывзæ. Ныр иугæр мæхæдæг дæн 
уырдыглæууæг... 
Агуывзæ йе 'мбисæй чысыл куы фæуæлдæр ис, уæд дурын мæ 
къухы ацух-мух кодта. Фæцудыдта, цыма йæ мидæг цы арахъ ис, 
уымæй мах размæ йæхæдæг банызта. 
Сæрмæты цæстыты тæрк каст æмæ дурыны «цух-мухæй» мæ 
зæрдæ фестъæлфыд. Агуывзæ йæхигъæдæй йæхиуыл фалæрдæм 
ахæцыд. 
Дурыны хъуырæй мæм сыхъуыст уайдзæфы ныхас: 
«Гормон, лæгæн мæ йæ надвæллад цонг куыд нæ баурæдта, 
уый дæхæдæг куы федтай. Йедзаг агуывзæ дæр ын афтæ зын 
сисæн уыдзæн, æмæ...» 
- Лæппутæ, - сирвæзт мæ дзыхæй, - фынгыл нæ уарзын  
йедзаг агуывзæ. Иугæр уырдыглæууæг дæн, уæд кæндзынæн, куыд 
уарзын, афтæ - æмбисы онг. Кæд искæй йедзаг агуывзæ хъæуы, 
уæд бауæндæт зæгъын. 
Сæрмæт æфсæрмы худт бакодта йæ мидбылты. 
Сæрмæтæн йæ агуывзæ йæ тæккæ разы, æнцон райсæн ын 
кæцæй уа, ахæм ран æрæвæрдтон. 
Сæрмæт йæ рахис къух фынджы кæрон æрæвæрдта.  
Агуывзæмæ дзы бавналынмæ хъавыд, фæлæ йыл фæстæмæ фæхæцыд. 
Йæ къухыл фæстæмæ фæхæцыд. Æвæццæгæн йæ зæрдыл 
æрбалæууыд, æрдæбон дурын йæ къухы куыд фæцудыдта, уый. 
Ныр агуывзæйæн дæр уымæй тæрсы æмæ... 
Дзургæ ницы кæны, афтæмæй лæгъзтæгъуызæй йæ цæст 
хæссы лæппутыл. Куы иуыл æруадзы йæ цæстыты уæззау уæз, 
куы иннæуыл. Исчи йæ дзы æнæдзургæйæ куы бамбарид æмæ 
кувæджы уæззау хæс æнæдзургæйæ йæхимæ куы айсид, уый йæ 
фæнды, фæлæ. 
127 

<ХХХ Бпйаты^Виктоу1жБишшты хъыслпеш» ООО 
Фынджы алыварс цыма уæлдæфы бæсты бурæмæдз байты- 
дæуыд, уыйау, фынджы алыварс бадæг лæппуты афтæ нылвæста 
сæ бадæнтæм æмæ дзы кувын нæ, хуымæтæджы дзырд сæппарын 
дæр никæмæ цыд. 
Йæ арм ын дзы кæй ничи фæрог кæндзæн, уый базыдта æмæ 
сыстад. Ахæм стадæй сыстад, раст цыма цæххы уæргътæ уыд йе 
'ккой æмæ йын сæ цыргъ тигътæй йæ буар хуынчъытæ кæнынц. 
Агуывзæ фыццаг иу къухæй систа, стæй йыл дыууæ къухæй 
æрхæцыд. Исдуг йæ гуыры уæз иу къахæй иннæмæ арайс-байс 
кодта, стæй фæстæмæ æрбадт. 
- Бадгæйæ кувдзынæн, - сдзырдта цыдæр уымæл хъæлæсæй, 
стæй ма йæм æрæджиау бафтыдта: - мæ уæрджытæ ахæм лæмæгъ 
сты... Нæ мæ уромынц. 
- Кув бадгæйæ, - сдзырдтой цалдæрæй. 
Æз ницы сдзырдтон. Æз кастæн Сæрмæтмæ. Кастæн æм мæ 
уды цæстытæй æмæ мæ алыварс дуне скъуыдтæ кодта. Скъуыдтæ 
кодта алцы дæр: уæлдæф, арв, зæхх, хæдзары къултæ... 
- Уæдæ... - сдзырдта Сæрмæт тынг зынæй, тынг уæззау 
хъæлæсæй. - Уæдæ-иу нæ фыдæлтæ фынгыл бадгæйæ дзаг гарз 
сæ къухмæ куы сметой, уæд-иу уыцы уысм сæ цæстытыл  
ауадысты Хуыцау æмæ Уастырджи. Удæгасæй-иу ауадысты сæ 
цæстытыл. Адæмæн фарн æмæ æгъдау, цард æмæ амонд, тых 
æмæ ныфс, сæрибардзинад æмæ удыбæстæ-цæрæнбæстæ чи 
дæтты æмæ сын уыцы ратгæ хæрзиуджыты цæсты гагуыиау чи 
хъахъхъæны, уыцы хæрзиуджытæм сын байсыны охыл чи ныхи- 
ла, уыдонæн та сæ цæсты фиутæ, сæ онджы тых, сæ зонды хъомыс, 
сæ цæсты рухс чи байсы æмæ афтæмæй фæсмонгонд кæй азарæй 
фæвæййынц, ахæм удæгас цæрæццæгты хуызы. Уыдоныл-иу 
бафæдзæхстой адæм сæхи. Æз дæр афтæ кодтон. Фынгыл бадын- 
хъом куы фæдæн, уæдæй фæстæмæ мæ фыццаг агуывзæйæ Хуы- 
цауы ном кæд не ссардтон, ахæм дуг мыл никуы æркодта. Фæлæ 
йын ныр нал ссардзынæн йæ ном. Нал ссардзынæн Хуыцауы 
ном. Нал æм балæгъзтæ кæндзынæн, нал ын скувдзынæн. Нал 
ын схæлар кæндзынæн мæ цæхджын хойраг, мæ ирон нозт. Уый 
адæмæн сæхи дзыхæй дзурын кæны, æз, дам, уæ сфæлдыстон, 
æз, дам, уæ хъахъхъæнгæ дæр кæндзынæн, æрмæст мын кувут, 
128 

<хх^ 
Бабаты Виктор: «Биноиты хьысмæтж 
^ХОО 
мæ ном мын арут. Ныр æз федтон, бавзæрстон рæстаг, æнæхин, 
æнæаххос адæймаджы тугæй уымæн дæр фашистлæгау дойны 
кæй у. 
Ис æви нæй Хуыцау, уый ничи зоны, фæлæ кæд ис, уæд у 
куырм, къуырма, æнæзонд, æдзæсгом, фашист-лæгау рæстаг 
адæймаджы буар куыд судзы, уымæ худгæ цæстытæй чи кæсы, 
йæ судзгæ буары хус смагмæ йын æхсызгонæй чи смуды, ахæм 
фашистлæгау æнæмард, æнæдзуар. 
Уый тыххæй йын æз мæ цæхджын хойраг нал хæлар кæнын. 
Уый хыгъд мæ фидардæрæй бауырныдта, нæхи сызгъæрин 
боцъо Уастырджи æдзух нæ рахис фæрсты кæй цæуы, кæй 
нын рухс кæны нæ удты хъомыс, кæй нын сыгъдæг кæны нæ 
фæндæгтæ, кæй нæ 'фтауы рæстзæрдæ уæвыныл, кæй нæ хизы 
фыдзонд, фыдзæрдæ æмæ фыдлæгты цъаммардзинадæй. 
Уæдæ уæлахиз уæд Уастырджи! 
Сæрмæт тынг сындæг, тынг арæхстгай систа йæ былтæм 
агуывзæ æмæ йæ банызта бынмæ... 
- Уæлахиз уæд Уастырджи! - афтæ загъта махæй алчи дæр 
æмæ... 
- Ныр уын æз радзурдзынæн дыууæ хабары, - йæ былтæ 
сæрфгæйæ сдзырдта Сæрмæт. - Радзурдзынæн уын дыууæ  
хабары, æмæ уæ уæд бауырндзæн хатт нæхæдæг дæр кæй вæййæм 
уастырджитæ, æмæ ныл тыхст уавæры уæвгæйæ, кæй фембæлы 
Уастырджи. 
- Диссаг у адæймаджы конд, - иу дыууæ сидты фæстæ 
иу дзæвгар ахъуыды кодта Сæрмæт, стæй райдыдта дзурын 
сындæг, ныллæг хъæлæсæй. Афтæ кæй дзуры, уый тыххæй 
йæхи сраст кæныны охыл хъуыддагæй иу чысыл иуварс ахызт. 
Хæринаггæнæнмæ, сылгоймаг кæм архайдта, у ыцы 'рдæм йæ хъус 
адардта. Мыййаг ын йæ ныхæстæ хъусы, зæгъгæ, уый тыххæй йæ 
хъус адардта, стæй йæ хъæлæс ноджы фæныллæгдæр кодта æмæ 
сдзырдта: - Афтæ ма фенхъæлут, æцæг, мæ «хорз фысымтæ» мæ 
бынтон бахуыскъ кодтой, бандзыг дæн. Уыдæттæ дæр дзы уыдис, 
фæлæ... Сындæг барæй дзурынц, - ам та хæринаггæнæнмæ йæ 
хъус адардта. - Не 'фсин пец æмæ арынгимæ рагæй дæр уадис- 
саг æнгом нæ уыд, сындæг сæм æвнæлдта, ныр та, мæнмæ мæ 
129 

<ХХХ БабшпыЛикшор: «Киношпы хъысмæт» <^хГХ% 
«фысымуатмæ» дзыназгæйæ, бынтон йæ онг ницæмæуал тасы. 
Рæхджы нын нæ фынг ницæмæй фæрæвдздæр кæндзæн, æз та 
уæ ныхасыл сындæг куы нæ ирхæфсон, уæд ницы-мацæмæйты 
арахъы амæттаг фæуыдзыстæм. Фæлтау дзурдзынæн сындæг. 
Уæдмæ кæд... 
- Мæнæн мæ уæлибыхтæй ныр дæр сымах фаг ис цæттæ..., - 
цæмæй тарст, уый баййæфта Сæрмæты: йæ ныхæстæ йын уæддæр 
фехъуыста йе 'мкъай. 
- Гъо, æмæ дæ æз дæр уымæн æппæлын... 
- Фехъуыстон, куыд мæ æппæлыс, уый, - йæ уайдзæф 
уайдзæфы ад нæ кодта, афтæмæй та радзырдта ус æмæ ма йæ 
ныхасмæ бафтыдта: - Деттæ дзы иуы йедтæмæ иннæтæ нæхи 
лæппутæ сты. Уыдон цур цыфæнды дзур, фæлæ æнæзонгæ 
лæппуйæ уæддæр фефсæрмы у. 
- Уый иннæтæй тынгдæр зонгæ æмæ тынгдæр нæхи лæппу 
у, кæд мæ фæрсыс, уæд, - йæ мидбыл худгæ ме 'рдæм æрбакаст 
Сæрмæт. - Иуæндæс азы иу къласы ахуыр кодтам. 
- Цæй, уæд дын æй хатыр кæнын, - загъта ус æмæ фынгмæ 
рахаста æртæ уæлибыхы. - Лæгты дзуарæй тынг æппæлыс ацы 
фæстаг рæстæджы æмæ йын дзæбæх скув. Мæнæ цырæгътæ дæр 
ссудз. - Рахаста йæм цырæгътæ дæр. - Ды загътай, уæлахиз, 
дам, уæд лæгты дзуар, æмæ уый цæй куывд у? 
- Раст дæ, - йæ сæр разыйы æнкъуыст бакодта Сæрмæт 
æмæ мын йæ агуывзæ мæ размæ æрбадавта. - Нæ разы æртæ 
кæрдзыны кæй нæ уыд, стæй цырæгътæ дæр, уый тыххæй нæ 
акуывтон, науæд... 
- Æгæр тагъд дæр ма скæн, æцæг, - хæринаггæнæнæй ма йæм 
радзырдта ус, - Лæгты дзуары номыл тохъыл кусæрттаг хъæуы, 
фæлæ уал нын кæд фæгæдзæ кæнид. Ныр та уал мæнæ карк фых 
у, мæнмæ гæсгæ. Уый дæр æрæвæрæм уæливыхты цур, науæд 
уыцы зæдты сæр бадинаг мæзæрде æнæ фыдызгъæл фынг фын- 
гыл нæ нымайы. 
- Уымæй дæр раст дæ, - сдзырдта Сæрмæт æмæ фæстæмæ 
æрбадт. - Мæ ныхас æнæуый дæр куывды уагыл уыдзæн, æмæ 
цалынмæ нæ карк йæ бынат ссара, уæдмæ уал æз мæ ныхас цыбыр 
кæндзынæн. 
130 

ООО! Бабаты Виктор: «Бинонты хьысмæт» <ХХ> 
- Дæ бон у, - сдзырдтой лæппутæ цалдæрæй æмæ дзы йæхи 
тæвд уæлибыхтæ хæрынмæ чи рарæвдз кодта, уыдон дæр уал 
сæхиуыл фæстæмæ ахæцыдысты. 
- О, æмæ уын æрдæбон адæймаджы сконды тыххæй уыдтæн 
зæгъинаг, - дзырдта дарддæр Сæрмæт. - Адæймаг хатт ахæм 
цыдæр хабар саразы, кæцымæ цæттæ нæу, уымæ йæ не 'вдæлы, ис 
ын уымæй ахсджиагдæр цыдæр саразинæгтæ, иу дзырдæй,  
саразы, æппындæр саразинаг цы нæ вæййы, ахæм цыдæр. Æмæ уыцы 
хабар та арæх кæмæндæр фæцæуы Уастырджийы бæсты. Цыма 
Уастырджи йæхæдæг у, ахæм цыдæр саразы уыцы æвæндонæй 
ацæуæг. 
Ручъы фæндаг æххæст рæвдз нæма уыдис, фæлæ адæм рагæй 
сæ былы цъæрттæ хордтой уыцы фæндагыл цæуыны мондагæй 
æмæ йыл куыддæр машинæвæндаг чысыл алыг ис, афтæ 
ныххæррæтт ластой машинæтæ æмæ... 
Æз ыл уæды онг дзæвгар хаттыты ауадтæн. Мæ мондæгтæ 
ныммардтон. 
Æнæуый дæр уыцы зымæгон бон хиирхæфсæн балцыты бон 
нæ уыд. Цæуын мæ хъуыд Чъребамæ. Æниу мæ уым дæр мæнæ- 
мæнæ стыр хъуыддаг нæ уыд. Куы нæ ацыдаин, уæддæр мыл 
ницы æрцыдаид. 
Машинæ кæртæй куы рахызт, уæд атылд, мæхи кæдæм 
рарæвдз кодтон, уырдæм нæ, фæлæ... нæ уæ бауырндзæн... 
Кæй ацыдтæн, уый та уæ куыд нæ бауырндзæн, фæлæ афтæ 
æнæнхъæлæджы кæй фæцæуæг дæн, ууыл мæхæдæг дæр дис 
кæнын. Абоны онг дæр ыл дис кæнын æмæ мæхи куы бафæрсын, 
уæд мæ мидхъуыдыйæ райсын ахæм дзуапп: 
«Дæ рахиз фæрсты цыд Уастырджи æмæ дын уый азылдта дæ 
машинæ уыцы фæндагыл, цæмæй...» 
Мæхиуыл куы бадис кодтон, уæд загътон мæхицæн: 
«Хæхтыл ай хуызæн бон ахизын у цымыдисон. Хур бон дзы 
алчи дæр ацæудзæн. 
Хæхтæм ацы базырджын миты пирæнгæмтты аууæттæй 
бакæсын у диссаг. 
Чъребамæ лæг кæддæриддæр ацæудзæн. Арвæн йæ миты 
гæлæбу - пирæнгæмттæ ма згъæлæнт зæххыл - йæхæдæг ыл 
131 

ООО Бабаты Виктор: «Бинонтм хъысмæт» ООО 
æрфæлдæхæд æнæхъæнæй, уæддæр Чъребамæ ныууайынæн 
уый нæ бакъуылымпы кæндзæн лæджы. Хæхтыл та...» - 
ахæм ныхæстæй сайдтон мæхи. Мæхи фæсайыны тыххæй мæ 
цæстытыл уайын кодтон, уым мыл куыд тыгуыртæ кæдзысты 
зонгæйæ, æнæ зонгæйæ. 
Мæ хъустыл уайын кодтон ахæм дзырдтæ: 
«Сæрæн лæг дæ, кæд айхуызæны дæ ныфс рахастай уыцы 
тызмæг хæхтыл рахизынмæ, уæд...» 
Тъунелы хъæлæсæй куы ахызтæн, уæд мыл æцæгæй амбырд 
сты бæстæппæт лæппутæ. Сæ белты хъæдты æнцой лæууынц 
æмæ уыцы тарстдисгъуызæй кæсынц. 
Чидæр мæ уыцы тынг дисæй фæрсы: 
- Арв къæртгай куы згъæлы зæхмæ, уæд дæ цы уынгæджы 
бон тæры ацы фыдвæндагыл? 
- Ис æнæаргъæвгæ хъуыддæгтæ, - загътон æмæ машинæйы 
газ алхъывтон, цæмæй афтæ фенхъæлой, зæгъгæ, æцæг тынг 
æнæвдæлон у. 
- Уæдæ гъæй кæн, цалынмæ мит дæ машинæйæн йæ уæраджы 
сæртæм не схызт, уæдмæ. 
Æз «гъæй» кæнын. Хатт мæ рихийы бынæй заргæ дæр бакæнын, 
уадз миты пирæнгæмттæ зоной, мурмæ дæр сæ кæй нæ дарын, 
уый. 
Буронмæ куы ахæстæг дæн, уæд мæм дардæй, иу сынæджы 
фæзилæнæй фæзынд рог машинæ. Уый згъордта ме 'рдæм. 
Æз мæ мидбылты бахудтæн: 
- Чидæр ма уарзы мæнау хæхтæм миты базырджын пирæн- 
гæмтты аууонæй кæсын... 
Машинæ фæзынд сынæджы тигъæй æмæ амбæхст дыууæ 
сынæджы астæу лæнчы. 
Иудзæвгар ма куы ауадтæн, уæд мæ алывæрстæ ныррызтысты 
хæхты сæртæг нæрынæй. Машинæ цыма тызмæг гыбар-гыбурæй 
хæрдмæ фæхауд, афтæ мæм фæкаст. 
Æвиппайды ме уæнгтæ ныррызтысты æмæ уæнгты уыцы 
рызтæй мæ фæсонæрхæджы ныхсæгау фæкодта, зæрдæ кæмæй 
нынкъуыст, ахæм хъуыды: 
«Машинæ кæм амбæхст, уыцы лæнкæй нæры арв!» 
132 

ООО^ Бабаты Виктор: «Банонты хьысмæт» <ХХ> 
Гæнæн мын цас уыд, уымæй атындзыдтон. 
Тындзыдтон, фæлæ мæ фæндагыл фæндагæн йæ кой дæр 
нал уыд. Уыцы лæнчы дæлæ комæй уалæ хохмæ мæ цæст 
цæуылдæриддæр æххæст, иуылдæр хафт æмæ ссæст уыдис. 
«Машинæ кæд уыцы митын обауæн фалейæ нæ аззад, уæд...» - 
ахъуыды кодтон, фæлæ кæд уым нæ аззад, уæд ыл цы æрцыдаид, 
уый мæхинымæры зæгъын мæ бон нæ бацис. 
Рахызтæн машинæйæ. Скастæн хæрдмæ. Мæ машинæ кæм 
лæууыд, уый сæрмæ къуыпрагъы сынæг уыд. Ууыл зæйæ 
рацæуынæй тас нæ уыд. 
Миты обау дзодайау уыд хъæбæр. Цæмæй йыл æнцондæрæй 
суайон, уый тыххæй мæхицæн ныфс авæрдтон: 
«Айбæрц мит кæцæй растад, уым дыккаг зæйы фаг нал азза- 
даид». 
Митын обауы фаллаг кæронæй зынд, машинæйы фæд йæ 
быны куыд амбæхст, уый. Мæнæн фырадæргæй мæ цæстытæ 
ацъынд сты. 
Уæззау рынчын кæмæ æрбаласынц, ахæм хирургау мæ хъуы- 
ды скуыста æнæкъæрццæй: 
«Згъорын хъæуы лæппутæм! 
Фæдис ныхъхъæр кæнын хъæуы!» 
Фæндагыл мыл фембæлд, мит хафгæ чи рацæйцыд, ахæм 
трактор, æрдæбон дæр æй былгæрон лæугæ ауыдтон, фæлæ йæ 
цуры ничи зынд æмæ йæм мæ хъус не 'рдардтон. 
Йæ разы фæурæдтон машинæ. Дуар фегом кодтон æмæ йæм 
мæ хъæлæсы дзаг ныхъхъæр ластон, дæ тых дæ бонæй згъоргæ 
кæн, зæгъын, дæ тракторыл уыцы æмæ уыцы бынатмæ. 
Трактортæрæг мæ æнцонæй бамбæрста. Æвæццæгæн, зæйы 
уынæр уый дæр фехъуыста æмæ ныр тындзгæ дæр уырдæм кодта. 
Трактор йæ кардыл хæрдмæ фæхæцыд. Æз ма йæм йæ тæккæ 
цурæй схъæр кодтон: 
- Машинæ фæцис зæйы бын. Æз ма лæппуты дæр ракæнон. 
Нæ дыууæ дæр атындзыдтам фæйнæрдæм. 
Уыцы тыгъды зæй кæуылты æрцахста фæндаг! Тракторы зыд 
февнæлд ыл мæлдзыджы хæсты бæрц дæр нæ фæзынд, фæлæ 
стæй... 
133 

<ХХ> БябапшЛикшпр: «Бшюнтьисъысмæт» ^РОО 
Скуыстой белтæ дæр. 
Трактор æвналы рæвдз. Йæ арнадигом йæ хъæлæсы ахæссы 
зæйы фæзгъæртæ æмæ сæ дæлбыл фæкæны. 
Ныфс мæ ис иу хъуыддагæй: уыцы лæнчы машинæйы фæд 
бацыд тæккæ рæбынты. Зæйæн йæ дымгæ машинæйы сæрты 
аивгъуыдтаид. Дæлбыл аппарынмæ йæм нæ баххæстаид. Миты 
уæз ыл æгæр ма æрцæуæт æмæ цар ма ныттасæд, æндæр... 
Дзырд дардыл у, стæй куыст дæр трактор æмæ адæмæн суанг 
изæрдалынгтæм сфаг ис. 
Трактор та йæ арнадигомы дзаг мит куы рахафта, уæд 
уæлейæ былгондау аззад. Уыцы был тракторы фæдыл зæхмæ 
куы 'рлæбырд, уæд машинæйы фарс чысыл ферттывта миты 
аууонæй. Ныр æм хъуыд арæхстгайдæр æвналын. Æз лæппутæм 
фæдзырдтон. Ныр тракторæн сæрибарæй атæлфæн нал уыд. 
Архайын хъуыд арæхстгай. 
Лæппутæ уайтагъд асыгъдæг кодтой машинæйы сæр æмæ 
йæ фарс. Иæ дуæрттæ æнцонæй нал байгом сты. Мит сæ 
æрæлхъывта, фæлæ уымæ дæр нал фæкастыстæм. Уайтагъд сæ 
чердæмдæрты... 
Æниу уыцы бынаты фæндаг цыд хæрз рæбынты. Мит æм 
тынг не 'рыххæст. Иугæр йæ сæрты куы акалд æмæ йæ куы 
æрныуæрста, уæд ыл уæз бирæ нал æрцыд. 
Машинæйы разындысты лæг, ус æмæ сæ къаннæг лæппу. Цæф 
дзы никæуыл ницы æрцыд. Тас æмæ уыцы æнахъинон тыхджын 
гуыр-гуырæй ус æмæ лæг сæ зонд фесæфтой. Стæй сæлæф мит 
уыцы бæрзондæй хаугæйæ тынг æнгом æрæнцад кæрæдзийыл. 
Уæлдæф сæм фаг нал хæццæ кодта æмæ сæ зонд фесæфтой. Бау- 
адзыг сты. 
Лæппу дæр исдуг йæхи не 'мбæрста, фæлæ уый сыгъдæг 
уæлдæфмæ куы раирвæзт, уæд тагъд æрæмбæрста йæхи. 
- Лæппу йæ мад æмæ йæ фыды ныфсæй ныфсджын уыд, - 
дзырдта фæстæдæр дохтыр. - Уыцы æнкъарæн ын тынг бах- 
хуыс кодта. Уæддæр æм уæлдæф фаг кæй нæ цыд, уымæй 
уысмæй-уысммæ æвзæрдæр кодта йæ зæрдæйы куыст. Афтæ ма 
куы ахастаид цалдæр минуты, уæд ныййарджытæй уый уавæр 
февзæрдæр уыдаид. Уый нæ, фæлæ... - Цы æвирхъау хабар 
æрцыдаид, уый зæгъын дохтыры цæст нæ бауарзта... 
134 

ООО Баваты Виктор: «Бинонты хъысмæт» ООО 
Машинæ æххæст нæма раирвæзт миты уацарæй, афтæ уадзыг 
адæмы æз мæхи машинæйы бавæрын кодтон æмæ ратындзыд- 
тон Дзаумæ, рынчындонмæ. Лæппуты афæдзæхстон, зæгъын, 
кæд машинæ йæхи уагæй нæ цæуа, уæд æй машинæйы фæдыл 
бабæттут (лæппутæй ма кæмæдæрты уыдис машинæтæ) æмæ йæ 
мах кæртмæ баласут. 
Изæр уыд, фæлæ радгæс дохтыр æмæ медициной хотæ уай- 
тагъд амбырд сты рынчынтыл. 
Лæппу, куыд загътон, афтæмæй æнцонæй æрчъицыдта. Агу- 
ырдта йæ ныййарджыты, мæгуыр, æмæ сæ афтæмæй куы ауыд- 
та, уæд тынг фæтарст, фæлæ йæ медициной хо йæ хъæбысы 
æрбакодта æмæ йын афтæ зæгъы: 
- Ма тæрс, мæ лæппу. Ныртæккæ сын мæнæ уыцы дзæбæх 
лæг судзинтæ сараздзæн æмæ адзæбæх уыдзысты. Ды та кæугæ 
куы кæнай, уæд уыдонæн ноджы æвзæрдæр уыдзæн. 
Лæппу баууæндыд усы ныхæстыл. Кæугæ нал кодта, фæлæ 
уыцы тарст æмæ тыхтгъуызæй каст дохтыры архайдмæ. 
Ус æнцондæрæй æрцыд йæхимæ. Иæ цæстытæ байгом кодта, 
мæгуыр, æмæ тынг уæззау хъæлæсæй ралæмæрста: 
- Швило, сада хар? («Хъæбул, кæм дæ?»). 
Лæппу йæм йæхи баппæрста æмæ сдзырдта: 
- Ака вар, деда, ака! («Ам дæн, гыцци, ам!»). 
Мад æм æдзынæг фæкаст уысмы бæрц, стæй та æнæбонæй йæ 
цæстытæ æрæхгæдта. 
Фыдыл фылдæр фыдæбон бахъуыд дохтыр æмæ медициной 
хоты. 
-Уый канд йæхи нæ, фæлæ йæ бинонты тыххæй дæр фылдæр 
бæрндзинад кæй хаста, - дзырдта дохтыр, рынчынты уавæр 
цъус куы фæрогдæр ис, уæд, - уыцы æнкъарæн ыл фылдæр 
бандæвта. Ныр иннæтæ куы æрсабыр уой, сæ рæуджытæ куы 
расыгъдæг уой, уæд бынтондæр уыдзысты æнæниз. Фыд ма 
уый фæстæ дæр уыцы æнкъарæны уæзæй, гæнæн ис, æмæ 
афыдæбон кæна, фæлæ йын уымæй ницы у. 
Рæстæг æмбис æхсæвмæ феввахс ис. Рынчынтæ сæхи дзæбæх 
æрæмбæрстой, фæлæ афтæ лæмæгъ уыдысты æмæ нæдæр къа- 
хыл слæууын уыд сæ бон, нæдæр рæстмæ дзурын. 
135 

- Ныр сæ сабырдзинадæй хуыздæр ницы хъæуы, - сдзырдта 
дохтыр æмæ йæ цæст ахаста, йæ алыварс чи уыд, уыдоныл. 
Ферох мæ ис, - машинæ (йæхигъæдæй цыдис) нæ кæртмæ 
куы бакодтой æмæ сын хæдзары куы загътой, уæд рынчындонмæ 
фæдисы уадæй æрцыдысты мæ фыд, ме 'мкъай, нæ чысыл 
лæппу. Ныр уыдон дæр лæууыдысты æмæ цымыдисæй касты- 
сты рынчынтæм. Лæппу Важамæ (афтæ хуынд къаннæг лæппу) 
йæхи балласта æмæ йын цыдæртæ дзырдта. 
- Ам сæрибар палатæ нæй. Æгæр уæззау рынчынтæ дзы ис. 
Куы тыхсой, уæд адон дæр ноджы тынгдæр тыхсдзысты æмæ... 
Хæдзармæ сæ исчи... 
- Уæлæ нын бæхты дугъ хæдзар куы ис, - размæ ралæууыд 
мæ фыд æмæ ма йæ дзырдмæ бафтыдта: - Иугæр сын лæппу 
айонг балæггад кодта, уæд... Уæлейæ нын æцæг пец æвæрд нæй, 
фæлæ азбест хæтæл ууылты цæуы æмæ дзы тынг хъарм у. Уым 
сæ ничи бахъыгдардзæн. 
Дохтыр ма уæддæр бакаст уæртæ нæ къæбæргæнæгмæ. 
Уæддæр, зæгъгæ, ахæм хъуыддæгты сылгоймаг фылдæр бæрн- 
дзинад исы йæхимæ. 
- Æмæ цы, - нæ баджисхъус кодта уый дæр. - иу мæй дæр нæм 
цæрæнт. Тыхст адæймагыл йæхи чи хъуамæ атигъ кæна... 
Исты бахæрыныл нæ разы кодтой, фæлæ сæ мæ фыд нæ ныуу- 
агъта, стæй сæм мæ мад дæр тынг зæрдиагæй бахатыд. 
Мæ мад хъуыддаг куы фехъуыста, уæд æм цæмæндæр афтæ 
каст, цыма нæм ахсæв æнæмæнг уазджытæ уыдзæн æмæ карк 
аргæвдын кодта. Хъæрмхуыпп дзы сарæзта æмæ сын уымæй 
бацымын кодта. Лæппуйæн ма иу агуывзæ уыцы изæры дыгъд 
æхсыр дæр бадардта æмæ... 
Дыккаг бон дзы суанг æмбис бонмæ йæ къах дæр ничи атылдта. 
Сæ сыстынмæ сын хъарм хæринæгтæ цыдæртæ сцæттæ  
кодтой æмæ... 
Ус æмæ лæг тынг ныфсæрмы сты. Батыхсын, дам, уæ кодтам. 
Мæ фыд сыл (гуырдзиагау хорз зоны) барджыны буцтæ скодта: 
- Ау, сымахмæ тыхст лæг куы бахауа, уæд æм не 'ркæсдзыстут, 
нæ йын балæггад кæндзыстут? 
- Уый афтæ у, фæлæ, - йæхи бакъултæ кодта Важайы фыд 
136 

ООО Бабаты Виктор: «Бишшты хъысмæт» ООО 
Вано, стæй иу арахъ дæр анызта. Уый фæстæ ма иу сыкъа райста 
æмæ афтæ зæгъы: 
- Ирон адæм балцы цæугæйæ Уастырджийæн сæхи афæдзæх- 
сынц. Махæн нæ Уастырджи у мæнæ Сæрмæт. Уый куы нæ уыда- 
ид, уæд афонмæ, кæнæ цъус фæстæдæр нæ кæртмæ батылдаид 
сауфæлыст машинæ. Уый та куыд уæззау, куыд зæрдæскъуыйæн 
мает уыдаид нæ ныййарджытæн, нæ хиуæттæн. Ныр сæ Сæрмæт 
уыцы уæззау мастæй бахызта æмæ уый у нæ Уастырджи. Уымæ 
мах кувдзыстæм Уастырджимæ кувæгау. Уый нырма сымах фын- 
гыл, сымах цæхджын хойрагæй зæгъын, фæлæ Уастырджийæн 
ам, уæ хæдзары рæхджы акувдзыстæм нæхи хойрагæй дæр... 
Дзырд дардыл у, фæлæ Вано йæ дзырд нæ фæсайдта... 
- Ацы радзырд, лæппутæ, уыдис Фæндагсæр Уастырджийы 
куывд æмæ йæ цæй лæугæйæ баназæм. Уадз æмæ-иу тыхст 
лæджы фарсмæ кæддæриддæр æрбалæууæд Уастырджи. 
Иуылдæр сыстадысты æмæ банызтой Фæндагсæр  
Уастырджийы номыл. 
* * * 
Уыдис хуыцаубон. Уалдзыгон хуыцаубон. 
Хуры тынтæ уыцы дзæбæх хъазыдысты дидинæфтыд 
бæлæсты къалиутыл. Сæрмæты фыд Агуыбе кæрты сугсæттæн 
къуыдырыл бадт. Белы ног конд хъæдмæ йæ зæрдæ дæрзæгæй 
кæм æхсайдта, уыдон ардуанæй хафта. Сæрмæты къаннæг 
лæппу Ботаз йæ разы дзуццæджы бадт æмæ, ардуан йæ ихсыд 
дæндæгтæй белы хъæд куыд æхсыдта, уымæ тынг лыстæджытæ 
каст. 
Уынгæй æрбайхъуыст машинæйы æхеитт. 
- Акæс-ма мæ лæппу, уый махмæ чидæр дзуры, æнхъæл 
дæн, - лæппумæ едзырдта Агуыбе. 
Ботаз кæрты дуарæй акает æмæ тынг цингæнгæйæ, йæ мид- 
бынаты гæппытæ кодта, афтæмæй фæхъæр кодта: 
- Дада, Важа, азмæджы бабайы Уастырджи чи хуыдта, уыцы 
лæг æмæ ноджы æндæр чидæртæ æрбацыдысты. 
137 

ООО- БайатыЗлжтар^лБииппты хъысмæт» <ХХ> 
Агуыбе, белы хъæдæй йæ уæрджытæм цы æхсынæнтæ æрæз- 
гъæлд, уыдон ацагъта, йæ амонæн æнгуылдзтыл тухæгау акод- 
та, стæй сыстад. Бел кауы сæрты цæхæрадонмæ баппæрста æмæ 
ахызт уазджыты размæ. 
Рог машинæйæ рахызтысты Вано, йæ фыд Сандро, йæ мад 
Къекъе, йæ бинойнаг (Ванойы бинойнаг), Важа. 
Чысыл æддæдæр цы уæзласæн машинæ лæууыд, уый фæрса- 
гæй шофыр, тамако дымгæ, каст Дзауы хæхты 'рдæм. Тынг 
цымыдисæй сæм каст. 
Сæрмæт æмæ йе 'фсин цæхæрадоны цыдæртæ архайдтой. 
Хъæлдзæг уынæрмæ уыдон дæр сæ рыгтæ цæгъдгæ рахызтысты. 
Дыууæ бинонтæй азмæгæй нырмæ зонгæ чи уыд, уыдон 
кæрæдзийыл бацинтæ кодтой. Кæрæдзи фыццаг хатт чи уыдта, 
уыдон нырма кæрæдзимæ фæлварæджы кæстытæ кодтой. 
Дыууæ гыццыл лæппуйы, сæ иумиаг (уырыссаг) æвзаг сæ цас 
арæзта, уымæй кæрæдзийæн цыдæртæ цъыбар-цъыбур кодтой, 
æппæлыдысты цæмæйдæрты. 
Æппынфæстаг уæзласæн машинæмæ æргуыбыр сты. Вано 
шофырæн загъта, мæнæ йæ кæртмæ æрбатæр, зæгъгæ. 
Гуыффæйы фæстаг гæрæн куы байтом, уæд дынджыр, здыхст 
сыкъа тохъылы нал бафæндыд машинæйы «бадын». Йæхи зæхмæ 
рацæй æппæрста, фæлæ йæ шофыр ацахста æмæ йæ сындæг 
æруагъта зæхмæ. 
Сæрмæты мад Нуца дæрддзæфæй каст, машинæйæ кæй истой, 
уыцы фæллоймæ æмæ йæхинымæры уайдзæф кодта уазджытæн: 
«Ныр цымæ нæхæдæг нæ уазджытæн къæбæр бахæрын кæнын 
хъом нал стæм? Ныр сæ кæдæм ластой!» 
Егъау асыччыты мидæг торнейы фых дзултæ куы æристой, 
уæд нал фæлæууыд æмæ спыхс калдта: 
- Ныр уыдон та кæдæм ластой, цымæ? Махыл æххормаг аз 
ныккодта мыййаг! 
- Тыхсгæ ма кæн, не 'фсин, - хæстæг æм бацыд Агуыбе 
æмæ йæ сабыр кæны. - Уыдон сæ Уастырджийы номыл куывд 
кæнынц æмæ сæм хъуамæ алцæмæй дæр сæхи кувинæгтæ уа. 
Дæумæ цы ис, уыдон дæр æмбæхсгæ ма бакæн, æндæр дзæгъæлы 
нæ фæуыдзысты. Бирæ ма цæххыл дæр цæхх куы ныккæны... 
138 

<ХХ> Бабаты Виктор: «Биконты хъысмæт» ООО 
Сыхæгты лæппутæ кусарт кæнынмæ куы бавнæлдтой, уæд 
Вано хибарæй асидт Сæрмæтмæ æмæ йын афтæ зæгъы: 
- Ам фысымтæ сымах стут. Æз уæ хъуыддæгты мæхи нæ 
тъыссын, фæлæ мæ тынг фæнды, фæндагыл мах тыххæй йæ хид 
калгæйæ мит чи къахта, уыцы лæппутæ нæ куы фæуаиккой. 
Иууыл уым куы нæ уой, уæддæр дзы исчитæ уыдзæн. Фæндаджы 
кусджытæ сæ куы хуыдтай. 
- Сегасы дæр ссардзыстæм, - йæ уæхскыл ын æрхæцыд 
Сæрмæт. 
- Стæй рынчындоны кусджытæ дæр. 
- Уыдон нын дардæй агуринаг не сты. Æнæуый дæр мæ уыцы 
дохтыр арæх фæфæрсы, никуыуал, дам, сæ федтай? Куыд, дам, 
сты. 
- Гъе, æмæ иннæтæ иуылдæр дæхи бар уæнт... 
Нуца уæларынг куы балæууыд, уæд æм Къекъе хæстæг бацыд. 
- Алæма, ацы ирон устытæ уыцы хачъапуритæ куыд кæнынц, 
уый мын бацамон, сдзырдта, Нуца хыссæ куыд зæрдиагæй нæмы, 
уымæ кæсгæйæ. 
- Хачъо, мæзæрде къæдор у, - комкоммæ йæм бакаст Нуца, - 
Къæдорджын та махæй сылгоймаг йæ арынджы никуы скæндзæн. 
Уый арынгæн æфхæрдау у. Махмæ уæлибых кæнынц цыхтæй, 
уымæй дæр равзаргæ цыхтæй. 
Агуыбе зæронд уасæджы лæуд кæны устыты цур æмæ сын 
сæ ныхæстæ кæрæдзийæн амоны... Йæ фыртмæ йын Сандройы 
бинонтæ иууыл Уастырджийы номæй кæй дзурынц, уымæй йæ 
зæрдæ рухс кодта, ноджы гуырдзиагау хорз кæй зоны, уымæй 
дæр хъуамæ ахæм хуызы раппæла устыты цур æмæ уымæн кодта 
зæронд уасæджы схъæл лæуд дæр... 
Фынгыл сæрæй бадт Агуыбе, йæ рахис фарс бадт  
Сандро. Семæ сауджын дæр кæй уыд, уый мæ ферох ис, хæдæгай. 
Агуыбейы бинонтæ йыл исдуг былысчъилтæ кодтой, фæлæ 
ныр Сандро иу рæстæджы куы сыстад æмæ афтæ куы загъ- 
та, мæ хъæбулты мын мæлæтæй чи фервæзын кодта, уыимæ нæ 
хæлардзинад фидардæр цæмæй уа, уый тыххæй мын хъуамæ мæ 
гыццыл лæппуйы снатлиа кæна, уæд бамбæрстой, сауджын сæ 
цæмæн хъуыд, уый. 
139 

<ХХ> БайатыЛкктор: «Еинпнты хьысмæт» ООО 
Иу рæстæджы Вано ныхасы бар ракуырдта Агуыбейæ. 
Сыстад, йæ къухмæ йедзаг сыкъа райста æмæ афтæ зæгъы: 
- Мæхæдæг ирон адæмы цард, сæ истори тынг хорз нæ 
зонын, фæлæ фенæг адæмы фæфарстон æмæ мын иуылдæр 
загътой, зæгъгæ, дыууæ æвзонг нæлгоймаджы сæ хæлардзинад 
сфидар кæныны охыл ирон адæммæ бахæрынц ард. Уыцы 
ардбахæрд сæ æнустæм скæны, фæхицæнгæнæн кæмæн нал ис, 
ахæм æфсымæртæ. Ардыл гадзрахатæй рацæуæг та сæм уыд 
æмæ у иууыл æгаддæр адæймаг. Мæн фæнды, цæмæй æнустæм 
æфсымæрдзинады охыл Сæрмæтимæ бахæрæм ард. 
Ванойы хъуыды хорз фæкаст Сæрмæтмæ, стæй фынгыл иннæ 
бадджытæм дæр. 
Дыууæ лæппуйы се 'нгуылдзты æлгътæй туг рауагътой, 
кæрæдзийыл сæ бавæрдтой, сæ сыкъаты фæйнæ туджы æртахы 
ныппæрстой, ард бахордтой, кæрæдзийыл сайд æмæ гадзрахатæй 
кæй никуы рацæудзысты, уый тыххæй, стæй кæрæдзи къухтæй 
банызтой сыкъатæ. 
Ацы ардбахæрд канд дыууæ лæппуйы нæ, фæлæ дыууæ бинон- 
ты 'хсæн фидар кæй уыдзæн, ууыл куы 'рцыд ныхас, уæд дыууæ 
гыццыл лæппуйы дæр бафæндыд сæ тугтæ схæццæ кæнын æмæ 
сæ æнгуылдзтæй рауагътой туг. 
Агуыбе æмæ Сандро ардбахæрды ныхæстæ загътой, стæй 
кæрæдзи къухтæй банызтой сæ сыкъатæ. 
Кæрæдзи къухтæй фæйнæ банызтой Нуца æмæ Къекъе дæр. 
- Мæнæн нозт нæ бæззы, - зæгъы Къекъе, арахъ куы аныз- 
та, уæд, - риухъæнджын ус дæн æмæ мын нуазæн нæй, фæлæ нæ 
хъæбулты ардбахæрд нæ дыууæ бинонтæн фидар хæстæгдзинады 
ардбахæрд цæмæй фæуа, уый тыххæй йæ бынмæ банызтон. 
Дыууæ æвзонг усы кæрæдзиййæн апъа кодтой, стæй кæрæдзи 
сыкъаты се 'взæгтæ атылдтой æмæ Сæрмæты æфсин Ваномæ 
бахаста йæ нуазæн, Ванойы ус та Сæрмæтмæ... 
- Цæй, лæппутæ, ирон адрдбахæрдыл-иу гадзрахатæй куыд 
никуы рацæуæм, ахæм амонд нæ уæд. Уый тыххæй баназæм 
фæйнæ, - загъта Сæрмæт æмæ анызта йæ сыкъа. 
- Оммен! - загътой лæппутæ дæр æмæ банызтой. 
140 

ОСО- Бабаты Виктор: «Бгшпнты хъысмæт» ООО 
* * * 
Мæ фыды хо Уанаты цæры. 
Хо та йæ мадызæнæг æмæ уыдон хъæбултыл зæрдейæ кæм нæ 
вæййы, фæлæ уымæн бынтон арт æмæ фæнык нæй. Иу мæй дæр, 
зæгъгæ, кæнæ йæхæдæг Дзаумæ ма бауадаид, кæнæ йын йæхи 
мачи абæрæг кодтаид, уæд-иу стыхстис. 
Ныр æм ацы фыддуджы ничиуал æфтыд, йæхицæн дæр ма 
цæй рацæуæнтæ уыд æмæ цытæ кæндзæн, уый бинонтæй алчи 
дæр æнкъардта, фæлæ иу иннæмæ баулæфыдаид, абæрæг æй 
хъæуы, зæгъгæ, уый гæнæн нæ уыд æмæ... 
- Фидауынгæнæг тыхтæ куы 'рцыдысты æмæ фæндæгтæ 
чысыл куы фæсæрибар сты, уæд Агуыбе ской кодта Сæрмæтæн, 
куы йæ абæрæг кæнис, зæгъгæ. 
Сæрмæтæн йæхи зæрды дæр уыд æмæ... 
Уæддæр иу автоматджын æфсæддон акодта йемæ, рулы 
фарсмæ дæр иу зонгæ лæппуйы сбадын кодта. Цæмæн æй 
бафæндыд уыцы лæппуйы ракæнын, уый йæхæдæг дæр нæ 
зыдта, фæлæ йын цыдæр уæззау зæрдæйы уаг уыд æмæ зивæг 
кодта машинæ тæрынмæ. 
Фалæмæ цæугæйæ сæ ничи бакъуылымпы кодта. Кæмдæрты 
дзы зонгæ лæппутыл схæцыд йæ цæст. Уыдон-иу ын сæ сæртæй 
кувгæ дæр акодтой. 
Зæронд ус, мæгуыр, худгæ кæугæйæ фарста Сæрмæты, куыд 
стут, цы стут, зæгъгæ? Цинтæ кæнынæй йыл нал æфсæст, фæлæ 
йæ бирæ нæ баурæдта. Уæддæр ацы тугхъæлæстæ сæ кæнон нæ 
уадзынц, зæгъгæ, æмæ рæстæгыл ацу. 
Ереды хъæуы æмбисмæ куы рхæццæ сты, уæд цыдæр нозт- 
джын æнæдаст лæппутæ сæ размæ фесты. Æфсæддон ма бæргæ 
февнæлдта йæ автоматмæ, фæлæ уыдон дуар фегом кодтой. Иæ 
цæнгтæ йын æд хæцæнгарз ацахстой æмæ йæ стæлфыны бон дæр 
нал фæцис. 
Дзæвгар радзур-бадзуры фæстæ шофыр æмæ æфсæддоны 
ауагътой, фæлæ Сæрмæтæн йæ цæнгтæ фæстæмæ бает, йæ сæрыл 
голлаг цыдæр, афтæмæй йæ машинæйы кусæрттаг фысы тъыст 
бакодтой æмæ... 
141 

Иу рæстæджы йæ машинæйæ райстой. Сæ алыварс бирæ адæм 
кæй уыдис, стæй сылгоймæгтæ, нæлгоймæгтæ æмæ дзы къаннæг 
сывæллæттæ дæр кæй уыд, уый сæ ныхасы уаг, се 'лгъаг худтæй 
бæрæг уыд. 
Чидæр дзы хæстæг бацыд Сæрмæтмæ. Алæ-ма, цавæр 
кусæрттаг æрластат, зæгъгæ, - бавнæлдта йын, йæ сæрыл конд 
цы уыд, уымæ. 
Йæ цæстытæ куы айгом сты, уæд ын рухсмæ атыбар-тыбур 
кодтой. Фæлæ сæ уайтагъд ахгæдта. Уыцы æлгъаг уынæр ын йæ 
хъустæ кæй рæхойы, уый дæр ын æгæр у. Цæстæй ма сæ уына, 
уый йæ бынтондæр нæ фæндыд. 
Уыцы æлгъаг хъæлæбайы 'хсæн иу хатт йæ хъустыл цыдæр 
«гъыхъ»-æнгас уынæр ауад. Уый иннæ хъæлæбайы 'хсæн цыдæр 
зонгæ, цыдæр фæлмæн фæкаст лæппумæ. Йæ цæстытæ фегом 
кодта æмæ ауыдта: иу лæг тагъд уадæй кæлгæ-кæлгæ фæцæйуад 
иннæты цурæй. Йæ сæр уыд бынмæ уагъд, йæ уæнгтæ хъил. Йæ 
фæстæ чидæр хъæр кодта: 
- Сандриа, кæдæм лидзыс, мыййаг кæд нæ фæтарстæ ацы 
хъæддаг сырдæй? 
- Мæ зæрдæ мæ срæхуыста, - йæ уæхсчы сæрты радзырдта 
уыцы Сандро æмæ йæ цыд фæрогдæр кодта афтæ дзургæйæ - хос 
аназдзынæн æмæ ныртæккæ ам дæн. 
* * * 
Сандро базыдта Сæрмæты. Хъуамæ йæм бауадаид хæстæг, 
фæлæ куыддæр йæ иу къах аиста размæ, афтæ йын йæ зæрдæ 
ныццавта иу хъуыды: 
«Дæ адæмы æмæ дæ Хуыцауы фæдзæхст ферох кодтай,  
Сандро? - дзырдта йæм йæ мидæнкъарæн. - Ацы хъæддаг адæмæй 
искæмæн иу чысыл феххуыс дæр нæ адæм æмæ нæ Хуыцауы раз 
иууыл æбуалгъдæр фыдракæнд кæй у, уый дæ куыд æрбайрох 
ис?» 
Сандройæн ма, мæгуыр, уыцы æнуд гъыхъ сирвæзт йæ 
хъуырæй, стæй сæ хæдзармæ лидзæг фæцис. 
142 

ООО Бабаты Виктор; «Бшонты хъысмæт» ООО 
Уыцы тарст, цъæхтæ-буртæ кæй уыд йæ цæсгом, уый фыц- 
цаг ауыдта йæ ус Къекъе. Иæхи йыл баппæрста æмæ йæ ивазгæ 
хъæлæсæй фæрсы: 
- Мыййаг æрбацæуынц? 
- Чи æрбацæуы? - йæ тыхст зонд нал æрцахста, ус æй кæмæй 
фæрсы, уый. 
- Ирæттæй зæгъын! - цыма уыцы дзырдтæй йæ ком судзгæ 
кодта, афтæ зынæй йæ ралæмæрста. 
- Не 'рбацæуынц, фæлæ... Важайы натлиайы 'рцахстой 
нæхиуæттæ... 
- Уастырджийы æрцахстой? - Важа дон нуæзта агуывзæйæ 
æмæ агуывзæ йæ къухтæй æрхауд. Хъуамæ йæхи баппæрстаид 
зæронд лæгыл, фæлæ йæм Къекъе хæстæгдæр лæууыд æмæ йæм 
уый фæразæй ис. 
- Саубон мыл! - йæ уæрджытæ æрхоста ус. - Мыййаг кæд 
ницы срæдыдтæ йæ сæрыл рахæцыны тыххæй? 
- Ницы срæдыдтæн. Куы йæ ауыдтон, уæд мæ... - цыдæр 
амбæхсынмæ хъавыд, фæлæ йæ ус ныууыгъта йæ уæхсчытæй. 
- Цы уæд? Цы загътай? 
- Ницы загътон. Иу «гъыхъ» мæ сирвæзт - цыма стыр азым- 
джын фæцис, уыйау ныргъæвстис лæг. 
- Саубон мыл куыд æркодта, - йæ зæрдæмæ фæлæбурдта ус 
æмæ йæхи уатмæ баппæрста. - Адæм мацы фехъусæнт, Хуыцауæй 
та йæ куыд бамбæхсдзынæ? - уайтагъд фыртасæй йæ улæфæнтæ 
æрбахгæдтой æмæ йæ риуы хырыттæй хатæн айдзаг ис. 
Ныр зæронд лæг æвдæлон уыд æмæ лæппу йæ разы йæ 
уæрджытыл æрхауд. 
- Пъапъа! - сдзырдта тынг уымæл æмæ тынг лæгъстиаг 
хъæлæсæй. 
- Ацу, лæппу, - иуæрдæм ыл ахæцыд æмæ кæуынхъæлæсæй 
сдзырдта: - Амæй уæлдай ма мæ исты куы сирвæза, уæд адæм 
æмæ Хуыцауы æфхæрдмæ дæр нал балæудзынæн: мæхæдæг 
райсдзынæн мæхицæй уыцы мает. 
Лæппу уымæй йæ бон куы базыдта, уæд йæхи баппæрста 
зæронд усмæ, фæлæ уымæн аэрозолы сурдымæн цъирын дæр нал 
уыд йæ бон æмæ йæ уый дæр ныууагъта 
143 

ООО Бабаты^штст^^гшошпъисъъгсмæт» <ХХ> 
Важа ацагуырдта йæ мад æмæ фыдæй искæй. Ничи дзы 
разынд. Йæхи дуармæ аппæрста. Кæрты хæрхæмбæлд фæцис 
Ванойыл. Уымæн йæ цæсгом уыдис тынг тар. Лæппу бамбæрста, 
уый дæр хъуыддаг кæй зоны. Бирæ йæ ницыуал ныфс уыд уымæй 
дæр, фæлæ йæм йæхи уæддæр баппæрста: 
- Мама! 
- Цы кæныс! - фæхъæр ыл кодта. 
- Уастырджийы кæй æрцахстой... 
- Ма дзур! - йæ дзых ын ацахста. - Исчи дæ фехъусдзæн. 
- Æмæ нæ ардбахæрд та? - ныууырдыг æм ис лæппу. 
- Ард нæхи зæххыл бахордтам. Нæ зæххыл цы кæнæм, уый та 
нæхи хъуыддаг у. 
- Æмæ Уастырджи та? Уый раз куы бахордтам ард. 
- Уастырджийæ Хуыцау хистæр у. Уый зондæй аразæм мах 
алцы дæр. 
- Мама, уыцы бон мæ къухæй туг кæцæй рауагътон, уым мын 
ахæм дудгæ рыстæй риссы, ахæм... Мæ бон æй уромын нал у. 
Ныртæккæ йæ фæрæтæй ахауын кæндзынæн, - фæзылд лæппу 
сугсæттæны 'рдæм. 
- Цы сфæнд кодтай, лæппу? - йæ фæдыл бауад фыд æмæ йæ 
ацахста. 
- Уастырджи кæй хонут, мах мæлæтæй чи фервæзын кодта, 
уымæн исты баххуыс кæнын... 
- Хуыцау æмæ нæ адæмы ныхмæ цæуыс? - мæсты фарст æй 
акодта. 
- Адæм ницы базондзысты, - фидарæй загъта лæппу. -  
Хуыцау æмæ Уастырджи та уæларвыл иумæ цæрынц. Уыдон кæрæдзи 
махæй хуыздæр хъуамæ æмбарой. 
Вано иу хъуыддаджы йæхи мондæгтæ исы йæ лæппуйæ: 
цы сфæнд кæна, уым йæ разы цыфæнды бæндæнтæ уæд тыд, - 
ахиздзæн сæ сæрты. Йæхæдæг дæр афтæ уыд къаннæг лæппуйæ. 
Æндæр гæнæн ын нæй, - уый базыдта æмæ йæ бафарста: 
- Хъахъхъæнæг чи у ахсæв? 
- Расыггæнаг Ладикъо, - æндæр Ладикъо дæр ма уыд сæ 
хъæуы. 
Важа ацы хъуыддагыл куы хъуыды кодта, уæд йæ зæрдыл 
дардта ахæм хъуыддаг: 
144 

ООО Байаты Виктор^жБинпнты хъысмæт» ООО 
Сæ хъæуы лæппутæй-иу ирæттæй кæй æрцахстой, уый-иу 
цæнгтæ-уæнгтæ бастæй иу арф ныккæнды баппæрстой. Алы 
гуырдзиагæн дæр йæ райгуырдæй фæстæмæ йæ фæсонæрхæджы 
цы æнæзагъд дзырд бады ацы ирæтты тыххæй, уымæй тæрсгæйæ 
ничи ахъуыды кæндзæн уымæн исты баххуыс кæныны тыххæй 
уыцы ныккæндмæ йæ къах бавæрын. Дзырд та у ахæм: «Ацы 
адæм сты нæ цыфыддæр знæгтæ æмæ уыдонæн сæ тыхсты заман 
иу уырзы бæрц дæр чи батæригъæд кæна, чи сын баххуыс кæна, 
уый у нæ адæмы æмæ нæ Хуыцауы сафæг. Уымæн не 'хсæн нæй 
цæрыны бар!» 
Ныр уыцы ныккæндмæ кæд исчи бацæуа (фылдæр сывæл- 
лæттæ), уæддæр дзы ахынджылæг кæныны тыххæй. Сывæллæтты 
барæй дæр барвитынц, цæмæй сæ зæрдæты æгъатырдзинад 
тынгдæр рæза æцы адæммæ. Уыдон бает лæгыл дуртæ калынц, 
йæ буары йын цыргъ æфсæйнæгтæ тъыссынц, йæ хъуынтæ йын 
арауынц. 
Уый ныфсæй дуар фидар сыхгæныныл никуы ничи ахъуыды 
кæны. Хъахъхъæнæг та йын уый тыххæй уромынц, цæмæй йæ 
афонæй раздæр мачи амара. Æниу æй йæ хицæуттæ мардæй дæр 
балхæнынц, фæлæ удæгас амынæтæн йæ аргъ фылдæр у. 
- Æмæ уæдæ... - ныллæг хъæлæсæй та йæм сдзырдта фыд 
æмæ йæ цæст фæйнæрдæм адардта. 
- Хъæуы нæлгоймæгтæ чысылæй, стырæй уæлæсыхы Пируз- 
тæм минас кæндзысты ахсæв. Кæд тæрсыс, уæд ды дæр уырдæм 
ацу, цæмæй дыл мачи фæдызæрдыг уа, - уайдзæфы хуызы йæм 
бадзырдта æмæ ма йæм бафтыдта: - æз сæ сахармæ хæстæг 
бирæ хæттыты уыдтæн Леуахийы мæхи найынмæ. Суанг-иу 
сæ базармæ дæр бацыдыстæм. Кæд цæуын фæраза, тынг æй 
фæнадтой, уæд æй мæхæдæг... 
- Ладикъойæн иу æрдæг авг ахæсс чъачъайы арахъ æмæ мæм 
Сосеты кæрдойы бын æнхъæлмæ кæс, науæд та дæм æз... 
- Мама, æз дæуыйас æппындæр никæй уарзын» - изæрда- 
лынгты цины æрттывд фæкодтой лæппуйы цæстытæ, стæй йæ 
фыды хъуырыл ацауындзæг ис. 
... Вано сыхæгты дуар бахоста. Ракаст æм ус æмæ бадис кодта: 
- Ды куывды куыд нæ дæ? 
145 

- Мæ мад тынг тыхст у. Сымахмæ дæр лæгтæй ам ничи 
уыдзæн, фæлæ сæ бензин кæм вæййы, уый зондзынæ. Мæ 
машинæ цъырттсур у. Уыцы зæронд усы та Гурмæ куы нæ ныд- 
давон æмæ йын рынчындоны æртæхыг куы нæ сæвæрын кæнон, 
уæд уый утæхсæнмæ чи хъусы. Ратт мын иу дæс литры, стæй 
кæнæ бензин, науæд та хца. 
- Æхца мын ратт фæлтау, - йæхи бакъултæ кодта ус. 
- Æниу йæхимæ куыд нæ уыд бензин, фæлæ йæ æвдисæнæн 
хъуыд уыцы ус. 
Сосеты кæрдойы цур машинæ куы фæлæууыд, уæд Къекъе 
батыхст. 
- Цы хабар ма у? 
- Мæнæ дæллаг хъæуккаг лæппу æвæццæгæн Гурмæ цæуы, - 
загъта Вано æмæ усы афæдзæхста: - Æнцад бад. Ма раздыхс-баз- 
дыхс кæн, науæд дын æвзæрдæр у. 
Сæрмæт машинæйы куы бабадт: уæд ма Вано Важайы 
афæдзæхста: 
- Ныртæккæ уæлæсыхмæ ацу комкоммæ æмæ лæппуты 'хсæн 
дæхи афтæ фæкæн, нырмæ уым кæй нæ уыдтæ, уый куыд нæ 
фæхатой. 
- Уый мæ бар уадз, мама, - сцин кодта лæппу æмæ ма йæ арм 
иу хатт Сæрмæты уæхскыл æруагъта. 
... Гъе, уый дын Уастырджийы амынд, уый арæзт хъуыддаг 
уыд æмæ нын ноджыдæр уæлахиз уæд. Нæ рахис фæрсты цæуæд 
æмæ нæ тыхст уавæры æнæ æххуыс макуы ныууадзæт. 

ЧИ КÆМÆЙ У - УЫМÆЙ У 
Горæты хуссар арæнгæрон цæры, куыстуарзаг чи у æмæ 
хъæууон хæдзарады æппæт куыстытæм дæр æмхуызон хорз чи 
арæхсы, иу ахæм лæг. Сарди йæ хонынц. Царциатæй у. Йæ фыд 
Степанæн ам уыд хæдзар, фæлæ Сарди куыстхъом куы фæцис 
æмæ иу цъус къапеччытæ куы амбырд кодта, уæд сфæнд кодта йæ 
фарсмæ йын дыууæ уæладзыгон капиталон хæдзар саразын. Гъе, 
æмæ-иу хæдзар аразгæ кæй федта, уымæн-иу йæхи æххуысгæнæг 
скодта. Æмæ хæрз цыбыр æмгъуыдмæ хорз базыдта хæдзар аразы- 
ны æппæт куыстытæ дæр. Æвзыгъд уыд алцæмæ дæр. Стæй зивæг 
ницæмæ кодта. Куыд зынд, афтæмæй зивæг цы у, уый зонгæ дæр 
нæ кодта. 
Æмæ Сарди цы сфæнд кæны, уый йæ рох нæ кæны. Æдзух 
фæхъуыды кæны, куыд хуыздæр æй сæххæст кæна, ууыл. Æмæ 
ныр дæр цадæггай æмбырд æмæ амал кæнын райдыдта, хæдзар 
аразынæн æй цы æрмæджытæ хъуыд, уыдон. Куы загъта, зæгъгæ, 
ныр мын фаг уыдзысты, уæд хæдзарæн бындур ныккалдта. 
Сыхæгтæ, хиуæттæ æмæ йын зонгæтæ дæр ахуысс кодтой æмæ 
æрæвнæлдта хæдзар аразынмæ. 
Ие 'мкъай Сона дæр йæхийау куыстуарзаг адæймаг уыд. 
Уымæй дæр адæмы уарзаг. Мæнгæй нæ фæдзурынц: «Лæг æмæ, 
дам, ус фæрæты хъæдæй барст сты». Кусджытæ-иу сын куы уыд, 
уæд Сона архайдта, цы хуыздæр хæринаг сын сцæттæ кæна, 
ууыл. Сарди-иу дзы галыбузныг фæци. Æмæ сын сыхæгтæ дæр, 
зонгæтæ дæр æнæзивæгæй æххуыс кодтой æмæ дардыл ныз- 
зылдтой дыууæ уæладзыгон хæдзар. Æниу Сарди йæхæдæг дæр 
искæмæн исты хъуыддаджы цы аххуыс кодтаит, уый ад ыи ницы 
кодта. Æгæрыстæмæй-иу йæхи куыстытæ дæр фæуагьта æмæ- 
иу искæй уæлхъус балæууыд æмæ-иу ын исты куысты аххуыс 
кодта. Афтæмæй тынг схæлар сыхы цæрджытимæ. Кæрæдзимæ 
цы бауадаиккой æмæ кæрæдзиимæ цы аныхæстæ кодтаиккой, 
уый ад сын ницы кодта. 
Сардимæ гæсгæ иннæ сыхæгтæ дæр сæхи хæсджыныл нымад- 
той, цæмæй лæггад кæной иннæ сыхæгтæн, хъахъхъæной сын 
147 

ООО БапашыЯнктщилБлтонты хъысмæт» <ХХ> 
сæ интерестæ, мацы хъуыддаджы сæ фæхудинаг кæной. «Уадз 
æмæ нæ сыхы хорзы кой кæной адæм» - ахæм зондахастыл хæст 
уыдысты се 'ппæт дæр æмæ ахæм зондахастыл хъомыл кодтой 
сæ кæсдæрты дæр. 
Сарди æмæ Сонайæн уыд дыууæ сывæллоны. Лæппу æмæ 
чызг. Лæппуйыл ном сæвæрдтой Сослан. Чызджы та Сæниат 
схуыдтой. Сæ дыууæ дæр хорз сывæллæттæ уыдысты. Канд 
сæ ныййарджыты зæрдæтæ сæ нæ рухс кодтой, фæлæ сæ рухс 
кодтой сыхæгты зæрдæтæ дæр. Исчи-иу сын исты куы бахæс 
кодта, исты-иу сын куы аразын кодта, уæд-иу ын æй æнæ уæлдай 
дзырдæй сарæзтой. 
Сывæллæтты хорзы кой уæлдай тынгдæр та айхъуыстис, 
скъоламæ цæуын куы райдыдтой, уæд. Алцæмæ дæр æвзыгъд 
сывæллæттæ разындысты, уæлдайдæр та лæппу. Ахуыр иттæг 
хорз кодта, фæлæ кафджыты кружочъы ахуырмæ цы бацыда- 
ит, уый ад ын ницы кодта. Ахуырмæ бацæуынæй фæстæмæ-иу 
скъолайы æмæ æгæрыстæмæй сахары дæр исты цытджын мад- 
зал уагьд куы цыд, уæд-иу дзы Сослан ма ракафыдаит кæнæ дзы 
ма азарыдаит, уый гæнæн нæ уыд. Азтæ куыд цыдысты, афтæ 
къласæй-къласмæ хызт æмæ йæ хорзы кой хъуыст сахары. Йæ 
кафтмæ-иу ын чи бакаст, уый-иу æнæмæнг бафарстаит: «Чи у, 
чи, ацы хорз лæппу?» 
Сæниат дæр дзы фæстæ нæ лæууыд, фæлæ йын уæддæр 
Сосланы аййафын фæзын. Сослан канд хорз нæ ахуыр кодта, 
фæлæ ма цыд æндæр æмæ æндæр кружоктæм дæр æмæ сæ алы- 
ран дæр нымад цыд иууыл активондæрыл. Астæуккаг скъола 
каст куы фæуд кодта, уæд йæ ныййарджыты фæндыд, цæмæй 
сын ахуыр кæнынмæ бацыдаит искæцы кадджын уæлдæр 
ахуыргæнæндонмæ. 
Йæхи дæр бæргæ фæндыд искæцы уæлдæр ахуыргæнæндонмæ 
бацæуын, фæлæ... Астæуккаг скъола каст куы фæцис, уæд æм 
æрсидтысты Советон Æфсады рæнхъытæм. Службæ кодта 
Ленинграды. Исты бæрæгбонон мадзал-иу куы уагътой, уæд-иу 
Сослан йæхи нал баурæдта æмæ-иу дзы куы кафгæ ракодта æмæ 
куы та - заргæ. Æфсæддон хайы командæкæнынады зæрдæмæ 
тынг фæцыд йе 'гъдау, йæ арæхстдзинад æмæ фарст æрæвæрдта 
148 

ООО Бабаты Вакшар: «Бшюншы хъысмæт» ООО 
се 'фсæддон хайы ансамблмæ йæ бакæныны тыххæй. Ансамблмæ 
йæ куы бакодтой, уæд хæрз цыбыр æмгьуыдмæ фæхæст, ансам- 
блы артисттæ цы зарджытæ æмæ кæфтытæ æххæст кодтой, 
уыдæттыл æмæ сæ иннæтæй хуыздæр йеддæмæ æвзæрдæр не 
'ххæст кодта. Йемæ ансамблы чи уыд, уыдонæй сæ иу Сергей 
хуынд. Иу хатт æм концерты рæстæджы чидæр иронау рахъæр 
кодта: «Сергей, кълас сын фенын кæн, кълас!» 
Концерт куыддæр фæцис, афтæ Сослан бацыд Сергеймæ: 
- Сергей, ирон дæ? - Афарста йæ. 
- Ирон дæн, уæдæ цы дæн! Æмæ ды дæхæдæг ирон дæ? - йæхи 
йын афарста Сергей. Кæд дыууæ ирон лæппуйы уæдмæ дæр 
зонгæ уыдысты, уæддæр Сергей растдæр уæд базыдта, Сослан 
ирон кæй у æмæ Сослан дæр уæд базыдта, Сергей ирон кæй у, уый 
æмæ-иу хибарæй куы аззадысты, уæд-иу цæттæ кодтой сыгъдæг 
ирон кафт æмæ йæ иу хатт концерты куы акафыдысты, уæд сæм 
кæсынтыл фесты. Фæстæдæр куыд рабæрæг, афтæмæй Сергеймæ 
чи рахъæр кодта, канд уый нæ, фæлæ ма дзы разынд æндæр ирон 
лæппутæ дæр æмæ кæрæдзи куы базыдтой, уæд ноджы тынгдæр 
схæлар сты. Сосланы та цармæ систой. Сæ иууыл стырдæр 
хæлар ссис. Се 'фсæддон службæйы æмгъуыд кæуылты атахт, 
уый зонгæ дæр нæ бакодтой. Сослан æмæ Сергейы урæдтой 
æмгъуыдæй уæлæмæ æфсады рæнхъыты, фæлæ нæдæр сæ иу 
сразы, нæ дæр се 'ннæ. Нæ ныййарджытæн, дам, мах йедтæмæ 
лæппутæ нæй æмæ, дам, сæ иунæгæй нæ ныууадздзыстæм. 
Æмæ демобилизацийы рацыдысты. Сергей бахатыд Сослан- 
мæ, цæмæй уый дæр йæ фæндаг акæна Дзæуджыхъæуыл. 
Базонгæйын уа йæ ныййарджытæ æмæ йе 'фсымæримæ.  
Сосланы бæргæ фæндыд, сæхимæ тагъддæр ацæуа, уый, фæлæ йæ йе 
'рдхорд Сергейы фæхъыг кæнын нæ фæндыд. 
Дзæуджыхъæумæ куы æрхæццæ сты, уæд рабæрæг, Сослан 
цæмæй Дзæуджыхъæуыл рацыдаит, уый Сергейы иуыл тынгдæр 
цæмæн фæндыд, уый. Сергейы æфсымæр Сурен кодта ус æмæ 
йæ сæрмагондæй æргъæвта йе 'фсымæры æрцыдмæ. Гъе, æмæ 
Сергей куыддæр ссæрибар, афтæ сæм телефоны фæдзырдта, кæй 
ссæрибар æмæ сæм кæй фæцæуы, уый тыххæй. Дзæуджыхъæумæ 
куыддæр æрхæццæ сты, афтæ æртыккаг бон Сослан æмæ Сер- 
149 

<ХХ>1 БабатыЗакпюц^лБлшоиты хъысмæтя— ООО 
гейы дæр семæ акодтой чындзхæсджытæ æмæ ацыдысты, 
Цæцæны арæнгæронмæ хæстæг чи у, ахæм ирон хъæумæ. 
Гъе, æмæ чызджы хæдзармæ куы бахæццæ сты, уæд фысымтæ 
чындзхæсджытыл сæмбæлдысты ирон æгъдаумæ гæсгæ хæрд 
æмæ нозтимæ. Æппæт дæр хорз, фæлæ Сослан хорзау нал 
фæцис. Йе 'нцойад фесæфт. Иу æвзонг чызг æм ныкомкоммæ. 
Йæ цæстытæ дзы нал исы. Йæ мидбылты йæм худы. Куы йæм 
бакæсай, уæд дзы хуртæ æмæ мæйтæ кæсы. Лæг æм кæсынæй не 
'фсæды. Чызджытæ куынникуы федта Сослан, уæдæ кæм схъо- 
мыл, фæлæ дзы ацы чызджы хуызæн йæ зæрдæмæ иу дæр никуы 
фæцыд. 
Сослан-иу арæх фехъуыста, чызг æмæ, дам, лæппу фыц- 
цаг фендæй кæрæдзи бауарзтой, фæлæ йæхæдæг дæр искуы 
ахæм уавæры кæй бахаудзæн, уый æнхъæл нæ уыд. Гъе, фæлæ 
фæстæдæр фæндыр куы ныццагъдтой æмæ Сосланмæ ракафы- 
ны тыххæй куы хатыдысты, уæд та ногæй фæкомкоммæ уыцы 
чызгмæ. Цыма æдзух йæ мидбылты худы, афтæ йæм фæкаст. 
Уымæн æмæ йæм ныр хæстæгдæр æрбацыд æмæ та дзы йæ 
цæстытæ нал æмæ нал исы. Сосланæн дæр цыма исчи йæ хъусы 
бадзырдта, акаф æмæ уыцы чызджы дæр хъазтмæ рахон, уыйау 
рахызт кафæн залмæ, иу зылд æркодта æмæ чызгмæ бахатыд. 
Чызгыл цыма хуртæ ракаст, уыйау мидбыл худгæйæ кафын рай- 
дыдта. Йæ кафт дæр фæцыд Сосланы зæрдæмæ æмæ кафт куы 
фесты æмæ сын адæм ахъаззаг æмдзæгъд куы кодтой, уæд æй 
Сослан афарста йæ номæй. 
- Мæ ном Эмилия хуыйны, - дзуапп ын радта чызг æмæ йын 
йæхи афарста: 
- Дæхи ном та цы хуыйны? 
- Мæхи ном та - Сослан! 
Сосланы кафын тынг фæцыд, чи йæм каст, уыдон зæрдæтæм 
æмæ та йæм бахатыдысты, цæмæй та ногæй ракафыдаит. Рахи- 
зын ын кодтой æндæр чызджы. Сослан кафыд. Йæ кафт нæ уагъ- 
та, фæлæ цæстæнгасæй агуырдта Эмилияйы. Куы йæ суыдта, 
уæд хорзау нал фæцис. Эмилия йæм раздæрау йæ мидбылты нал 
худт, фæлæ цыдæр æрæикъард. Æмæ куыддæр кафт фæцис, афтæ 
йæм хæстæг бацыд. Иу гæххæтты гæбаз æм радта. Фыст дзы 
150 

ООО. Байаты Виктор: «Виконты хъысмæт» ООО 
уыдысты йæ ном, йæ мыггаг, йæ адрес æмæ телефоны помыртæ. 
Чызг дæр æм радта йæ адрес æмæ йæ телефоны номыртæ, фæлæ 
йын Сослан загьта: 
- Эмилия, куыддæр Сталинирмæ ныццæуон, афтæ дæм 
фыстæг рарвитдзынæн, фæлæ дæм æй рарвитдзынæн хæдзармæ 
нæ, фæлæ постмæ æмæ-иу æй абæрæг кæн. 
Æмæ Эмилия дæр æнхъæлмæ каст. Постмæ дæр бацыд. Посты 
кусæджы бафæдзæхста, йæ номыл фыстæг куы æрцæуа, уæд æм 
телефоны фæдзура. Телефоны номыртæ дæр æм радта, æрмæст 
æй бафæдзæхста, миййаг телефоны хæтæл йæ мад кæнæ йæ фыд 
куы сиса, уæд ын æппындæр мацы зæгъа. Зæгъгæ йын афтæ 
кодта, фæлæ йæ уæддæр æрвылбон дæр бæрæг кодта. 
- Чызг, цыдæр дæ уагыл нæ дæ, цæуылдæр тыхсыс, цыдæр 
кæныс æмæ цы кæныс, уый мын зæгъ. Дæ сагъæс, дæ тыхстдзи- 
над дæ ныййарæг мадæн куынæ зæгъай, уæд ма йæ кæмæн 
зæгъдзынæ, чи дæ бамбардзæн уымæй хуыздæр? - афарста йæ 
йæ мад Сесилия. 
Йæ мад æй фарста, цæмæн æнкъард у, цы кæны, уымæй, 
фæлæ... Эмилия йын æппындæр никуы ницы загъта. Зæгъгæ 
йын ницы кодта, фæлæ... Æнхъæлмæ каст æмæ йе 'нхъæлмæкаст 
дзæгъæлы нæ фæцис. Сосланы рацыдæй растдæр иу къуырийы 
фæстæ дзы райста фыстæг. 
Фыстæг куыддæр райста, афтæ цармæ сырæзт. Йæ цинæн 
ма кæрон кæм уыд æмæ йæ æвиппайды райхæлдта. Йæ цæст 
ыл хæссы: «Эмилия, хатыр мын бакæн, стыр хатыр, æрæгмæ 
дæм кæй фыстон, уый тыххæй. Искæмæй-иу куы фехъуыстон, 
фыццаг фендæй, дам, кæрæдзи бауарзтой, уæд мæ нæ уырныд- 
та æмæ мæ никуыдæр бауырныдтаит. Гъе, фæлæ дæ Сурен æмæ 
Симæйы чындзæхсæвы бон куыддæр ауыдтон, мæ цæст дыл 
куыддæр схæцыд, афтæ ма цы ми бакодтаин, уымæн ницыуал 
зыдтон. Фæндыд мæ, тынг мæ фæидыд, куы дæм бауадаин æмæ 
дын куы загътаин, мæ зæрдæмæ æгæрон тынг кæй фæцыдтæ, 
æгæрон тынг дæ кæй бауарзтон, уый, фæлæ дæм мæ ныфс нæ 
бахастон, тарстæн, нырма мæ иунæг хатт йеддæмæ куынæ фед- 
тай, зæгъгæ, афтæ мын куы загътаис, уымæй. Стæй мæхиуыл 
дæр афтæ тынг нæма æууæндыдтæн, фæлæ мæ ныр фидарæй 
151 

ООО^ Бпбæпы^л1ктоц1л<Блшоптъи^ъысмæт)> ООО 
бауырныдта, æцæгæйдæр дæ кæй бауарзтон, уый æмæ дæ курæг 
дæн, фыдæнхъæл мæ ма фæкæн. Æнхъæлмæ дæм кæсдзынæн 
дзуаппмæ. Сослан». 
Эмилия фыстæг куыддæр каст фæцис, афтæ йыл цыма хуртæ 
ракаст, афтæ фæцис. Ныр æй фидарæй бауырныдта, фыццаг 
фендæй йæ зæрдæмæ æгæрон тынг чи фæцыд, уыцы лæппуйы 
зæрдæмæ йæхæдæг дæр кæй фæцыд, кæй йæ уарзы, уый æмæ 
йæ зæрдæйы уаг бæрæг фæхуыздæр. Иæ зæрдæйы уаг ын 
æнæфæхатгæ нæ фæцис йæ мад дæр, фæлæ Эмилия йæ дзыхыл 
хæцын зыдта æмæ йын никуы ницы схъæр кодта, кæд-иу æй тых- 
фарст кодта, уæддæр. 
Эмилияйы бæргæ фæндыд Сосланы фыстæгæн æвæстиатæй 
дзуапп радтын, фæлæ... Райсомæй институтмæ ацæуы. Уым æй 
æппындæр нæ февдæлы. Лекцитæ куы фæвæйынц æмæ хæдзармæ 
куы æрбацæуы, уæд та йын фадат нæ вæййы. Йæ мад хæдзары 
вæййы æмæ исты куы фысса, уæд æй æнæбабæрæггæнгæ нæ 
фæуыдзæн æмæ Эмилия дæр йæхиуыл хæцыд. Нæ йæ фæндыд, 
цалынмæ бæстон бæрæг базона, уæдмæ йын йæ хъуыддæгтæ 
исчи зона, æгæрыстæмæй йын арвы рухс чи фенын кодта, йæ 
уыцы мад дæр, уый. 
Æмæ ма цы ми бакодтаит, уымæн ницыуал зыдта æмæ тыхст. 
Тынг тыхст. Ноджы тынгдæр та Сослан тыхст. Эмилияйæ фыстæг 
куынæ æмæ куынæ иста, уæд æм иу бон телефоны фæдзырдта. 
Хорз уыд æмæ телефоны хæтæл Эмилия йæхæдæг систа: 
- Эмилия, куыд дæм кæсын, афтæмæй мæ ферох кодтай, 
æндæра... 
-Рох 
- Фæлæ цы, ацы, сабаты нæм æрбацæудзæн хатджытæ æмæ 
сыл аккагæй сæмбæлын хъæудзæн. 
- Æмæ чи сты, кæмæй сты хатджытæ? 
- Куы 'рбацæуой, уæд алцы дæр базондзынæ. Се 'рбацыд мæ 
куынæ фæндит, уæд сæ къах дæр не 'рбавæриккой нæ къæсæрæй. 
Мад дæр æм уæлдай ницыуал сдзырдта. Изæры йе 'мкъай 
Денисæн алцыдæр радзырдта. Фыды дæр фæндыд, чызгимæ куы 
аныхæстæ кодтаид, уый, фæлæ йæ йæ ус сыбыртт кæнын дæр не 
суагьта æмæ сæхи цæттæ кæнын райдыдтой. Æмæ æцæгæйдæр 
152 

<ХХ> БабашьЦ1цктор^Б1ШОШпьисъъ1Смæт>> ООО 
сабаты сихорафæттæй ахызт, афтæ сæ хæдзары дуармæ æрурæдта 
«Волга» маркæйы иу рог автомашинæ. Йæ уынæрмæ ракасты- 
сты фысымтæ. Уазджыты мидæмæ бакодтой. Сыхæгтæй дæр 
кæмæдæрты фæдзырдтой æмæ... Иу-дыууæ рæгъы куы рауагътой, 
уæд хатджытæй сæ иу ныхасы бар ракуырдта æмæ сын бамбарын 
кодта, сæ чызг Эмилияйы сын сталинираг лæппу кæй уарзы æмæ 
сæ уый хатæг кæй æрбарвыста, уый. Загьта сын, лæппу сæрæн 
гуырд кæй у, стæй бинонтæ дæр къухылтухгæ адæм кæй сты, сæ 
чызджы йын куы радтой, уæд адджынæй кæй цæрдзысты æмæ 
æппындæр фæсмойнаг кæй нæ уыдзысты, уый тыххæй. 
- Кæцон æй схуыдтай? - йæ ныхас ын фескъуыдта чызджы 
фыд. 
- Сталинираг у, Хуссар Ирыстойнаг. 
- Хуссар Ирыстойнаг зæгъыс? - афарста йæ чызджы фыд 
Денис. 
- 0,о! Хуссар Ирыстойнаг. 
- Цæгат Ирыстойнаг ма куы загътаис, уæд ма о, фæлæ... Дæ 
чызджы а æрвылбон ма уæд, а æрвылкъуыри ма уæд, фæлæ йæ 
мæй иу уынд дæр ма фæкæна, уæд уый цы цард у. Нæ, уый нæ 
уыдзæн, кæд бынтон сызгъæрин лæппу у, уæддæр æз мæ  
чызджы афтæ дардмæ чындзы нæ ратдзынæн. Æппын ницы, фæлæ 
ам, нæхимæ, Цæцæны бæсты иу мæ чызджы аккаг лæппу нал 
разындзæнис? 
Чызг сын иннæ хатæнмæ хъуыста сæ ныхæстæ æмæ йæ фыды 
ныхæстæ куы фехъуыста, уæд йæ тъизын ссыд. Хъуамæ йæм рау- 
адаид æмæ йын загътаид, æнæ мæ бафæрсгæйæ мын мæ хъысмæт 
куыд скъуыддзаг кæнут. Фæлæ йæм уæдмæ йæ мад Сесилия 
бауад. Хъуамæ йæ уайдæзфты хай фæкодтаид, фæлæ йын куы 
загъта, цы кæныс, дæ цæссыгтæ цы згъалыс, зæгъгæ, уæд æм 
чызг нал фæлæууыд. 
- Цы кæнын, цы, мæ бæсты мын мæ хъысмæт цы  
скъуыддзаг кæнут. Мæн куынæ фæндыдаид, уæд уыдон дæр сæ зонд 
нæ фесæфтой æмæ Хуссар Ирыстонæй ардæм хатджытæ не 'рвы- 
стаиккой. Бамбарут æй, бамбарут, æз дæн чындзы цæуинаг æмæ 
мæн та уый йедтæмæ царды æппындæр ничи хъæуы. 
Чызг ма ацы ныхæстæ дзурыи сфæрæзта æмæ сæрдиаг кодта. 
153 

ОО0> БабшпыиВ21КШОц:_жБиионты хъысмæт» <><><С> 
Æгæрыстæмæй йæ кæуын æрбайхъуыст, фынгы фарсмæ чи бадт, 
уыцы адæммæ дæр. 
- Æмæ уæм уæдæ уымæй дарддæр мауал хатæм? - Чызджы 
фыды афарста хатджытæй сæ иу. 
- Нæ, цыфæнды дзурат, уæддæр æз мæ чызджы уырдæм чынд- 
зы нæ ратдзынæн. Уæдта ма æрбарынчын дæн, уæд æвæстиатæй 
мæ уæлхъус ма хъуамæ æрбалæууа?.. 
Хатджытæ бæрæг базыдтой. Сыстадысты. Бæргæ ма сæ 
фысымтæ урæдтой. Кæрдзын, дам, нæм уæддæр бахæрут, 
фæлæ... Уыдон уырдæм кæрдзын хæрынмæ нæ ацыдысты, нæдæр 
нуазынмæ. Цæмæ сæ арвыстой, уымæй сæ бон базыдтой æмæ 
цæуыныл схæцыдысты. Фæндагыл дæр ма-иу сæ хъустыл ауад 
чызджы кæуын. 
Цыдысты. Сæ фæндаг цыбыр кодтой. Цæугæ кодтой, сæ фæндаг 
цыбыр кодтой, фæлæ... Тыхстысты. Тыхстысты, цы хъуыддаджы 
фæдыл ацыдысты, уый сын кæй нæ сырæзт, чызджы бинонтæ 
сын æвæрццаг дзуапп кæй нæ радтой, уый тыххæй. 
Горæтмæ æрхæццæ сты. Хæццæ бæргæ æристы, фæлæ сæ нæ 
фæндыд, ахæм дзуаппимæ лæппуйы бинонтæм бацыдаиккой, 
уый. Гъе, æмæ йæ зонынц, æнхъæлмæ сæм кæй кæсынц æмæ сæм 
æнæцæугæ кæй нæй, уый дæр æмæ... Аскъуыддзаг кодтой: 
- Бацæуæм сæм. Зæгъæм сын æй. Абон уа æви райсом, уæддæр 
сын æй æнæзæгъгæ нæй. Зонæм æй, хъыг сын уыдзæн, æгæрон 
стыр хъыг сын уыдзæн, фæлæ æндæр гæнæн нæй. Бæргæ нын 
æвæрццаг дзуапп куы радтаиккой, фæлæ... 
Æмæ сæм бацыдысты. Бацыдысты сæм æнкъард æмæ æрхæн- 
дæгæй. Сæ цæстæнгасæй дæр фæхатыдысты фысымтæ, цы  
дзуапп сын радтой, уый, фæлæ сæ уæддæр фæтджыгъæдæн афар- 
стой: 
- Цы баистут? 
- Цы баистæм? Мах, дам, æппындæр фаугæ никæй кæнæм, 
фæлæ, дам, афтæ дард мах нæ чызджы чындзы нæ ратдзыстæм. 
Æппын, дам, ницы, фæлæ, дам, æй къуыри кæнæ мæй иу хатт 
дæр ма хъуамæ фенæм. Бæргæ сын дзырдтам, уырдыгæй ардæм 
дæр зын цæуæп кæй нæу, фæлæ нæм æппындæр нæ хъуыстой 
æмæ йæ уæхæдæг зæгъут, тыхмийæ ми кæй нæй, уый. 
154 

<хх^ 
ЛайатыЛиктор: «Биноиты хъысм/щпж 
^ХХ> 
Фысымтæ дæр нынкъард сты, сæ дзыхтæй сыбыртт дæр нал 
хауд. Зындис сыл, тынг, æгæрон тынг кæй смæсты сты, уый. 
Уæлдай тынгдæр та смæсты Сослан. Кæд æргом дзургæ ницы 
скодта, уæддæр ыл зынд, мæстæй тъæппытæ кæй хауд, уый. 
Æмæ уæддæр сæ уазджыты фынджы фарсмæ æрбадын кодтой 
æмæ... Ирон æгъдаумæ гæсгæ куыд æмбæлд, афтæ сын балæггад 
кодтой. 
Дыккаг бон æнæхъæн сыхыл айхъуыст, Сосланы хатджытæ 
æппæрццаг дзуаппимæ кæй æрыздæхтысты, уый æмæ сыхæгтæн 
дæр сæ фылдæрæн хъыг уыд, æниу дзы уыд, Сосланмæ хæлæг чи 
кæны æмæ йын йæ хатджытæн ахæм дзуапп кæй радтой, ууыл чи 
байрад, ахæмтæ дæр, фæлæ уыдон иугæйттæ уыдысты. 
Адæмы цæстмæ Сослан йе онг нæ ауагъта, йæ сæр бæрзæндты 
хаста. Искæуыл-иу куы амбæлд æмæ-иу ын уыцы цæцæйнаг чыз- 
джы кой куы æрæппæрста, уæд-иу ын фидарæй загьта: 
- Зæххы цъарыл чызджытæй фылдæр ницы ис. Уый нæ 
уыдзæн, æндæр исчи уыдзæн. Дзургæ афтæ кодта, фæлæ... 
Йæ зæрдæ иууыл Эмилияимæ дзырдта... «Фидарæй мын куы 
дзырдта, уæд æм цы рауад, йæ ныййарджыты куыннæ æртасын 
кодта, дис мæм уый кæсы», - ахæм хъуыдытæ-иу арæх æрцыд 
йæ сæрмæ. 
Цæцæйнæгтæ йын йæ хатджыты æппæрццаг дзуаппимæ куы 
рарвыстой, уымæй рацыд растдæр иу къуыри æмæ æхсæвы сæ 
телефоны дзинг-дзинг ссыд, ахъаззаг ныззæлланг кодта. Сослан 
фæсæррæтт кодта. Бауад. Телефоны хæтæл фелвæста. Йæ хъусмæ 
йæ бадардта: 
- Хъусын дæм, кæцы дæ? 
-Æз Эмилия дæн. Дæ феныи мæ фæнды æмæ... 
- Æмæ фембæлæм. Тæккæ райсом вокзалмæ ссæудзынæн, 
автобусыл сбаддзынæн æмæ Дæзуджыхъæуы ныммидæг 
уыдзынæн. Æрмæст мын зæгъ, кæм сæмбæлæм, кæм аныхæстæ 
кæнæм, уый. 
-Æз дæр дæм Дзæуджыхъæумæ æрцæудзынæн. Автовокзалы 
дæм æнхъæлмæ кæсдзынæн. Æрмæст мæ ма фæсай. 
- Цытæ дзурыс, цы. Исчи йæхицæй фылдæр кæй уарзы, уый 
сайгæ кæны. 
155 

<ХХХ БабатыЗмктор^лБлтонты хъысмæт» ООО 
- Æмæ уæдæ хорз. Æнхъæлмæ дæм кæсдзынæн, - загьта йын 
Эмилия, телефоны хæтæл æрæвæрдта æмæ хуыссæнты абырыд. 
Йæ цинæн кæрон нал уыд. Цин кодта, тынг кæй уарзы, уыцы 
ирон лæппуйыл та ногæй кæй сæмбæлдзæн, уый тыххæй. 
Уæлдай тынгдæр та Сослан цин кодта. Хуыссæг æм тæфтыл 
нал цыд. Æгæрыстæмæй йæ фæндыд, куы сыстит æмæ йæм куы 
араст уаит, уый, фæлæ æмбисæхсæв у æмæ ... Не ссардзæн, цæуыл 
ацæуа, уый æмæ æнхъæлмæ каст, кæд сбон уыдзæн, уымæ. Æмæ 
кæд бирæ фæрафт-бафт кодта, уæддæр бон кæнын райдыдта, хур 
йæ был сдардта арвы кæронæй æмæ... Сослан фæсæррæт кодта 
йæ уатæй. Иæ райст бавæрд пысултæн сæ хуыздæртæ акодта йæ 
уæлæ. Иæ мадмæ бауад: 
- Гыцци, æз цæуын Дзæуджыхъæумæ, хъуамæ сæмбæлон 
уыцы чызгыл æмæ царды цынæ вæййы, уæд та ма мемæ фæцæуæг, 
уæд истытæ æрцæттæ кæн. Иу-дыууæ лæгмæ уæддæр фæдзурæм. 
-Гыцци дæ сæрыл хает фæуæт. Цæугæ акæн, фæлæ... Дæхиуыл 
хæцын зон. Тызмæг æм мацы едзур. Тыхми йын ма бакæн, кæд 
йæхи фæнда, кæннод æй ныууадз. Дæхи загьдау, зæххы цъарыл 
чызджытæй фылдæр цы ис, - фæдзæхста йæ йæ мад. 
- Ныр мæ цы фæдзæхсыс? Афтæ галиуæй мæ зоные? Дæ 
зæрдæ мæм æппындæр мацæмæ æхсайæт, - загьта йын Сослан 
æмæ рахызт къæсæрæй. Тагъд-тагъд суад автовокзалмæ. Сбадт 
автобусыл æмæ цæуынц. Бæлццæттæ алы æмæ алы хъæлдзæг 
ныхæстæ кæнынц, фæлæ Сосланы дзыхæй иунæг ныхас дæр нæ 
хауы. Уый хъуыды кæны, Эмилияйы ма йемæ цы ныхасаг ис, 
ууыл. Иæ мад æмæ йæ фыды ныхæстæм чи нæ байхъуса, ахæм 
чызг разына, уый мæ куыд бауырна? Цæй, мæнæ фæхæццæ 
кæнын æмæ бынаты бæрæг уыдзæн. 
Æмæ æцæгæйдæр, Дзæуджыхъæуы автовокзалмæ куы 
ныххæццæ сты æмæ автобусæй куыддæр æрхызт, афтæ йæм 
Эмилия бауад æмæ йе 'фцæгыл ацауындзæг. Пъатæй йæ фæцæй 
æхсыдта. Нал дæр йæ алыварс адæмæй æфсæрмы кодта æмæ нал 
дæр Сосланæн йæхицæй. Сослан дзы кæд йæхæдæг æфсæрмы 
кодта æмæ йæм кæд уадиссаг не 'внæлдта, уæддæр æй уый дæр 
йæ риумæ æрбалхъывта æмæ йын йæ пъатæн уый дæр дзуапп 
лæвæрдта. Кæрæдзи чысыл куыддæр суæгъд кодтой, афтæ йын 
чызг афтæ зæгьы: 
156 

<ХХХ Ба&аты Виктор: «Бинонты хьысмæт» ООО 
- Цом, цом, цырддæр ацæуæм. Лæугæ мауал кæнæм. Фæтагьд 
кæнæм. 
- Кæдæм тагъд кæнæм? - афарста йæ Сослан. 
- Куыд кæдæм? Уæхимæ. Хъуызгæ ракодтон. Сæ цæст мыл 
куынæ хæца, уæд мæ агурын райдайдзысты æмæ мыййаг мæ 
фæдыл куы рацæуой, уæд нæ хъуыддаг фехæлдзæн. Бæттæнтæй 
мæ ныббæддзысты æмæ мæ æддæмæ кæсын нал рауадздзысты. 
Сослан дæр айтæ-уйтæ нал фæкодта. Бауад такситы лæууæн- 
мæ. Иу таксистимæ дзы аныхæстæ кодта. Сбадтысты машинæйы 
æмæ... Фæстæмæ иу каст дæр нал фæкодтой. Рафардæг сты 
æмæ дыккаг бон канд сыхы нæ, фæлæ горæты дæр айхъуыст, 
Сосланæн кæй нæ лæвæрдтой, уыцы чызджы кæй раскъæфта, 
уый. Чызджытæй дæр æмæ лæппутæй дæр бирæтæ цымыдис 
кодтой, алæма цы маргъ у, кæй йын нæ лæвæрдтой, уыцы чызг 
æмæ йæм уынынмæ цыдысты. Сæ зæрдæмæ фæцыд, куыд йæ 
цæсгомы хуыз, афтæ йæ уæнгты конд дæр æмæ арфæ кодтой 
Сосланæн. 
Йæ уагахаст, йе змæлд, бинонтæм æмæ сыхæгтæм, зонгæтæм 
йæ ахает тынг фæцыдысты бинонты зæрдæмæ æмæ цин кодтой, 
ахæм чызг сæм кæй æрхаудта, уый тыххæй. Уыдон бæргæ цин 
кодтой, чызг æмæ лæппу дæр бæргæ цин кодтой, фæлæ чызджы 
бинонтæ та сæхи цы фæкодтаиккой, уымæн ыицыуал зыдтой. 
Бон сихорафон дæр нæма уыд, афтæ сæ чызг æддæмæ, кæртмæ 
рахызт æмæ цы фæцис, уый бæрæг нæй. Разил-базил кæнынц 
уынгты, агурынц æй алы рæтты. Агурыпц æй сыхæгтæм, 
зонгæтæм, хæстæджытæм, фæлæ... Æгæрыстæмæй йæ уыцы бон 
уынгæ дæр ничи фæкодта, уынгæ. 
Æнæхъæн къуырийæ фылдæр æй фæцагуырдтой. Фенхъæлмæ 
кастысты, кæд разынит, зæгъгæ, фæлæ куы никуыцæй æмæ куы 
никуыцæй зынд, уæд аскъуыддзаг кодтой Хуссар Ирыстонмæ 
æрцæуын, йæ æрцагурын. Бацыдысты милицимæ. Бадзырдтой 
иу зонгæ милиционеримæ, цæмæй семæ рацыдаид. Æмæ дыууæ 
рог автомашинæйыл рацыдысты мад, фыд, милицийы кусæг 
æмæ сыхы лæппутæй иу æртæйæ. Хуссар Ирыстонмæ куыддæр 
æрхæццæ сты, афтæ милицимæ бацыдысты. Радзырдтой сын, сæ 
чызджы сын иу ардыгон лæппу кæй куырдта æмæ йын æй кæй 
157 

ООО Дабать1Яикпюр1жБ1Шонты хъысмæт» <ХХ> 
нæ радтой, уыдæттæ. Загьтой сын, ныр къуырийæ фылдæр сæ 
чызг кæй никуыцæйуал зыны, уый дæр. Милицийы кусджытæй 
сæ иуы хъустыл æрцыдысты æппæт æуыцы хабæрттæ æмæ 
семæ йæхи фæцæуæг кодта. Ныккодта сæ Сталиниры хуссар 
арæнгæронмæ. Бакодта сæ Сардиты кæртмæ. 
Сарди зыдта, абон уа æви райсом, уæддæр сæ чызджы фæдыл 
кæй æрцæудзысты, уый, фæлæ уый æнхъæл нæ уыдысты æмæ 
милицийы кусджыты дæр семæ æркæндзысты. Гъе, æмæ сæм 
куы ракаст, уæд хорзау нал фæцис. Стыхст, фæлæ сæ мидæмæ, 
хæдзармæ бакодта. Уæдмæ Сослан æмæ чызг иннæ хатæнмæ 
ахызтысты. 
- Дардыл нæ дзурдзынæн, - райдыдта дзурын чызджы фыд 
Денис, - фæлæ нæм æрæджы сымах хатджытæ барвыстат, цæмæй 
уын нæ чызджы уæ лæппуйæн радтаиккам. Мах нæ фæндыд æмæ 
нæ нæ фæнды, нæ чызг нæ афтæ дард цæра, уый, фæлæ уæддæр 
уæ лæппу йæхи фæнд аскъæрдта, нæ чызджы нын раскъæфта 
æмæ нын нæ чызджы фенын кæнут. 
- Дардæй æрцыдыстут æмæ уал мæнæ фынджы фарсмæ 
рацæут, къæбæр уал ахæрут æмæ уын стæй чызджы дæр фенын 
кæндзыстæм æмæ лæппуйы дæр, - загьта йын Сарди. 
- Мах къæбæр нæ хъæуы, фæлæ мын мæ чызджы ардæм 
æрбакæнут! - Дзурын дæр æй не суагъта чызджы фыд. 
- Усай, дæттæ ма чындзы ракæн. 
Сона бауад иннæ хатæнмæ. Йæ чындзæн загьта, йæ ныййар- 
джытæ йæ фæдыл кæй æрцыдысты æмæ сæ йæ фенын кæй фæнды, 
уый. Сæ разæй рахызт Сона. Йæ фæдыл та Сослан æмæ Эмилия 
рахызтысты. Æппындæр сæм ницы сдзырдтой нæдæр Сослан æмæ 
нæдæр Эмилия. 
- Чызг, афтæ дын нæ загьтам, афтæ дард дæ чындзы нæ 
дæттæм. Зæгъ ма нын, ардæм цы хуызы æрхаудтæ, уый. 
Чызг æм æппындæр ницы сдзырдта, цыма йын йæ ныхæстæ 
æп-пындæр нæ фехъуыста, йæхи афтæ равдыста. 
- Чызг, дæумæ дзурын, дæумæ, ардæм цы хуызы æрхаудтæ, 
уый ма нын радзур: 
- Мæ фыд! Дзурын мæ нæ фæндыд, фæлæ мæ кæд дзурын 
кæныс, уæд нал дæр мæ хицауæй фефсæрмы кæндзынæн æмæ нал 
158 

ОСх^ 
ДабатыЛиктор: «Бшюмтъи^ьысмæтж 
^>оо 
дæр, мæнæ нæ алыварс чи ис, уыдонæй. Зонын æй, арвырухс мын 
сымах, мæ ныййарджытæ, фенын кодтат, сымах мæ схъомыл  
кодтат æмæ уæ разы стыр хæсджын дæн. Уарзгæ дæр уæ бирæ, æгæрон 
бирæ кæнын. Гъе, фæлæ æрдзы сконд афтæ у, чызг цæрæнбопты 
йæ фыды хæдзары нæ фæцæры. Куы байрæзы, уæд чындзы ацæуы 
æмæ чындзы та ацæуы, йæ зæрдæмæ чи фæцæуы, кæй бауар- 
зы, уыцы лæппуйы фæдыл. Æмæ æз та Симайы чындæзхсæвы 
ацы лæппуйы куы федтон, уæд мæ царды алцы дæр æрбайрох. 
Æрмæст ма йын кастæн йæ цæстытæм. Фæндыд мæ, тынг мæ 
фæндыд, мæ цæстæнгас мын куы фæхатыдаит, уый. Æмæ мын 
мæ цæстæнгасмæ куы фæкомкоммæ ис, уæд æз дæр йæ зæрдæмæ 
фæцыдтæн. Кæрæдзи бауарзтам. Хатджытæ дæр нæм уымæн 
æрбарвыста, фæлæ сымах, мæ ныййарджытæ, мæ хъысмæтыл 
æппындæр нæ ахъуыды кодтат. Сæ хатджыты сын æппæрццаг 
дзуаппимæ рарвыстат, мæн фæрсгæ дæр нæ бакодтат, афтæмæй. 
Æмæ кæд æз сымахæй, мæ ныййарджытæй фылдæр никæй уарз- 
тон, уæд ныр канд сымахæй фылдæр нæ, фæлæ мæхи удæй дæр 
фылдæр бауарзтон мæнæ ацы лæппу Сосланы. Бирæ йæ уарзын 
æмæ мæ уымæй ничиуал фæхицæн кæндзæн мæлæты йедтæмæ. 
Сæ дзыхтæ хæлиуæй аззадысты, йæ ныййарджытимæ чи 
æрцыд, уыдонæн дæр æмæ Сардитæм сыхæгтæй чи æрбацыд, 
уыдонæн дæр. Се 'ппæт дæр бамбæрстой, ацы хъуыддад- 
жы тыхми кæй ницы уыд, скъæфгæ йæ кæй нæ ракодта, фæлæ 
Эмилия барвæндонæй кæй рацыд, уый. Йæ мад ма йæ бæргæ 
фæхибар кодта, йæ хъусы йын цыдæртæ бæргæ адзырдта, 
фæлæ, æвæццæгæн, йæ чызджы дзуаппæй йæ зæрдæ нæ барухс 
æмæ æнкъардæй æрбацыд йе 'мкъайы цурмæ æмæ... «Ацæуæм, 
ацæуæм», зæгъгæ, æндæр сын иицыуал дзырдта. Æмæ ацыды- 
сты. Цæугæ акодтой, фæлæ... Чызджы фыд дæр æмæ мад дæр 
мæстæй тъæппытæ хаудтой æмæ сæхимидæг æртхъирæнтæ 
кодтой: «Уæдæ фенæм, кæд сымахæи иумæ цæрыи бантыса, 
уæд. Æппын ницы, фæлæ иунæг хатт дæр дæ цæгатмæ никуы 
æрцæудзынæ, нæ хъал чызг. Нæ къухты кæд æрæфтай, уæд хус- 
сайраг ирон дон нал баназдзынæ». О, о. Сæхимидæг æм афтæ 
æртхъирæнтæ кодтой фыд дæр æмæ мад дæр, фæлæ сын цыма сæ 
хъуыды фæхатыд, уыйау сæ тæфтыл нал æмæ нал цыд. 
159 

ООО Еайаты Виктпр^лБмипитьисьысмæ?п» ООО 
Адджынæй цардысты Сосланимæ, адæм сын æгæрыстæмæй 
тæхуды кодтой сæ адджындзинадмæ. Эмилияйæн йе скъолай- 
он æмбæлттæ иу хатт цыдæр хъуыддаджы фæдыл æрцыдысты 
Хуссар Ирыстонмæ. Æрцагуырдтой сæ. Ныццыдысты сæм. 
Фысымтæ сызмæлыдысты. Сæ разы сын фынгыл цы хуыздæр 
хæринаг æрæвæрдтаиккой, ууыл уыдысты. Узæлыдысты 
сыл. Æгæрыстæмæй сæ акодтой Хуссар Ирыстоны паддзаха- 
дон ансамбль «Симд»-ы концертмæ. Сосланы къахфындзтыл 
кафгæ куы федтой, уæд адæмæй дæр нал фефсæрмы кодтой, 
фæлæ тыхстытæ æмæ пъатæ кодтой Эмилияйæн. Арфæ йын 
кодтой, æнæуæрст адæмæй йæ ахæм хорз хай кæй фæцис, уый 
тыххæй æмæ фæстæмæ куы ныццыдысты, уæд Эмилия æмæ 
йæ бинонтæй æппæлыны куыст йедтæмæ ницыуал арæзтой. 
Кæуылдæриддæр æмбæлдысты зонгæтæй, уыдонæн дзырдтой, 
Эмилияйы бинонтæ, дам, нын цы лæггад бакодтой, ахæм лæггад, 
дам, нын æгæрыстæмæй не 'ввахс хиуæттæй дæр никуы ничи 
бакодта. Ацы ныхæстæ, кæй зæгъын æй хъæуы, дзыхæй-дзыхмæ 
цыдысты æмæ æрцыдысты Эмилияйы ныййарджыты хъустыл 
дæр. Æмæ сæ цинæн хъуамæ кæрон дæр ма уыдаид, сæ чызг 
ахæм хъæрмуд, ахæм хорз бинонтæм кæй бахауд, уый тыххæй. 
Уыдонæн та хъыг уыд, мæсты кодтой, сæ чызг сæм кæй нæ байхъ- 
уыста, йæхи зонд кæй аскъæрдта, уый тыххæй æмæ сæ фæндыд, 
исты хъуыддаджы йыл сæ къах куы æркъуыриккой, уый. 
Рæстæг куыд цыд, афтæ адджынæй-адджындæр кодтой 
Цæриаты бинонтæ. Эмилияйæн райгуырд чызг, стæй-дыккаг 
дæр. Сæ иуыл дзы ном сæвæрдтой Замирæ, иннæуыл та - Заирæ. 
Скъоламæ дæр сын цæуын райдыдтой. Зæрдæргъæвд уыдысты. 
Хорз ахуыр кодтой æмæ канд хорз нæ ахуыр кодтой, фæлæ ма 
цыдысты кафджытæ æмæ зарджыты кружоктæм дæр. 
Сарди æмæ Сонайæн сæ зæрдæтæ бæргæ рухс кодтой, куыд 
сæ хъæбултæй, афтæ сæ хъæбулы хъæбултæй дæр, фæлæ... Фæлæ 
цы загъдæуа дуг скæнæгæн. Коммунистон партийы Централон 
Комитеты Генералон секретары бынатмæ Михаил Горбачев куы 
бахауд, уæд райдиан æрæвæрдта, Америкæйы Иугонд Штаттæ 
æмæ европæйаг бæстæты разамонджытæ цæмæ бæллыдысты, 
уымæн. Уый æххæст кæнын райдыдта «Æргомдзырд» æмæ 
160 

ООО Бабаты Виктор^Æмнонты хъысмæт» <ХХ> 
«Рацарæзт»-ы политикæ. Æмæ уыцы политикæ та æркодта 
Цæдис фехалынмæ. Сæ сæртыл бæрзонд схæцыдысты цæдисон 
республикæтæ. Алкæй дæр сæ фæндыд хицæнæй цæрын, хæдбар 
паддзахад саразын. 
Гуырдзыстоны разамонджытæн та дзы арт æмæ фæнык 
бынтондæр нал уыд. Сæ æцæг цæсгом ирдæй æвдисын райдыд- 
той. Сæ хъуыдытæ æмæ сæ фæндтæ уæлдай ирддæрæй æвдыст 
æрцыдысты, цы лозунг раразмæ кодтой, уым. Æмæ лозунг 
та раразмæ кодтой мæнæ ахæм: «Гуырдзыстон - æрмæстдæр 
гуырдзиæгтæн». Æмæ уый та нысан кодта æмæ нысан кæны 
Гуырдзыстоны зæххыл æндæр адæмы хаттытæй иунæг адæймаг 
дæр ма хъуамæ баззайа. Ирыстонмæ æмæ сын ирон адæммæ 
цахæм ахает уыд æмæ ис, уый дæр ирдæй æвдыст æрцыд сæ 
лидертæй иу - Звиад Гамсахурдиайы ныхæсты. Æмæ уый та 
дзырдта: «Ирæттæ кæд нæ коммæ кæсой, цы сын дзурæм, уый 
аразой (ома кæд цагъартæ уæвыныл сразы уой), уæд цæрæт, 
кæннод сæ цъылынæй амæрздзыстæм хохæн фалæмæ». О, о, ахæм 
хъуыдытæ æмæ фæндтæ кодтой ирон адæмы ныхмæ  
Гуырдзыстоны разамонджытæ. 
Ацы нысанæн Гуырдзыстоны разамонджытæ æрсидтысты 
æппæт гуырдзиаг адæммæ, цæмæй «Сабырадон митинг» ауад- 
зыны æфсонæн бацахстаиккой горæт Цхинвал æмæ ирон адæмы 
сæ зонгуытыл æрлæууын кодтаиккой, æнæхъæн ирон адæмæй 
сарæзтаиккой цагъартæ. Гъе, фæлæ сын ирон сахъ лæппутæ 
фæхатыдысты сæ хъуыды æмæ фидарæй загьтой: 
«Нæй сын æрбауадзæн нæ зæххмæ, 
Стæм фæлтау цæттæ мæлæтмæ. 
Никуы цыдыстæм, уый зонут, 
Мах цагъайраджы къæлæтмæ.» 
Æмæ, æцæгæйдæр, горæтмæ æрбацæуæны сæ разы æрлæу- 
уыдысты. Сæ фæндаг сын æрæхгæдтой. Уадзгæ сæ бæргæ не 
'рбакодтой, фæлæ... Фæлæ знаг хин æмæ кæлæн куы уа, уæд æй 
цы уромы. Апырх сты Хуссар Ирыстоны гуырдзиаг хъæуты æмæ 
ирæттæн цы стырдæр зиæнттæ ракодтаиккой, ууыл уыдысты. 
161 

ООО^ Еабаты Виктор: «Бииопты хъысмæт» ООО 
Атæлфын сæ никуыдæм уал уагътой. Æхсæвæй-бонæй хъавыды- 
сты, горæт цы хуызы бацахсой, уымæ æмæ... Æмæ 1991азы 6-æм 
январы æхсæвы хуыснæджытау сусæгæй æрбахъуызыдысты, 
горæты центр бацахстой æмæ цæрджыты змæлын нал уагътой. 
Ирон лæппутæ, уыдон нымæцы Сослан дæр, сæм мæстæй 
тъæппытæ хаудтой. Сæ дæндæгты къæс-къæс сæм цыд æмæ сын 
уæддæр æмæ уæддæр барстой. Барстой сын, фæлæ Исахъы уын- 
гыл, чысыл базармæ хæстæг милицийы кусджытæй сæ иуы куы 
амардтой, уæд сæ мæты дзæкъул нытъупп кодта. Алырдыгæй 
сыл нæмгуытæ нызгъæлстой, фæлæ сын уæддæр горæты  
центры театр, бастдзинады кондадон-техникон баиугæнд, Совет- 
ты хæдзар, партийы обком æмæ æндæр бæстыхæйттæм 
баирвæзтысты æмæ... Ирвæзгæ бакодтой, фæлæ уым дæр бирæ 
нæ аззадысты. Цалдæр боны фæстæ уырдыгæй дæр лидзинаг 
фесты... Лидзгæ бæргæ акодтой, фæлæ... Æдзух æхстой горæтмæ. 
Бырстой хъæутæм. Уавæр скарз. Хæсттыхджынæй-тыхджындæр 
кодта. Ирон адæмæн цы стырдæр зиæнттæ ракодтаиккой, ууыл 
уыдысты. Ацы цаутæ æвдыст цыдысты канд нæхи, бынæттон 
мыхуыры фæрæзты нæ, фæлæ ма Уæрæсе æмæ æндæр бæстæты 
газеттæ æмæ телеуынынады дæр. Æвдыст цыдысты æмæ дунейы 
адæмтæ зонгæ кодтой, Хуссар Ирыстоны зæххыл цы цаутæ цæуы, 
уыдонимæ. Хъуыстысты Цæгат Кавказы горæттæ æмæ хъæутæм 
дæр. 
Ацы цаутæ Эмилияйы ныййарджыты хъустыл куы æрцы- 
дысты, уæд сын иуæй хъыг уыдысты, иннæмæй та - æхсызгон. 
Хъыг сын уыдысты, кæд сæ чызг сæ коммæ нæ бакаст, афтæ дард 
чындзы ацыд æмæ йæм смæсты сты, уæддæр сæ чызг у, стæй 
йын сывæллæтæ дæр ис æмæ сыл уæдтама исты æрцыд. Хъыг 
сын уый тыххæй уыд. Æмæ сын уæдæ æхсызгон та цæмæн уыд? 
Цæмæн куы зæгъай, уæд сæм ныццæудзысты, кæд сын ракомой, 
уæд сæ ракæндзысты æмæ... 
Æрцыдысты сæм. Хæдзармæ сæм куы бацыдысты, уæд се 
сиахсы уым нæ баййæфтой. Куы йæ æрфарстой, кæм ис, уымæй, 
уæд сын загьтой: «Уый кæд стæм хатт кæрдзын хæрынмæ æруайы, 
уый йедтæмæ æдзух горæтмæ æрбацæуæнтæ хъахъхъæны иннæ 
ирон лæппутимæ». 
162 

ООО Бабаты Виктор: «Бинонты хъысмæт» ООО 
Ирон хæдзармæ та уазджытæ куы 'рбацæуы, уæлдайдæр 
та æввахс хиуæттæ, уæд æдзух вæййынц, куыд хуыздæр сын 
балæггад кæной, ууыл. Æмæ базмæлыдысты Сардийы бинонтæ 
дæр. Кæдæй-уæдæй сæм сæ хæстæджытæ æрцыдысты æмæ... Кæм 
федтат, ахæм фынгтæ сын æрæвæрдтой, æгæрыстæмæй сыхæгтæй 
дæр кæмæдæрты фæдзырдтой. Бадынц. Цæл æмæ минас кæнынц, 
фæлæ æрталынг æмæ та гуырдзиаг æнæформалтæ ныккалдтой. 
Хæцæнгæрзты æппæт хуызтæй та æхсын райдыдтой. Уазджытæ 
сæхи афтæ равдыстой, цыма тынг старстысты. Фæсæррæттытæ 
кодтой æмæ... Фысымтæ дæр æмæ сыхæгтæ дæр семæ рахызты- 
сты уынгмæ. Сæхи хæдзары къулгæронмæ байстой, нæмыг сыл 
кæм нæ сæмбæла, ахæм бынатмæ. 
Æхст нæ нымæг кодта. Карзæй карздæр кодта. Снаряд-иу куы 
кæм спырх æмæ-иу куы та кæм. Сæ гыбар-гыбур хъуыст горæты 
алы рæттæй. Уазджытæ барæй афтæ кодтой æви æцæг тарстысты, 
уый бæрæг нæ уыд, фæлæ райсом арвыкæрæттæ цъæх кæнын 
куы райдыдтой æмæ æхст куы фæсабырдæр, уæд нал æмæ нал 
лæууыдысты. Ацæуæм, ацæуæм кодтой. Сæ чызг æмæ йын йæ 
сывæллæтты дæр кодтой. Æгæрыстæмæй Сона æмæ Сæниатæн 
дæр дзырдтой, сымах дæр, дам, рацæут, уæдта ма, дам, ракетæ 
уæ хæдзарыл сæмбæлд, уæд æнæхъæн хæдзарыдзагæй хъуамæ 
бабын уат. 
Сона æмæ сын Сæниат нæ акуымдтой, фæлæ сæ чызг æмæ 
сын сывæллæтты сæ разæй скодтой. Уыдон æнхъæл уыдысты, 
мæнæ бæстæ чысыл фæсабырдæр уыдзæн æмæ та фæстæмæ 
æрыздæхдзысты. Гъе, фæлæ сæ чызг сæхиæрдыгæй куы фæцис, 
уæд цармæ сырæзтысты. «Бæстæ куы сфæлдæха, уæддæр 
æй Хуссар Ирыстонмæ нал ауадздзыстæм», - дзырдтой-иу 
сæхицæн æмæ се 'ввахс сыхæгтæ æмæ хиуæттæн. Ацы ныхæстæ 
æрцыдысты сæ чызджы хъустыл æмæ йын хъыг уыд, тынг хъыг. 
Барæй сæм æппындæр ницы дзырдта, фæлæ-иу сæм йæхимидæг 
баæртхъирæнтæ кодта: «Уæдæ фенæм, кæд уæ дзырд уа, уæд. 
Кæд та уæ нæ фæкуырм кæ-нон, уæд ам чызг ма уæт». 
Эмилия йæхимидæг ахæм хъуыдытæ кодта, фæлæ йæ иу уысм 
дæр æнæхъусдардæй нæ уагьтой бинонтæ дæр æмæ сæ сыхæгтæ 
дæр. Иудзæвгар рæстæг куы рацыд, уæд сфæнд кодтой чынд- 
163 

оо^ 
Набаты Виктор: «Бшшиты хьысмæт» 
^ХХ> 
зы йæ радтын. Дæтгæ та йæ хъуамæ ракæной, йе 'мкъай кæмæн 
амард æмæ дыууæ æнахъом сабийы кæмæн ис, иу ахæм йæхи 
цахъхъæн лæппуйæн, Робертæн. 
Денис æмæ Сесилия сыхæгтимæ бадзырдтой, цæмæй  
Роберты сразæнгард кæной Эмилияйы ракурынмæ. Уымæн дæр йæ 
зæрдæмæ фæцыд æмæ йын иу бон куы æркой кæнит: 
- Эмилия, зонын æй, дæ ныййарджыты нæ фæнды, уыцы 
ирон лæппуимæ цæрай, уый. Байхъус сæм. Фæхъомыл дæ кодтой 
æмæ сæм æввахс хъуамæ цæрай. Стæй мæ зæрдæмæ тынг цæуыс, 
тынг мæ фæнды, æгæрон тынг, нæ цард куы баиу кæниккам, 
уый. Дзырд дын дæттын, æппындæр кæй ницы цух уыдзыстæм, 
уый тыххæй. 
Роберт æм иу хатт дзырд куы сфæрæзта, уæд ын æдзух  
дзырдта æмæ дзырдта: «Мæ чысыл хъæбулты уавæры уæддæр бацу!..» 
Гъе, фæлæ йын Эмилия фидарæй загъта: 
- Уый тыххæй мæм æппындæр ма дзур. Мæнæн ис лæг. Кæрæдзи 
уарзæм, кæрæдзийæн аргъ кæнæм æмæ нæ цæст æртивгæйæ мах 
кæрæдзийыл сайдæй никуы рацæудзыстæм. Бæргæ дын дæ уавæр 
æмбарын, фæлæ... Æндæр искæй агур!.. 
Робертæн бæргæ фидарæй загъта, мæнæн, дам, ис æмкъай, 
фæлæ, дам, æндæр искæй агур. О, о, афтæ йын бæргæ загъта, 
фæлæ йæ ныййарджыты дæр æмæ сыхæгты дæр æндæр фæрæз 
нал уыд, æдзух ын дзырдтой, Робертæн баком, Робертæн баком. 
Йæ хъæбултæн ын удыбæстæ скæн... Нæ сын састис. Дзырдта 
сын: 
- Мæнæн ис æмкъай æмæ мæ æндæр ничи хъæуы. Афтæ сын 
бæргæ дзырдта, фæлæ йæм кæм хъуыстой. Сæхи дзырд кодтой, 
куыд йæ ныййарджытæ, афтæ йæ сыхæгтæ дæр. 
Сослан дæр сæм бæргæ ныццыд, уымæй дæр иу хатт нæ, 
фæлæ цалдæр хатты, фæлæ йын уынын дæр нæ фæкодтой нæдæр 
йе 'мкъайы æмæ нæдæр йæ сывæллæтты. Змæнтгæ скодтаид, 
уый та йæ сæрмæ не схаста, фæлæ постыты куы лæууыд, уæддæр 
æдзух йе 'мкъай æмæ йæ сывæллæттыл хъуыды кодта. 
Эмилия дæр æдзух хъуыды кодта, цы уавæры ныххауд- 
та, ууыл. Хъуыды кодта, йæ ныййарджыты къухтæй цы хуызы 
аирвæза, ууыл. Гъе, æмæ йын «Робертæн баком, Робертæн баком» 
164 

ООО Бабаты Виктор: «Бинонты хьысмæт» <ХХ> 
куы дзырдтой, уæд ныхъхъуыды кодта ацы фарстыл. «Цæй сразы 
сын он. Уым мæм кæд æдзух сæ хъус нæ дариккой æмæ...», - ахæм 
хъуыды-иу æм арæх æрцыд. Æмæ сын сразы. Робертæн дыккаг 
усæн ацæуыныл сразы. Цæугæ дæр æм акодта, фæлæ йемæ къу- 
ыри дæр нæ ацард, афтæ иу райсом Роберт куыстмæ куы фæцæй 
раст кодта, уæд ын йæ ус Эмилия афтæ зæгъы: 
- Роберт, иу цъус ма мын æхца авæр æмæ истытæ алхæнон. 
Мæхи сывæллæтты дæр хъуамæ æрбацæуын кæнон æмæ цыппар 
сывæллоны хæрын хъæуы. 
Роберт дæр æм уæлдай ницыуал сдзырдта. Систа йæ дзхып- 
пæй æхца æмæ йæм радта, Эмилия æнхъæл цас нæ уыд, уыйбæрц 
æхца. Гъе, æмæ Эмилия цармæ сырæзт. Хуртæ йыл ракаст. 
Фырцинæй ма цы ми акодтаит, уымæн зонгæ дæр ницыуал кодта, 
фæлæ... Роберт куыстмæ куыддæр ацыд, афтæ Эмилия райста 
фыссæнтæ, фынджы фарсмæ æрбадт æмæ... 
«Роберт! Стыр хатыр мын бакæн, - афтæ райдыдта фыссын 
Эмилия. - Дæ фæхъыг кæнын мæ нæ фæндыд, фæлæ йæ хорз 
зоныс, мæнæн æмкъай æмæ сывæллæттæ кæй ис, уый. Зоныс æй, 
æз ме 'мкъайы æгæрон тынг бирæ кæй уарзын, æгæрыстæмæй 
йæ мæхи удæй фылдæр кæй уарзын, уый дæр. Мæ ныййарджытæ 
мыл кæд дуæрттæ сыхгæдтой, уынгмæ мæ иунæгæй рацæуын 
дæр нæ уагътой, кæд сыхæгты дæр бафæдзæхстой, цæмæй 
мæм сæ хъус дардтаиккой, уæддæр æз æнхъæлмæ кастæн, мæ 
цардæмбал Сосланмæ алидзыны фадат мын кæд фæуыдзæн, 
уымæ. Ацы хъуыддагмæ æнхъæлмæ кастæн æнæрхъæцæй æмæ 
мын мæ хъуыды, мæ фæндтæ сæххæст кæныны стыр æххуыс 
бакодтой сæхæдæг мæ ныййарджытæ æмæ нæ сыхæгтæ. Æдзух 
мын дзырдтой: «Робертæн баком! Робертæн баком! Хорз адæймаг 
у, дæ хъыджы никуы бацæудзæн, никуы дæ ницæуыл фæхъыг 
кæндзæн». Дæхæдæг дæр мæ дуарахæсты бакодтай. Нал æмæ мæ 
нал уагътай. Дзырдтай мын, мæ сидзæр сывæллæтты уавæры 
уæддæр бацу, зæгъгæ. Бæргæ мæ нæ фæндыд дæ фæхъыг кæнын, 
фæлæ йæ зыдтон, хуыздæр фадат мын кæй нал фæуыдаит, уый 
æмæ... Æмæ дын ныр дзурын: хорзæй баззай! Дзурын дын фæстаг 
хæрзбон. Фæдзæхсын дæ, ма схæц мæ агурыныл. Ноджы дæр 
дын æй дзурын. Мæн Сослан йедтæмæ цардæмбалæн æппындæр 
165 

ООО^ Байаты Виктор: «Бандиты хьысмæт» ООО 
ничи хъæуы, зæххы цъарыл уымæй æвзæрдæр адæймаг куынæ 
уа, уæддæр мæ Сосланы йеддæмæ ничи хъæуы... Эмилия». 
Ацы фыстæг Эмилия фыст куы фæцис, уæд æй фынгыл зынæн 
ран æрæвæрдта æмæ кæртмæ рахызт. Йæ алыварс аракæс-бакæс 
кодта æмæ... Æфсонæн магазинты аразил-базил кодта, уæдта ма, 
дам, мæм исчи йæ хъус дары æмæ стæй иу таксимæ бауад. 
- Дзæуджыхъæумæ ма мæ ныддав, - бахатыд таксистмæ. Уый 
дæр уæлдай ницыуал загьта æмæ... Дзæудждыхъæуы таксистæн 
йе 'хца куы радта, уæд бауад, Цхинвалмæ чи цыд, иу ахæм марш- 
рутон таксимæ æмæ... Æмæ рафардæг. 
Изæры Роберт куыстæй куы æрцыд, уæд хæдзары къæсæрæй 
бахызт. Аракæс-бакæс кодта æмæ дзы Эмилияйыл йæ цæст 
куынæ схæцыд, уæд иннæ хатæнты дæр федта. Федта дзы, фæлæ... 
Эмилия зынæг дзы никуы ис, стæй бахызт, æрвылбон-иу кæм 
вæййынц, уыцы хатæнмæ æмæ фынгыл цы гæххæт уыд, уый куы 
ауыдта, уæд æй фелвæста. Кæсы йæ. Кæсы йæ æмæ ма йæхи цы 
фæкодтаит, уымæн ницыуал зыдта. Фæндыд æй, нæ йæ фæндыд, 
уæддæр йæ цæссыгтæ лæдæрсын райдыдтой. Уæдмæ къæсæрæй 
æрбахызтысты йæ сывæллæттæ æмæ йæ ахæм хуызæнæй куы 
ауыдтой, уæд æм бауадысты: 
- Цы кæныс, баба, цы кодтай, дæ цæссыг цæуыл калыс? - 
Афарстой йæ. 
Уымæн йæ зæрдæ ноджы тынгдæр суынгæг ис æмæ... Схæкъуырц 
кодта. 
Хъæрæй скæуынмæ дæр æй бирæ нал бахъуыд. Чызджытæ 
ноджы тынгдæр сцымыдис сты, сæ иу æм иуырдыгæйты бацыд, 
иннæ та иннæрдыгæйты æмæ йыл тыхстытæ кæнынц æмæ йæ 
фæрсынц: 
- Цы кæныс, цы дыл æрцыд, баба? 
Уый сæм дзургæ ницы скодта, фæлæ сæм Эмилияйы фыстæг 
радта. Уыдон æй кæсынц æмæ... Сæ дзыхтæй хъыпп-сыпп нæ 
хауы. Стæй сæ иу бауад æмæ Эмилияйы ныййарджыты  
телефоны номыртæ æрзылдта. Райхъуыст æм Эмилияйы хистæр чызг 
Замирæйы хъæлæс. 
- Замирæ, дæ мад Хуссар Ирыстонмæ, уæ фыдмæ афардæг! 
Замирæ скуыдта. Йæ кæуынмæ æрбауадысты йæ дада æмæ 
йæ æна. 
166 

0001 Еабаты Виктор: «Бинонты хъысмæт» ООО 
- Цы кодтай, цы дыл æрцыд? - Фæрсынц æй. Йæ æна дзы рай- 
ста телефоны хæтæл æмæ адзырдта: 
- Кæцы дæ? 
- Æз Ингæ дæн, Роберты чызг. 
- Æмæ цы хабар у ? 
- Эмилия афардæг Хуссар Ирыстонмæ. 
- Цытæ дзурыс? Æмæ... 
Æмæ ма йæ дзурын цы фæндыд, уый зæгъын йæхи бон дæр 
нал бацис æмæ йе 'рдиаг ссыд. Иæ бон сæ дзурын никæмæнуал 
уыд, æрмæст ма Замирæ сдзырдта: 
- Æмæ мах ам куыд ныууагъта, мах? Иемæ нæ цæмæннæ 
акодта, йемæ? 
- Сымах уый чызджытæ нал стут, нал. Сымах ныр мах 
чызджытæ стут æмæ нырæй фæстæмæ махимæ цæрдзыстут. 
Ацы хабар æвæстиатæй айхъуыст æнæхъæн сыхбæстыл. Æмæ 
алы æмæ алы ныхæстæ кодтой. Чи дзырдта: 
- Уарзы лæппуйы. Уарзты ныхмæ та тохгæнæн нæй. 
Ныууадзæт сæ æмæ цæрой. 
Чи та дзырдта: 
- Æвæццæгæн дзы хорзæй дарддæр æвзæрдзинадæй ницы 
зоны, æндæра йæм нæ алыгъдаит. 
Æмæ цынæтæ дзырдтой. 
Эмилия Хуссар Ирыстонмæ куы æрхæццæ, уæд ныццыд 
Цхинвалы хуссар арæнгæронмæ. Хæдзары къæсæрæй куы 
бахызт æмæ йæ йе 'фсин æмæ йæ хицау куыддæр ауыдтой, афтæ 
сæ цинæн кæрон дæр нал уыд. Бирæ, тынг бирæ йыл фæцинтæ 
кодтой, стæй Сона бауад сæ сыхæгтæм. Сæ лæппуйæн сын загь- 
та, цæмæй ацæуа æмæ Сосланы æрцæуын кæна. Сыхæгты лæппу 
нæ базивæг кодта. Ацыд, Сослан æмæ йе 'мбæлттæ æдзух не 
'рбацæуæнтæ кæм хъахъхъæдтой, уыцы бынатмæ. Сослан сæ 
сыхæгты къаннæг лæппуйы куы ауыдта, уæд æй афарста: 
- Сандыр, цы хабар у, цæмæ æрбацыдтæ? 
- Сона мæ рарвыста. Сосланæн, дам, зæгъ æмæ, дам, тагъд 
хæдзармæ рацæуа. 
- Æмæ цы хабар у, цæмæн мæ цæуын кæны? 
- Уый тыххæй мын æппындæр ницы загьта. Æрмæст мын 
загьта, тагьд ма, дам, рацæуæт. 
167 

<ХХХ Байаты Виктор: «Бинонты хъысмæт» <><><> 
Сосланæн дæр æндæр гæнæн нал уыд æмæ йе 'мбæлттæн 
загьта: 
- Лæппутæ, мæ ныййарджытæ мæм дзурынц. Зонын æй, æнæ 
исты хъуыддаг мæм кæй нæ дзурдзысты, уый. Тагьд фездæх- 
дзынæн. 
Иæхæдæг Сандыры цонгыл рахæцыд æмæ рацыдысты. Цыды- 
сты цырд. Хæдзары къæсæрæй куы бахызт æмæ йе 'мкъай  
Эмилияйы куы ауыдта, уæд нал дæр йæ ныййарджытæй фефсæрм, 
стæй Эмилияйы уынынмæ сыхæгтæй чи бацыд, нал дæр 
уыдонæй фефсæрм, йæ хъæбысы йæ æрбакодта æмæ йын пъатæ 
æмæ хъæбыстæ кæнынæй нал æфсæст. Эмилия ма йын бæргæ 
дзырдта, худинаг у адæмæй, зæгъгæ, фæлæ... Æппын æрæджиау 
Сандыры рахибар кодта: 
- Сандыр, стыр лæггад мын бакодтай, фæлæ ма мын иу  
хъуыддаг хъуамæ саразай. 
- Цы хъуыддаг у? - Афарста йæ Сандыр. 
- Цы куы зæгъай, уæд мæнæн ахсæв ме 'мбæлттæм ацæуæн 
нæй. Ма базивæг кæн. Иу цыд ма сæм скæн. Зæгъ сын, ахсæв сæм 
кæй не ссæудзынæн æмæ æнæ мæн бафыдæбон кæнæт. 
Сандыр дæр уæлдай ницыуал загьта æмæ ацыд, ирон сахъ 
лæппутæ нæ арæнтæ кæм хъахъхъæдтой, уырдæм. Загьта сын, 
Сослан сæм ахсæв кæй не ссæудзæн, уый тыххæй. Хъуамæ 
раздæхдаит, фæлæ йæ лæппутæй сæ иу фæурæдта: 
- Æмæ уæддæр цы загьта, цæмæннæ, дам, ссæудзынæн? 
- Йæ ус Эмилия æрцыд. Сыхæгтæй дæр бирæтæ уым сты. 
- Эмилия æрыздæхт? - Афарстой йæ иу цалдæрæй. 
-Æрыздæхт, æрыздæхт. Дзургæ дæр æм уый тыххæй фæкодтой. 
Сосланы æмбæлттæн дæр æгæрон тынг æхсызгон уыд, йе 
'мкъай йæм фæстæмæ кæй æрыздæхт, уый. 
Сослан æмæ Эмилия æхсæвы сæхи хатæнмæ куы бацыдысты, 
куы фæхибар сты, уæд æй Сослан афарста: 
- Цы хуызы раирвæзтæ сæ къухæй, æдзух дæм сæ хъус куы 
дардтой? 
- Æдзух мæм канд сæ хъус нæ дардтой, фæлæ цыма ахст 
уыдтæн, мæхи афтæ æнкъардтон. Æгæрыстæмæй сыхæгты дæр 
бафæдзæхстой мæ ныййарджытæ æмæ мæм уыдон дæр æдзух сæ 
168 

ООО, 
Яаваты Виктор: «Бинонты хъысмæт» 
^ХХ> 
хъус дардтой. Сызмæлын мæ нæ уагьтой. Ме 'мбæлттæй искæмæ 
бацыдаин, йемæ мæхи аирхæфстаин, æгæрыстæмæй мын уый 
фадат дæр нæ лæвæрдтой. 
- Æмæ уæдæ цы хуызы раирвæзтæ? - Ногæй та йæ афарста 
Сослан. 
Эмилия дæр ын радзырдта, цæмæй сын æдзух хъахъхъæнинаг 
ма уыдаит, уый тыххæй йæ, йæ ус кæмæн амард, ахæм лæппуйæп 
тыххæй радтынмæ кæй хъавыдысты, уый тыххæй. 
- Сыхæгты дæр мыл сардыдтой, - дзырдта йын Эмилия. - 
Уыдон дæр мын æдзух дзырдтой: «Роберт дзæбæх адæймаг у. 
Адæмимæ цæрын зоны. Йæ усимæ дæр бæргæ адджынæй цар- 
дысты, фæлæ цы загъдæуа низ раттæгæн. Баком ын. Фæсмон нæ 
фæкæндзынæ...» 
- Роберт мæ йæхæдæг дæр дуарахæсты бакодта. Дзырдта мын, 
мæ сывæллæттæн, дам, мын уæддæр фæтæригъæд кæн. Æз сын 
бæргæ нæ разы кодтон, фæлæ мæ ныййарджытæ æгæр æмæ æгæр 
куы кодтой, сызмæлын мæ куынæ уагьтой, уæд ахъуыды кодтон, 
уым мæ чизоны афтæ тынг нæ хъахъхъæной, чизоны мын дзы 
фадат фæуа фæбырынæн. Æмæ сын ахæм хъуыдыйæ сразы дæн. 
Сразы сын дæн æмæ... 
Сослан дыккаг бон йе 'мбæлттæм куы сыздæхт, уæд ын 
зæрдиагæй арфæ кодтой. 
- Æмæ уæдæ сывæллæтты не 'ркодта? - Фарстой йæ. 
- Иæхæдæг дæр хъуызгæ ракодта. Ардæм кæй рацыд, уый сæ 
æппындæр ничи базыдта, æндæра йæ ницы хуызы рауагътаик- 
кой. 
- Цæй, кæд се уæнгты ирон туг æхсиды, уæд кæд уыдон дæр 
зыниккой, - загъта йын йе 'мбæлттæй сæ иу. 
Сослан йе 'мбæлттимæ ахæм ныхæстæ куы кодта, уæд та ногæй 
алырæттæй райхъуыстысты æхстытæ. Тох бонæй-бонмæ карзæй- 
карздæр кодта, фæлæ тох уæлдай тынгдæр скарз ис, 1992 азы майы 
Эдуард Шеварднадзе хицауиуæгадмæ куы 'рцыд, уæд. Растдæр 
уæд Хуссар Ирыстоны ныхмæ æрбакалдæуыд регулярен гарз- 
джын тыхтæ уæззау хæстон техникæимæ æмæ хæст цырынæй- 
цырындæр кодта. 20 майы та гуырдзиаг тугхъæлæстæ схъуызы- 
дысты Зары фæндагмæ, бæлæсты аууæтты æрæмбæхстысты. 
169 

ООО БабатыЛпкшру; «Бшюнтьисъысл/æпш ООО 
Сабыр ирон бæлццæттæ-сывæллæттæ, сылгоймæгтæ æмæ сæм 
зæрæдтæ автомашинæтыл куы æрбаввахс сты, уæд сыл суагьтой 
æхсæнгæрзты æппæт хуызтæй. 36 адæймаджы дзы маргæ акод- 
той, бирæты та дзы уæззау цæфтæ фæкодтой. Ацы хабар дæр 
та дардыл айхъуыст. Хъыг уыд канд ирæттæы нæ, фæлæ иннæ 
адæмтæй дæр бирæтæн. Æгæрыстæмæй дзы разынд, Гуырдзы- 
стоны разамонджытæн чи бауайдзæф кодта, ахæмтæ дæр.  
Эдуард Шеварднадзе куыд дзырдта, афтæмæй йæм иу адæймаг 
бартхъирæн кодта, ирон адæмы сæ мæгуырыл куынæ ныууад- 
зат, уæд уæ хъуыддаг хорз нæ рауайдзæн, зæгъгæ. Æмæ уый та у, 
йæ дзырды хицау чи у, ахæм адæймаг. Фæстæдæр куыд рабæрæг, 
афтæмæй Эдуард Шеварднадземæ телефоны фæдзырдта УСФСР 
вице-президент А.В. Руцкой. 
Гъе, æмæ А.В. Руцкойы ныхæстæ фæахъаз сты Хуссар Иры- 
стоны зæххыл тугкалд тагъддæр æруромынæн. 1992 азы 24 июны 
къухтæ фыст æрцыд хæстон архайдтытæ æруромыны тыххæй 
актыл. 14 июлы та Хуссар Ирыстоны зæхмæ æрцыдысты Сабы- 
рад бахъахъхъæныны фæдыл æмхæццæ тыхтæ. Цæрджытæ сыл 
цины æнкъарæнтимæ сæмбæлдысты æмæ сæ зæрдæты фæндиаг 
сулæфыдысты. Сæ зæрдæты фæндиаг бæргæ сулæфыдысты, 
фæлæ... Гуырдзыстоны разамонджытыл æууæнк нæй æмæ... 
Æмæ уæддæр нæ лæппутæ арæнгæрæтты лæууыдысты æмæ 
цырддзастæй хъахъхъæдтой сæ фыдæлты зæхх. 
Кæд Сослан æмæ йе 'мбæлттæ арæнгæрæтты лæууыдысты, 
хъахъхъæдтой æрбацæуæнтæ, уæддæр-иу ныр арæхдæр  
æрцыдысты сæ хæдзæрттæм. Фынæй дæр-иу арæхдæр кодтой сæ 
хæдзæртты. Сослан дæр-иу æхсæвыгон арæхдæр хæдзары кæй 
уыд, уый-иу тынг æхсызгон уыд канд йе 'мкъай Эмилияйæн нæ, 
фæлæ ма йæ мад æмæ йæ фыдæн, стæй йæ хойæн дæр. Сослан кæд 
арæнтæ хъахъхъæдта, уæддæр нымад уыд ансамбль «Симд»-ы 
хуыздæр артисттæй сæ иуыл æмæ-иу хайад иста концертты. 
Эмилия куы æрыздæхт, уæд хæдзары бирæ нæ фæбадт. Скъо- 
лайы кусын райдыдта уырыссаг æвзаг æмæ литературæйы 
ахуыргæнæгæй. Фыццаг бонтæй фæстæмæ йæхи равдыста, 
сывæллæтты ахуыр æмæ хъомыл кæныныл зæрдиагæй чи 
архайдта, ахæм ахуыргæнæгæй. Скъолайы æмæ горæты адми- 
170 

ООС> Еавдты Виктор: «Биионты хьысмæт» ООО 
нистрацийы ахуырады хайады разамонджытæн æхсызгон уыд, 
ахæм хорз ахуыргæнæг нæм кæй фæзынд, уый. 
Ацы хабар æхсызгон, тынг æхсызгон уыд Сослан æмæ йæ 
ныййарджытæн дæр, фæлæ сын уæлдай æхсызгондæр та уыд, 
Эмилия куы æрыздæхт, уымæй йын растдæр афæдзы фæстæ 
лæппу кæй райгуырд, уый. Лæппуйыл ном сывæрыныл дæр 
сæ бирæ хъуыды кæнын нæ бахъуыд. Сæвæрдтой йыл, ам, 
горæтгæрон сын бынат чи æркодта, сæ фыды фыды уыцы ном - 
Степан. Æмæ ноггуырд Степанæн хорз къах разынд. Уый фæстæ 
ма сын райгуырд ноджыдæр дыууæ лæппуйы. Биноытæ ноджы 
адджынæй-адджындæр кодтой. 
Эмилия йе 'мкъайыл æнувыд кæй разынд, уый тыххæй йæ 
бирæ, æгæрон тынг бирæ уарзтой йе 'фсин дæр æмæ йæ хицау 
дæр, фæлæ ма ногæй куы æрыздæхт, уæд сын арвы рухс ноджы 
æртæ хъæбулæн кæй фенын кодта, уымæ гæсгæ йæ ноджы 
фылдæр бауарзтой. 
Афтæ зынд цыма царды æппындæр ницы цух сты, цыма сын 
царды алцы дæр ис. Гъе, фæлæ чызджыты куы æрбаймысынц, 
уæд нынкъард æмæ нырхæндæг вæййынц. Фæфæнды сæ, дардæй 
ма сæм уæддæр куы бакæсиккой, цы хуызæн сты, уый ма уæддæр 
куы фениккой, фæлæ... 
Фæлæ, дам, рæстæг цæуы æмæ фарн йемæ хæссы. Рæстæг 
цæуы. Рацыд цалдæр азы, Замирæ æмæ йæ кæсдæр хо Заирæ 
дæр рæзтысты. Каст фесты астæуккаг скъола. Сæ дыууæ дæр 
ахуыр кæнынмæ бацыдысты медициной институтмæ. Ахуыр 
кодтой хæрзтыл æмæ тынг хæрзтыл. Ахуыр кæныны рæстæджы 
сæм кæй никуы æрцыдысты, уымæ гæсгæ сæ ныййарджытæ дæр 
æмæ уыдон ныййарджытæ дæр афтæ æнхъæл уыдысты, ферох 
сæ кодтой сæ хъæбултæ Замирæ æмæ Заирæ. Гъе, фæлæ Замирæ 
ахуыр куы фæцис æмæ дохтырæй кусын куы райдыдта, уæд 
æдзух хъуыды кодта, йæ фыды уæзæгмæ цы хуызы ныфта, ууыл. 
Фæлæ йæ нæ фæндыд, Заирæйы æцæгæлон бæстæйы, æниу сын 
Цæцæн дæр æцæгæлон бæстæ нæ уыд, фæлæ йæ нæ фæндыд, 
уым æй иыууадза, уый æмæ æнхъæлмæ каст йæ ахуыр каст кæд 
фæуыдзæн, уымæ æмæ куыддæр йæ фæлварæнтæ радта æмæ 
йæ диплом райста, афтæ рацахстой иу такси æмæ æрмидæг сты 
171 

ООО ЕабатыЛлктор^лБлнонты хьысмштж __<ХХ> 
сæ райгуырæн бæстæмæ. Хæдзары къæсæрæй куыддæр бахыз- 
тысты, афтæ кæс æмæ уыдонмæ æмæ канд уыдонмæ нæ, фæлæ 
æнæхъæн бинонтæм дæр æмæ ма æнæхъæн сыхæгтæм дæр. Се 
'рцыды хабар цæсты фæныкъуылдмæ айхъуыст сыхыл æмæ сæм 
чысылæй-стырæй уынынмæ цыдысты. Дардыл куывд сын скод- 
той. Сæ цæрæнбонты тыххæй сын фæкуывтой, цин сыл кодтой. 
Ам, Хуссар Ирыстоны сыл цин бæргæ кодтой, фæлæ... Эмили- 
яйы ныййарджытæм Замирæ æмæ Заирæ куынæуал бацыдысты, 
уæд рафæрс-бафæрс кодтой сыхæгты, зонгæты, ничи сæ федта, 
æрмæст сæ Хуссар Ирыстонмæ чи æрласта, уыцы таксисты хъу- 
стыл куы æрцыд, дыууæ чызджы кæй агурынц, уый, уæд сæм 
бацыд æмæ сын загьта, дыууæ чызджы Хуссар Ирыстонмæ кæй 
аласта, уый тыххæй. Сæ нывтæ йын куы фенын кодтой, уæд сын 
загъта, раст уыцы чызджыты кæй аласта, уый. Тынг смæсты сты 
Эмилияйы ныййарджытæ. Уыдон афтæ æнхъæлдтой, чызджытæ 
сæ царды фылдæр рæстæг уыдонмæ арвыстой æмæ сыл æнувыд 
сты, фæлæ... Фæлæ ма сæ сыхæгтæ сабыр кодтой, дзырдтой сын: 
- Мауал мæт кæнут. Мастæй ницыуал рахæсдзыстут. Уæхæдæг 
æй хорз куы зонут, чи кæмæй у, уымæй у æмæ абон уыдаит æви 
фæстæдæр, уæддæр сын æнæ ацæугæ нæ уыд. 

СÆРГÆНДТÆ 
Бинонты хъысмæт 4 
Рæуæууæнк сылгоймаг. 79 
Чындзæрвыст ПО 
Бинонты ардбахæрд 125 
Чи кæмæй у - уымæй у. 147 

БАБАТЫ ВИКТОР 
БИНОНТЫ ХЪЫСМÆТ 
Радзырдты æмбырдгонд 
Книга издана по решению Издательской комиссии 
Государственного комитета информации, связи и массовых коммуникации 
Республики Южная Осетия 
Редактор В.Л. Гобозты 
Художественный редактор А.А. Кочиев 
Корректор РФ. Дзагоева 
Компьютерная верстка О.С. Икаев 
В оформлении использованы орнаменты Б.Багаева 
Подписано к печати 28.12.2010 
Формат 84x108/32. Уч. изд.л. 8,9. Усл.печ.л. 9,16 
Тираж 300 экз. Заказ №13 
ООО «Республика» 
100001, Республика Южная Осетия 
г. Цхинвал, ул. Московская, 7 


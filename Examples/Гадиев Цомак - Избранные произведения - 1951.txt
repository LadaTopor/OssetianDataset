ЦОМАК ГАДИЕВ 
ИЗБРАННЫЕ ПРОИЗВЕДЕНИЯ 
Государственное Издательстео 
Сеееро-Осетинской АССР 
Дзауджикау* 1951 г. 

ГÆДИАТЫ ЦОМАХЪ 
Зынгæ ирон поэт, прозаик, драматург, критик, 
ахуырадон кусæг æмæ æхсæнадон архайæг Гæдиа- 
ты Цомахъ райгуырдис мæгуыр хæххон зæхкусæ- 
джы хæдзары 1883 аз, Ганисы хъæуы, Душеты уез- 
ды, Калачы губернийы. Цомахъы фыд Секъа уыдис 
ирон зынгæ фыссæг, поэт-прозаик. Цомахъ ма гыц- 
цыл куы уыдис, уæд Секъа ралыгъдис Цæгат Иры- 
стонмæ æмæ куыста псаломщикæй, Джызæлы, Даргъ- 
къохы æмæ æндæр рæтты. 
Цомахъ ахуыр кодта Джызæлы райдайæн скъо- 
лайы 1889 азæй 1891 азмæ. Уый фæстæ 1892 азы 
бацыдис Дзæуджыхъæуы дины ахуыры скъоламæ 
æмæ дзы фæцахуыр кодта 1897 азы онг. 1897 азæй 
1903 азмæ та ахуыр кодта Стъараполы семинары. 
Семинар каст куы фæцис, уæд дарддæр ахуыр 
кæнынмæ ацыдис Эстонийы Дерпты (Юрьевы) уни- 
верситетмæ историкон-филологон факультетмæ. Цо- 
махъ университеты тынг бирæ кастис литературæ, 
стæй, университеты цы революцион къорд арæзт 
æрцыдис студентты æхсæн, уым кусгæйæ, фæллой- 
гæнджыты æхсæн парахат кодта революцион про- 
кламацитæ. 
Цомахъыл уайтагъддæр фæдызæрдыг ис пъæли- 
цæ æмæ йæ фæдыл зилын байдыдта. Уымæ гæсгæ, 
йæ ахуыр ныууадзгæйæ, 1905 азы æрбаздæхтис Иры- 
стонмæ æмæ райдыдта ахуыргæнæджы куыст кæ- 
нын Джызæлы скъолайы. Уым Цомахъ сарæзта 
хъæуы цæрджыты æхсæн революцион къорд æмæ 
5 

парахат кодта мæгуыр адæмы æхсæн революцион 
пропагандæ. 
Райдыдта 1905 азы революцион змæлд, сыстады- 
сты Ирыстоны кусджытæ æмæ мæгуыр æфхæрд 
адæм дæр æмæ æд хæцæнгæрзтæ тох кодтой сæ 
сæрибардзинадыл. Уыцы тохы бонты Цомахъ уыди 
раззагдæртимæ. 
Литературон куыст кæнын дæр райдыдта Цомахъ 
1905 азæй фæстæмæ. 1906 азы райдианы цæуын рай- 
дыдта фыццаг газет ирон æвзагыл „Ирон газет", 
зæгъгæ. Уыцы газет аразджытæй æмæ активондæр 
æмгусджытæй иу уыдис Гæдиаты Цомахъ. 
1905 азы революци сабыргонд куы ’рцыдис дже- 
богъæй, уæд паддзахы жандармтæ æнæхатырæй 
райдыдтой æфхæрын революцион куыстгæнджыты; 
ахстрй сæ, мардтой сæ, ауыгътой сæ. Ам, Ирысто- 
ны, кусæ^ кæй нал уыдис Цомахъæн, уымæ гæсгæ 
1907 а?ы ногæй йæхи айста Дерптмæ æмæ универ- 
* ситеты ахуыр кодта дарддæр, фæлæ йæ уым дæр 
нæ фёррхкодтой æмæ йæ 1908 азы пъæлицæ æр- 
цахста йæ революцион куысты тыххæй. 
Цомахъæн тæрхонгонд æрцыдис 1909 азы æмæ 
йæ ахастой хурыскæсæн Сыбырмæ. Уазал Сыбыры 
ахæстонæй Цомахъ суæгъд февралы революцийы 
фæстæ æмæ 1917 азы сыздæхтис йæ уарзон рай- 
гуырæн Ирыстонмæ æмæ райдыдта йæ революцион 
куыст кæнын, бынæттон периодикон мыхуыры фæ- 
зындысты йæ уацмыстæ дæр. 
1919 азы Терчы бæстæйы политикон уавæр уы- 
дис уæззау. Мидбæстон хæст бацыдис йæ карзы. 
Деникины урс бандæтæ æрхæстæг сты Терчы бæс- 
тæмæ. Цомахъ фæтыхджындæр кодта йæ револю- 
вдюн куыст, уырныдта йæ, фæллойгæнджытæ реак- 
цион тыхтыл кæй фæуæлахиз уыдзысты, уый. 
1919 азы урсгвардионтæ Ирыстоны куы бацах- 
стой, уæд гæнæн нал уыдис æмæ йе’мхуызон рево- 
люцион куыстгæнджытимæ ацыдис Гуырдзыстоны 
’рдæм. Уцц фаецис 1920 азы онг, уыцы аз Ирысто- 
ны реврлюцион тыхтæ Сырх Æфсады фæрцы фæ- 
уæла^из сты æмæ æнустæм æрфидар ис Советон 
хицауад. 
6 

Цомахъ кусын райдыдта Терчы республикæйы 
советон оргæнты, ахуырады хайады æмæ æндæр 
рæтты. 1923 азы арæзт æрцыдис ирон æвзагыл боль- 
шевикон газет „Рæстдзинад", газетæн йæ фыццæ- 
гæм номер мыхуыры рацыдис уыцы аз 15-æм мар- 
тъийы. Гæдиаты Цомахъ уыдис газеты фыццаг ре- 
дактортæй иу. 
1925 аз Гæдиаты Цомахъ хуынд æрцыдис Хуры- 
скæсæн Коммунистон университетмæ философийы 
кафедрæйы сæргълæууæгæй. Университеты Цомахъ 
бакуыста 1927 азы онг. Уыцы аз Дзæуджыхъæуы 
гомгонд æрцыдис Хæххон Педагогон Институт. Уы- 
цы институтмæ Цæгат Ирыстоны партийы Обкомы 
уынаффæмæ гæсгæ директоры бынатмæ хуынд æр- 
цыдис Гæдиаты Цомахъ. 
Цомахъæн Октябры агъоммæ зын царды уавæр- 
тæ слæмæгъ кодтой йе’нæниздзинад æмæ фæрын- 
чын ис рæуджыты низæй (туберкулезæй). 
1931 азы Цомахъ ацыдис Цъæймæ йæхи дзæбæх 
кæнынмæ. Уым ныффыста æмдзæвгæты цикл, йæ 
гыццыл, фæлæ хæрзхъæд повесть „Фыдæлты намыс". 
Ницы феххуыс ис Цъæй дæр Цомахъæн æмæ уыр- 
дыгæй аздæхгæйæ амард 1931 азы, фæззæджы. Иры- 
стоны фæллойгæнæг адæм æмæ интеллигенци тынг 
фæрыстысты сæ уарзон фыссæг, æхсæнадон архайæг 
æмæ зынгæ ахуырадон кусæджы фæзианыл. 
Нæ фыссæгæн йе сфæлдыстадмæ куы ’ркæсæм, 
уæд райдианæй кæронмаг нæ цæуы иудадзыг уæ- 
лæмæ рæзыны фæндагыл, ис дзы хицæн гакъон бы- 
нæттæ дæр, фыссæг-иу хæрз чысыл рæстæджы кæм 
адзæгъæл ис раст фæндагæй, кæннод-иу кæй фæ- 
састис йæ революцион тых, ахæм бынæттæ дæр. 
Цæмæй уыдон æргомгоид æмæ æмбæрст æрцæуой, 
уый тыххæй уал æркæсын хъæуы, Цомахъæн йеп- 
пæт сфæлдыстады цал æмæ цавæр этаптæ уыдис, 
уыдонмæ. 
Гæдиаты Секъайы фырт Цомахъы сфæлдыстады 
бындуронæй ис æртæ этапы: фыццаг этап 1905 азæй 
1909-азмæ, дыккаг—1909 азæй 1917 азмæ æмæ æр- 
тыккаг этап—1917 азæй суанг йæ амæлæты онг. Йе 
сфæлдыстады фыццаг этапы рæстæджы Цомахъ æр- 
7 

гомæй сидтис йæ уацмысты Ирыстоны прогрессивов 
интеллигенци æмæ фæллойгæнæг адæммæ Уæрæсейы 
хæдхæцæг паддзах, йæ фæсдзæуинтæ æмæ бынæт- 
тон эксплоататорты ныхмæ тохмæ. 
Кæд æмæ 1905 азы революцийы фæстæ меныпе- 
виктæ дзырдтой „нæ хъæуы гæрзтæ исына, зæгъгæ, 
ницы бауыдзæн нæ бон, чысыл стæм, уæд Цомахъ 
та 1905 азы дæр лæуд уыдис раст революцион зонд- 
ахастыл æмæ æргомæй сидтис æфхæрд адæммæ 
æнæхатыр тохмæ сæрибардзинады сæраппонд, уыдис 
гадзырахатæй цæуæг меныпевикты ныхмæ 1905 азы. 
Цомахъ йе ’мдзæвгæ „Фæдисв-ы сидтис: 
„Ма дзур: „чысыл стæм!"—ма дзур тæрсгæйæ. 
Ма дзур: „нæ къухтæ цыбыр сты", уый. 
Ма лзур: „æнцад уал уæм!л—-ма дзур тæрсгæйæ, 
Ма дзур: „ныууадзæм, ныууадзæм уал"—уый. 
Акæс ныр алырдæм, акæс дæ цæстæй, 
Акæс, куыд æсдардтой адæм сæ сæр. 
Ма дзур: „æнцад уал уæма,—ма дзур тæрсгæйæ, 
Ма ’мбæхс гъе ныр, гъе, нæртон лæг, дæхи!" 
Цомахъы революцион зондахаст бæрæг кæны 
канд йе ’мдзæвгæты нæ, фæлæ йæ уыцы рæстæ- 
джы публицистикæйы дæр. 1906 азы „Ирон газетыа 
Цомахъ йæ уацхъуыд „Уæрæсейы царда, зæгъгæ» 
уым фыссы паддзахадон думæйы ныхмæ: 
„Сæрибардзинады æнæсæнкъуысгæ бындур кæ- 
нын æз уеппæтæн дæра-фыста паддзах, фæлæ хи- 
цæуттæ фыццагау кодтой, цы сæ фæндыди, уый — 
мардтой, ауыгътой, стърæфтæ истой, адæмы кæрæ- 
дзийыл ардыдтой. 
Дарддæр Цомахъ æргомæй зæгъы Уæрæсейы 
хæдхæцæг паддзах, цæмæй æфхæрд адæм револю- 
цион зондахаст æмæ змæлдæй иуварс кодтаид, уый 
тыххæй: „Иу адæм иннæ адæмыл куыд ардыдтой, 
уырыс дзуттытыл, тæтæр сомихыл, æгас горæттæ 
дзæгъæлы куыд ныппырх кæнын кодтой, адæмы 
дзæгъæлы куыд фæмарын кодтой, уыйа. 
1907 азы Уæрæсейы революци джебогъæй куы 
басабыр кодта хæдхæцæг паддзахад, æмæ револю- 
цион кусджыты æфхæрын куы райдыдтой, ахсын, 
8 

марын, ауындзын, уæд уыды рæстæджы интелли- 
генцийæ фидар чи нæ лæууыдис революцион зонд- 
ахастыл æмæ уыцы хъуыддагыл иузæрдион чи нæ 
уыдис, уыдон фæтарстысты æмæ сæхи исын байдыд- 
той фæсфæдмæ. 
Нæдæр æнкъарддзинад, нæдæр ныфссæттындзи- 
нады миниуæг фæзындис Гæдиаты Цомахъмæ; фи- 
дар лæууыдис йæ раздæры политикон цæстæнгасыл 
æмæ йæ бæлвырдæй уырныдта, сæрибардзинад кæй 
æрцæудзæн, уый. Уымæ гæсгæ 1906 азы фыста: 
„Адæм куы стыхсой цагъайраджы цардæй, 
Адæм куы бамбарой се ’фхæрд, сæ марæг,— 
Зон, уæд кæй сыстлзысты иу бон хъыгдардæй, 
Зон, уæд кæй фехъуысдзæн иу бон сæ зарæг. 
Стыхджын уыдзысты сæрибары фæндтæ, 
Сдзурдзысты адæм уæд иумæ сæ цардыл, 
Дзыллæйы хъаруйæ къæдзæх ныннæрдзæн; 
Хæхтæ нырриздзысты дзыллæты барæй!" 
(,Адæм«.) 
Реакцийы рæстæджы æргомæй зæгъæн нал уы- 
дис революцион хъуыдытæ, фæлæ уæддæр Цомахъæн 
нæ асаст йæ хъару, ныфсхаст уыдис фыццагау æмæ 
сидтис фæллойгæнæг адæммæ размæ, æрмæст ныр 
аллегорион хуызы. Дыууæ ’мбалы цæуынц фæнда- 
гыл, уынынц сæ райгуырæн бæстæ фæскъæвда, кæд 
хъыгдард баййæфта, уæддæр кæй базмæлыдис, 
къуылдымтæ æмæ бæрзæндтыл кæй фæзындис кæр- 
дæг, у*ый, æмæ сын уыцы æрдзы фæлгондз сæ зæр- 
дæтæм хæссы ныфсдæттæг хъару. Иу æмбал иннæ- 
мæ дзуры, цæмæй æрбамбырд кæной сæ хъарутæ 
æмæ ахизой æфцæгыл, æнусон хуры рухс æмæ 
райдзаст цардмæ: 
„... Нæуæг тых та бацыд нæ фæллад уæнгты; 
Нæуæг ныфс, нæуæг хъару бацыди нæ фæндты... 
Цæй, сыстадтæ, ме ’мбал, дæхæдæг сæрæй? 
Нæ фæндаг куы зыны. Цом дарддæр фæрнæй!" 
(„Æфцæгыл-, 1907 аз.) 
Столыпины реакци 1907 азы кæронмæ тыхджын- 
дæр æмæ карздæргæнгæ цыдис. я11-аг Паддзахадон 
думæ фæсургæйæ æмæ паддзахадон думæйы социал- 
9 

демократон фракцийы бафхæргæйæ, паддзахы хи- 
дауад райдыдта тыхджынæй пырх кæнын пролета- 
риаты политикон æмæ экономикон организациты. 
Каторгон ахæстæттæ, фидæрттæ æмæ хасты бынæт- 
тæ байдзаг сты революционертæй. 
Уыцы рæстæджы фæлæмæгъдæр ис поэт-револю- 
ционер Гæдиаты Цомахъæн дæр йæ тохмæ сидты 
хъæлæс. Уый бæрæг кæны йæ дыууæ æмдзæвгæйы: 
„Фæндон" æмæ „Рох бæсты хъарæджыа. Ацы æм- 
дзæвгæтæ сæ дыууæ дæр фыст цыдысты 1907 азы 
кæрон: 
„Амонд куы ныззарид, амонд бæркадимæ, 
Тухийы рæстæг куы фæуид. 
Фарн нæм куьГрцæуид, фарн æмæ кадимæ 
Цард дæр æнусмæ куы хæссид..." 
(„Фæндон".) 
«Арфæй, мæ хуылфæй, мæ мæстджыны дзырдтæ цæуынц, 
Арфæй, мæ хуылфæй, цæмæндæр æнкъардæй кæлынц". 
(„Рох бæсты хъарæг\) 
Бадомдта фыссæджы Столыпины реакцийы уæз- 
зау дуг, æрцахстой йæ, стæрхон ын кодтой йæ ре- 
волюцион куысты тыххæй æмæ йæ арвыстой катор- 
гæмæ уазал Сыбырмæ. 
Цомахъ 1909 азæй 1917 азмæ уыдис хаст Сы- 
бырмæ. Уым дæр нæ ныууагъта йæ литературон 
куыст, фыста æмдзæвгæтæ, прозаикон уацмыстæ 
æмæ уацхъуыдтæ. 
Сыбыры уæвгæйæ, фыссæг фыццаджы хуызæн 
нал сидтис тохмæ, сæрибардзинадмæ, фæлæ йæ уæд- 
дæр уырныдта, сæрибардзинад кæй æрцæудзæнис, 
уый, æмæ йæм бæллы. Гæдиаты Цомахъæн йæ уы- 
цы хъуыдыты æвдисынц, Сыбыры кæй ныффыста, 
уыцы æмдзæвгæты цикл „Ахæстоны фыстытæа („Хуры 
тына, яБæлона, иХæлæга, яФына æмæ æндæртæ). 
Æмдзæвгæ »Хуры тынл-ы позт фæсномыгæй æв- 
дисы сæрибар цард. Цыбырæй йæ апп у афтæ: иу- 
хатт ахæстоны талынг къуыммæ бакасти хуры тын. 
Бахъæлдзæг, бацин кодта ахæст, фæлæ йæ цин би- 
1 ÆК(б)П-йы историйы цыбыр курс, 1950 азы рауагъд, ф. 109. 
10 

рæ нæ ахаста. Хуры тын ахъуызыд фæстæмæ сусæ- 
гæй. Ахæст кæд фыццагау æнкъардæй баззади, уæд- 
дæр ын хуры æрбакаст, хуры рæвдыд бауагътой йæ 
зæрдæйы ныфс, сæрибар кæй æрцæудзæн, уыцы уыр- 
нындзинад. Хуры цæст нал цух кæны йæ зæрдæйæ 
æппындæр: 
„Иунæгæй баззад, фыццагау, æнкъардæй 
Ахæст йæ къуымы, йæ мæтæй хъæрзгæ. 
Ссæуы йæ хъуырмæ æнцадæй йæ карз маст. 
Зæрдæйы гуыпп-гуыпп æттæмæ хъуысы. 
Зæрдæ ныссау, фæлæ хуры æрбакаст 
Ахæст мæстджынæй мысы ’мæ мысы". 
(„Хуры тына.) 
„Бонау æсрухс вæййы. Бирæ фæндиæггæ 
Сызмæлынц ахæсты хуылфы æнцад: 
Царды хъуыдытæ, йæ хуыздæр бæллицтæ, 
Цинджын сæрибар, йæ уарзондзинад*. 
(„Бæлон".) 
Ахæстонытар дуджы Цомахъы зæрдæ æнцой нæ 
зоны. 
Ахæстоны уæвгæйæ, Цомахъ æмдзæвгæтæй уæл- 
дай фыста радзырдтæ, очерктæ, статьятæ æмæ сæ 
мыхуыр кодта газетты æмæ журналты. Ахæстоны 
æмæ Сыбыры цæргæйæ, Цомахъ ныффыста уырыс- 
сагау повесть „Товарищ Мазайа, очерктæ æмæ ста- 
тьятæ „Осетинская женщина41, „К осетинской интел- 
лигенции", „06 юбилее Отечественной войны 1812 
годаа, повесть „Подованеца æмæ æндæртæ. 
Фыссæг ахæстоны балымæн ис революционерты 
къордимæ, сырæзыдис социал-демократон партийы 
зондахастмæ æмæ тох кодта, раст фæндагыл чи нæ 
лæууыдис, уыдоны ныхмæ. Повесть „Товарищ Ма- 
зайа-йы Цомахъ æфхæры алыхуызон политикон ды- 
дзæсгæмтты: анархистты, эсерты, кадетты, меньше- 
викты—революцийыл гадзырахатæй цæуджыты. 
1912 азы Ленæйы кусджыты куы фехстой, уæд 
революцион уылæнтæ сæхи систой, реакцийы тых 
фæлæмæгъдæр кодтой æмæ революцион куыстæн 
фæцис хуыздæр фадæттæ. Фæллойгæнæг адæмæн сæ 
зæрдæтæ фæфидардæр сты, бæлвырддæрæй бам- 
бæрстой се’фхæрджыты æмæ сæ марджытьи 
11 

Уыцы рæстæджы адæмы ’хсæн фæзындис бирæ 
революцион зарджытæ. Уыдон ноджы тынгдæр ра- 
зæнгард кодтой фæллойгæнæг адæмы Уæрæсейы 
паддзахы ныхмæ. Уыцы зарджыты фехъуыста Цомахъ 
йæхи æнкъарæнтæ, тырнындзинад æмæ сæ стыр зæр- 
диаг æмæ уарзондзинадимæ ратæлмац кодта ирон 
æвзагмæ. 
Гæдиаты Цомахъы сфæлдыстады æртыккаг этап 
райдыдта 1917 азы, Цомахъ социалистон реализмы 
методыл куы ныллæууыди, уæд. 
Февралы революцийы фæстæ Цомахъ æрбаздæхти 
йæ фыдыбæстæм стыр ныфс æмæ стыр хъаруимæ. 
Цомахъы уырныдта, советон адæм кæй фæуæла- 
хиз уыдзысты Деникины урс бандæтыл æмæ мигъ- 
тæ кæй фæлидздзысты ног, рухс царды хуры тынты 
æндæвдæй. Уый фæдыл ныффыста Цомахъ зарæг: 
„Арв нæры\ 
„Арв нæры... 
Дымгæ фæхæссы тар мигъты дзыгуырты. 
Мигътæ ныхъæрзынц арвы нæрынæй. 
Арв нæры... 
Мигътæ фæлидзынц хуры æндæвдæй. 
Арв ма ныннæры æврагъы фæстæ. 
Райгæ цæстæнгас къултæ æвдисынц. 
Рухсы ныгъуылынц хуссары фæзтæ. 
Арв нæры... 
A918 аз). 
Арв цæхæртæ калдта. Хæхтæ рызтысты, къæ- 
дзæх змæлыд, „рухсы ныгъуылдысты фæзтæ*. 
Деникины бандæтæ пырхгонд æрцыдысты. Сырх 
Æфсады æххуысæй Ирыстоны мæгуыр адæм фæ- 
уæлахиз сты æмæ 1920 азы æнусмæ æрфидар ис 
Ирыстоны дæр Советон хицауад. Ныр Гæдиаты Цо- 
махъы цинæн кæрон нал уыдис æмæ йæ циндзинад 
æвдисы йе ’мдзæвгæ „Æрцыд, ныллæууыд уал- 
дзæг^, зæгъгæ, уым: 
„Фыдуаг рæстæг фæфæстæ, 
Фыдуаг рæстæг фæци. 
Нæ къуылдымтæ, нæ фæзтæ 
Æсфæлыстой сæхи. 
12 

Æрцыд, ныллæууыд уалдзæг, 
Æрцыд, ныллæууыд май, 
Æрцыд нæ уарзон уалдзæг, 
Ныллæууыд диссаг май!а 
Ралæууыдис ног экономикон политикæйы рæстæг, 
сæудæджергæнджытæ февнæлдтой сæ куыстмæ,бай- 
гом кодтой дуканитæ. Уыцы рæстæджы иуæй-иутæ 
нæ бамбæрстой НЭП-ы æмæ фаг раст нал уыдтой 
сæ развæндаг, рæстæгмæ адзæгъæл сты. 
Афтæ зæгъæн ис, æмæ уыцы адзæгъæлдзинад 
цыбыр рæстæгмæ иу гыццыл фæзындис Гæдиаты Цо- 
махъмæ дæр. Уымæн æвдисæн у йе’мдзæвгæ „Си- 
дзæр* A923 азы фыст). Ацы æмдзæвгæйы Цомахъ 
хъарæгау кæны мæгуыртыл. 
Фæлæ Гæдиаты Цомахъ 1924 азæй фæстæмæ 
фидар ныллæууыдис социалистон реализмы методы 
бындурыл æмæ уыцы фæндагыл цыдис суанг йæ 
амæлæты бонмæ дæр. Уыцы аз фыста Цомахъ: 
„Акæс цардмæ, — цард дæ разы, 
Акæс, байхъус æм дзæбæх! 
Цъиу ныззары, дымгæ хъазы, 
Дæттæ фезгъорынц цæрдæг*. 
(„Хур ныккасти*). 
Уыцы аз ма Цомахъ ноджыдæр ныффыста зарæг 
Интернационалы мотивыл—„Сывæллæтты уалдзыгон 
зарæг44, зæгъгæ, æмæ кæд раздæр сывæллæттыл хъа- 
рæгау кодта, уæд ацы ран фыссæгæн фендæрхуызон 
ис йæ хъæлæс: 
„Нæ зæрдæ—иу, нæ уаг, нæ зонд дæр, 
Æмуд стæм æмгармæ ’мгар, 
Нæ фæллой кадджындæр, бæрзонддæр, 
Нæ тых, нæ хъару у нæ барв. 
Нæ фыссæг уыдта социалистон цардарæзты егъау 
æнтыстдзинæдтæ, уыдта ног царды гæнах кæй ара- 
зынц советон адæм æмæ йæ зæлланггæнаг æмдзæв- 
гæ „Ныстуаны14 A930 аз) сиды: 
„Аразæм, амайæм мах 
Стыр коммунизмы гæнах. 
Æмбæлттæ! Удфидар ут! 
13 

Иумæйаг цардмæ бырсæм. 
Иумæйаг зондыл лæууæм. 
Æмбæлттæ, размæ тындзут!- 
Хорз æмбæрста Гæдиаты Цомахъ нæ диссаджы 
æнтыстытæ советон паддзахады знæгтæн сæ цæсты- 
тæ кæй сыгътой, не ’хсæнмæ æцæгæлæттæ, клас- 
сон знæгтæ кæй уыдис æмæ уыдоны ныхмæ тох кæ- 
нын кæй хъуыдис, уый. Æмæ сидтис къæрццхъус- 
дзинадмæ. 
„Знаг ма тыхджын у, уæндон. 
Архайы сусæг, æргом... 
Æмбæлттæ, знаджы цæвут!* 
Нæ фыссæг аивæй æвдыста пейзаж, Кавказы æр- 
дзы æнæкæрон рæсугъддзинад; йе’мдзæвгæ „Рай- 
сома, зæгъгæ, уым фыссы: 
,Хуры рухсмæ доны ’ртæхтæ 
Худгæ ’рттивынц сыфтæртыл, 
Мæнæ райсомы цырæгътæ! 
Чи сæ ссыгъта бæлæстыл? 
Рагои нæзытæн фæс уарын 
Комыл ахæлиу сæ тæф... 
Гъей, кæм уыдзæн, кæм, зæгъ-ма мын, 
Ахæм диссаджы уæлдæф!" 
Гæдиаты Цомахъæн йе сфæлдыстад йæ тæмæны 
бацыдис æрмæстдæр Октябры революцийы фæстæ. 
Кæд уымæй размæ бындуронæй фыста æрмæстдæр æм- 
дзæвгæтæ, уæд ныр та фыссын байдыдта радзырдтæ, 
повесттæ, драмон уацмыстæ, критикон æмæ публи- 
цистикон уацмыстæ æмæ ахуырадон статьятæ дæр. 
Ирон литературæйы Цомахъ бирæ фæхъæздыг- 
дæр кодта йæ прозаикон фыстытæй: „Дыууæ диди- 
нæджы", „Царды уæз", повесть пФыдæлты .намыса 
æмæ æнд. 
„Фыдæлты намыс* A930—1931 азтæ) у фыссæгæн 
йæ зынгæдæр прозаикон уацмыс. 
Цыбырæй „Фыдæлты намысыа сюжет у афтæ: 
Рæстæмбисцæрæг зæхкусæг Дæхци зæронд цар- 
ды æгъдæутты, „фыдæлты намысы* бын уæвгæйæ, 
не^мбæрста йæ классон знæгты. 
Дæхцийы фырт Мысост æмæ йæ чызг Сона сты ног 
14 

советон фæлтæрæй, революцийы фæндагыл слæу- 
уыдысты æмæ бацыдысты хъæуы комфæсивæды ор- 
ганизацимæ. Уыдон сысты ног царды æгъдæуттæ 
æмæ нысæнттæ æххæстгæнæг. Кастысты газеттæ, 
чингуытæ, ног хабæрттæ æмбарын кодтой сæ бинон- 
тæн æмæ адæмæн дæр, цыдысты æмбырдтæм, æхсæ- 
нады активон кусджытæ сысты. Классон тох стынг 
ис. Ног царды æгъдæуттæ хæссæг æмæ зæронд 
„фыдæлты намыса хæсджыты ’хсæн быцæудзинад, 
тох бацайдагъ ис. 
Илас зыдта, йæ фæстаг бонтæ кæй æрхæстæг 
сты, уый, æмæ, сауджын æмæ иннæ контрреволю- 
ционертимæ баст уæвгæйæ, нæ ауæрста Дæхцийы 
советон хицауады æмæ коллективизацийы ныхмæ 
ардауыныл. Ардыдта Илас Дæхцийы йæ чызг æмæ 
йæ лæппуйыл дæр. 
Фæлæ „фыдæлты намысы" мæсыг згъæлыи рай- 
дыдта, уæлдайдæр та колхозтæ аразын куы райдыд- 
той, уæд. Фендæр ис Дæхцийы зондахаст. Æрлæу- 
уыд Мысосты фæндагыл, ног, советон, коммунистон 
рæзгæ фæлтæры фæндагыл. Дæхци бамбæрста ныр 
йæ классон знаг Иласы, сауджыны æмæ æндæрты. 
Дæхци æмæ Мысост ныр иумæ цæуынц колхозон- 
тимæ быдыры куыстытæм. Сона дæр /горæтæй 
æрыздæхт: фæфæсмон кодта Дæхци, Сонайы кæй 
æфхæрдта, ууыл. „Æрцыди рæстдзинæдты бæрæг- 
бон фæллойгæнджытæн, Советон Цæдисы ног фæл- 
тæрæн". Ахæм цард уынгæйæ, Дæхци дзырдта 
Бабызмæ: „Гъе, не ’фсин, махæн дæр нæ рагуалдзæг 
ахæм куы уыдаид41. 
Повесть ,Фыдæлты намыс" æвдисы, ног цард æмæ 
зæронд царды æхсæн цы тох цыдис коллективиза- 
цийы рæстæджы, уый. Фыссæгæн йæ бон баци уы- 
цы дуджы царды хицæн миниуджытæ равдисын. 
Дæхци æмæ Илас сты æцæг цардæй ист архай- 
джытæ. Дæхцийы зондахаст чысылгай аивта,—рæс- 
тæмбисцæрæг уæвгæйæ, уый бамбæрста, зæронд 
царды „намысæн* кæрон кæй æрцыдис, уый, æмæ, 
мæгуырты фарсмæ æрлæугæйæ, нал хуыдта йæхи 
зæронд, уый бабаста йæ одрд ног фæлтæры амон- 
димæ. 
15 

Фæзминаг геройтæ сты Сона æмæ Мысост дæр. 
Сонайы хуызæн сырх сæрбæттæнджынтæ æмæ Мы- 
состы хуызæн фæскомцæдисонтæ уыцы рæстæджы 
алы ран дæр фæзындысты æмæ ног царды разæн- 
гардæй цыдысты. „Æфсæн бæхы" (тракторы) фæзынд 
уыдис зæронд царды æгъдæутты, индивидуалон хæ- 
дзарады мæлыны æмæ ног социалистон царды уæла- 
хизы нысан. 
Цомахъы сфæлдыстады стыр бынат ахсынц йæ 
драмон уацмыстæ: „Ос-Бæгъатыра æмæ „Амондмæ 
цæуджытæа. Цомахъ йæ размæ æрæвæрдта стыр 
хæс, цæмæй ныффыстаид трилоги. Трилогийы дыууæ 
хайы ныффыссын авторæн йæ бон бацис, фæлæ æр- 
тыккаг хай ныффыссын, советон дуг драмон уацмы- 
сы равдисын нал бафтыдис Цомахъы къухты,—уæз- 
зау низ ын ацыбыр кодта йæ царды фæндаг. 
„Ос-Бæгъатырыа автор æвдисы XII —XIII æнусты 
цаутæ, гуырдзиаг æлдæрттæ Хуссар Ирыстоны фæл- 
лойгæнæг адæмы куыд æфхæрдтой, уый. Фæлæ ацы 
хъуыддаг иртасгæйæ, автор Ос - Бæгъатыры ранæй- 
рæтты идеализаци кæны. 
Трилогийы дыккаг хай у „Амондмæ цæуджытæа. 
Дцамæйы схонæн ис социалон мидцарды æвди- 
сæг. Йæ архайджытæ сты адæм, фæллойгæнæг дзыл- 
лæтæ. Сæ архайд драмæйы æвдыст цæуы дыууæ 
фæндагыл: ног, амондджын царды, классон тохыфæн- 
дагыл &мæ уарзондзинады, бинонты царды фæнда- 
гыл. Композицион æгъдауæй архайды сæйрагдæр таг 
у классон тохы равдыст. 
Ам Цомахъ уæлдæр æвæры иумæйаг æхсæнады 
цард, коллективы амонд. Уымæ гæсгæ драмæйы раст 
æвæрд цæуынц фæрстытæ æмæ сæ фыссæг раст æв- 
зары. Раст равдыста Цомахъ Октябры революцийы, 
мидхæсты дуджы мæгуыр фæллойгæнæг дзыллæты 
тох сæ бартыл, сæ амонд ссарыныл. 
Драмæйы интернационалон мотивтæ бæрæг сты. 
Цомахъ баиу кодта фурд — Уæрæсейы фæллойгæнæг 
дзыллæтæ æмæ „чысыл дæттæа (хицæн ссæст адæм- 
тæ), равдыста сæ иу пролетарон тырысайы бын, ре- 
волюцийы знæгты ныхмæ тох кæнгæйæ. Уыцы иде- 
яимæ ног хуызы баст у уарзондзинад дæр. Ног 
16 

хъуыдытæ, ног социалистон революцион зондахас- 
тæй æххæст сты драмæйы персонажтæ. Райсæм зæ- 
ронд фæлтæрæй Гыгы, Бибо æмæ Гиголы. Кæд ма 
сæ зонды ахасты зæронд традицион æгъдæуттæ ис, 
уæддæр сæ дугæй, революцийæ фæстейы нæ зайынц. 
Хæст нæма фæци, уæддæр Гыгыйы уырны рево- 
люцийы фæуæлахиз. Уыцы ныфс радта адæмæн ре- 
волюци. „Нæ цæстыгæй нæ ракæсын кодта, нæ цæс- 
тытæй"-— зæгъы зæрæдтæй иу. 
Драмæйы раззагдæр архайджытæ сты Естъа, Тем- 
бол, Фаризæт æмæ Гигол. Гæдиаты Цомахъ æвдисы 
рæстæмбисцæрæг зæхкусæджы дæр Гæдойы обрæзы. 
Кæд æмæ мæгуырты селпæты дæр уырны, сæ- 
рибардзинад кæй æрцæудзæн, æнæ зæхх адæм хъæзд- 
гуыты — бадилатæ æмæ тæгиаты зæххытæ кæй байс- 
дзысты, уый, уæддæр Гæдо дызæрдыг кæны, нæ йæ 
уырны уыцы хъуыддаг. 
Фæлæ Естъа æрбаздæхт, æмæ Хуссар Иры рево- 
люцион фæсивæд æрæмбыод сты йæ алыварс, бæр- 
зонд систой сæ къухгы революцион сырх тырыса. 
Цæуынц хъæлдзæгæй быдырмæ, зæххытæ исынмæ. 
Естъа дзуры Гæдомæ, цæмæй уый дæр ацæуа бы- 
дырмæ амонд агурæг, фæлæ уый дызæрдыг кодта 
æмæ дзырдта Естъайæн: 
„Мæн уадзут!.. Æз мæ зæронд къаимæ 
Мæ фыдæлты зæххыл мæлын, мæ фыдæлты зæххыл, 
Мæ мад, мæ фыд кæм амардысты, уым мæлын. 
Мæнæн мæ ралидз-балидзы рæстæг фæцис. 
Быдыр — бæркадджын у, кæй зæгъын æй хъæуы, 
Уæрæхдæр у йæ цард... фæлæ, Естъа, мæ бон, 
Кæдæм фæлидзэн, цæй, мæ мад, мæ фыды ингæнæй, 
Кæдæм фæлидзон, цæй, нæ хохы рухс кувæндæттæй? 
Мæн уадзут!" 
Естъайы цæсгомы æвдыст цæуы арфзонд æмæ 
æмбаргæ революцион кусæг. Кæд мæгуыр хохаг ку- 
сæг адæм ралыгъдысты быдырмæ, уæддæр Естъа 
æмбæрста, бæстæ кæй нæма æрсабыр ис, уый. Ца- 
лынмæ Сырх Æфсад æрбахæццæ уа Ирыстонмæ 
уæдмæ ма тæссаг кæй у алыхуызон контреволюцион 
бандæтæй. Зæронд лæгтæн дзуры Естъа: 
17 
- Гæдиаты Ц. Æвзаргæ уацмыстæ 

„...Дæлейæ сæ скъуырдтой сырхтырысаджынтæ, 
Уыцы „цъæххудджынтæ" æмæ бырсынц уæлæмæ. 
Бырсынц... Ей, чи ма абырсдзæни кусæг лæджы? , 
Хъæддых лæууын хъжуы"... 
Урсгвардионтæ æрбабырстой æмæ уыдонимæ карз 
тохы бацæугæйæ, мæлæтдзаг цæффæцис Естъа; мæ- 
лы, фæлæ уæддæр йæ фæстаг ныхæсты дæр æмба- 
рын кæны, урсгвардионтæ сырд кæй æрцæудзысты, 
адæм Сырх Æфсады фæрцы кæй ссæрибар уыдзыс- 
ты, уый. 
„Тыхгæнæг нал уыдзæн. Æдасæй райсдзыстут уæ куыст... 
Рæхджы... рæхджы фæзындзысты нæм не’мбæлттæ дæр. 
Рæхджы фæзындзысты сæ сырх тырысатимæ не’мбæлттæ. 
Рæхджы... сæ бæхты къæхты хъæр мæм хъуысы дардæй... 
Сæ сырх тырысатæ зынынцæнæкæрон быдыргæй... 
Гъей, фезмæлут! Æнхъæлмæ уæм кæсæм..." 
Гæдиаты Цомахъ советон литературæмæ цы зы- 
наргъ аив уацмыстæ бахаста, уыдоны æхсæн чысыл 
бынат нæ ахсынц йæ критикон æмæ публицистон 
куыстытæ. 
Цомахъ у фыццаг ирон литературон критик. Кæд 
бирæ нæ ныффыста критикон статьятæ, уæддæр кæй 
ныффыста, уыдонæн сæ ахадындзинад бирæ у. Сæ 
сæйрагдæртæ сты: „Хетæгкаты Къоста—мæгуыр хæх- 
хон адæмы зарæггæнæг*4, „Гæдиаты Секъа—хæда- 
хуыр поэтц, „Прекрасное начало% „Багъæраты Со- 
зыр—поэт-революционера, „Искандер Герцен<с æмæ 
æнд. Уымæй уæлдай ныффыста бирæ публицистон 
уацмыстæ. 
Цомахъмæ гæсгæ литературæ у классон тохы 
хæцæнгарз классон æхсæнады. Уымæ гæсгæ алы 
литературæдæр æхсæнады равзæры æмæ хæцы искæ- 
цыклассы нысæнттыл, царды цаутæ партион цæстæн- 
гасæй æвзаргайæ. Æнæпартион литературæ нæй. 
Литературæ æхсæнады нысæнттæ кæм æххæст кæны, 
уым нæй бынат „сыгъдæг аивады теорийæн". Алы 
литературон уацмыс дæр баст у исты социалон-эконо- 
микон-политикон уавæртимæ, æвдисы искæцы исто- 
18 

рион дуджы цаутæ, царды нывтæ. Уыцы царды 
æгъдæуттæ æвдисгæйæ, фыссæг хъуамæ сæйраг- 
дæрыл нымайа уацмысæн йæ идейон мидис, стæй 
уый фæстæ та аргъ скæна йæ аивадон ахадындзи- 
надæн. Ахæм критикон принциптæ сæвæргæйæ, Цо- 
махъ раст аргъ кæиы стыр адæмон поэт—Хетæгкаты 
Къостайæн æмæ драматург Брытъиаты Елбыздыхъо- 
нæн. Цомахъ йæ критикæйы ахъаззаг цæфтæ кæны, 
Хетæгкаты Къостайы сфæлдыстадыл цъыфкалæн цы 
буржуазон иационалисттæ кодтой, уыдонæн. Цомахъ 
Къостайы схуыдта „Ирон адæмы сæуæхсидт", „Мæ- 
гуырты зарæггæнæг", „Ирон литературæйы стъалы", 
„Адæмон намысы мæсыг". 
Цомахъ йæ бирæ раныхæсты, йæ публицистон 
статьяты ахъаззаг тох кодта Октябры революцийы 
рæстæджы, классон знæгты ныхмæ. 
^Цомахъы публицистон æмæ критикон куыст граж- 
дайнаг хæсты рæстæджы арæзт уыди советон хи- 
цауады знæгты ныхмæ, советон цард хæххон адæм- 
ты ’хсæн баныгæнынмæ чи хъавыди, кæнæ фæстæ- 
мæ монархон цард йæ бынаты сæвæрынмæ чи хъа- 
выди, уыдоны ныхмæ. 
Цомахъ ахъаззаг тох самадта контрреволюцион 
афицерты, буржуазон националистты нолитикæйы ных- 
мæ, нациты кæрæдзиуыл чи ардыдта, уыдоны ныхмæ. 
Ахъаззаг критикæ кодта Цомахъ йæ публицистон 
уацмысты хæдхæцæг паддзахы колонизаторон поли- 
тикæ, буржуазон литературæ, чингуытæ æмæ скъо- 
лайы ыыхмæ. Цомахъ рæзгæ фæлтæрæн, сывæллæттæн 
раст, сæрибар ахуырдзинад раттыны тыххæй, фыста 
зæронд скъолайы схоластикон системæйы ныхмæ. 
Октябры революцийы фæстæ советон адæмтæ 
социалистон цард аразынмæ куы бавнæлдтой, уæд- 
дæр Цомахъ нæ рох кодта, дины ахуыр цы зиан 
хаста скъолатæн, колонизаци кæныны политикæимæ 
цы ахуырады системæ баст уыдис, уый. 
Гæдиаты Цомахъ канд оригиналон уацмыстæ нæ 
фыстаг фæлæ уыдис дæсны тæлмацгæнæг дæр. Тæл- 
мац кодта уырыссаг æвзагæй ирои æвзагмæ æмæ 
ирон æвзагæй уырыссаг æвзагмæ дæр. 
Уырыссаг æвзагæй ирон æвзагмæ ратæлмац код- 
19 

та: „Ленæйы бæстæйы", „Зæрватыкк", „Уарыны æр- 
таха (адæмон зарджытæ), „Хъазуат баррикадыл" 
(Виктор Гюгойæ), „Иитернационал" æмæ æндæртæ. 
Ирон æвзагæй уырыссаг æвзагмæ ратæлмац кодта 
йæ фыд Секъайы хуыздæр радзырд „Азау". 
Зæгъын хъæуы уый, æмæ Цомахъ бирæ кæй, 
уарзта номдзыд уырыссагфыссæг Лермонтовы сфæл- 
дыстад, уый бæрæг кæны уымæй, æмæ йе’мдзæвгæ 
^Уарзондзинада-æн эпиграфæн æрхаста Лермонтовы 
æмдзæвгæйæ скъуыддзаг: 
.Есть речи: значенье 
Темио иль ничтожно, 
Но нм без волиенья 
Внимать невозможно". 
Уымæй уæлдай ма Цомахъ Лермонтовы æмдзæв- 
гæ „Сосна"-мæ гæсгæ, уый фæзмгæйæ, ныффыста 
аив æмдзæвгæ ^Бæрз бæлас". Тынг æмхуызон сты 
сæ мидис æмæ хъуыдымæ гæсгæ дæр. 
Къостайы фæстæ ирои фысджытæй Гæдиаты Цо- 
махъау арф æмæ аивæй ничи равдыста Октябры 
революцийы агъоммæйы революциои змæлды ны- 
сæнттæ, ничи ма бабаста уый хуызæн æнгом йе сфæл- 
дыстад революцион тохимæ, фæллойгæнæг адæмты 
цардимæ. 
Цомахъ йæ лæппуйы бонтæй йæ амæлыны онг 
иæ бацауæрста йæ тохгæнæг курдиатыл æ.мæ дзыр- 
ды дæсныйадыл, цæмæй йæ бæстæ ссæрибар уа, йæ 
адæмы литературæ æмæ культурæ стыхджын уой, 
ууыл. 
Цомахъæн йе ’мдзæвгæтæ куыд æххæст сты ре- 
волюцион мотивтæй, эмоционалон хъаруйæ æмæ ди- 
«амикон æгъдауæй, афтæ рæсугъд æвзагæй дæсны 
фыст сты йæ ирозаикон æмæ драмон уацмыстæ 
дæр. Нæй зæгъæн Цомахъы прозæйы æвзагæй, уæл- 
дайдæр йæ ирон æвзагыл фыст уацмыстаей, ис дзы 
уæлдай сæргонд, уæлдай рæнхъ, уæлдай дзырд, кæнæ 
уæлдай ныв, зæгъгæ. Алы дзырд, алы рæнхъ, алы 
ныв æмæ хай дæр сты фыссæджы уацмысы мидæг 
сæ бынæтты. Уыдон сты иууылдæр тынау раст ны- 
20 

вæзт иу композициои пъланыл, æнгом баст сты аив 
обрæзтæй æмæ æвдисынц æххæст хъуыды—идея. 
Йæ поэтикон амæлттæм гæсгæ дæр Цомахъы 
æвзаг у хъæздыг, хæстæг лæууы адæмон зарджыты 
поэтикон æвзагмæ. Арæх пайда кæны Цомахъ йе 
’мдзæвгæты базарды хуызæй. 
Гæдиаты Цомахъы сфæлдыстад зынгæ фæхъæз- 
дыгдæр кодта ирон литературæйы æппæт жанрты 
дæр. 
Хъазбегты Хъазбег. 

ÆМДЗÆВГÆТÆ 
Ж 

ТОХЫ ХЪÆР 
„Нæ фехъуыстон мачи зæгъæдГ 
Царды уылæнтæ æрбахастой хæхтæм 
Барджын æгъдæуттæ ’мæ барджын ныхæстæ, 
Райсомы хур дæр æрбакаст нæ рæгътæм, 
Хъарм тынæй тавы цагъайраджы бæстæ. 
Тохы дзырд фехъуысти сагъæссаг хъæутæм, 
Адæмы зæрдæтæ ризынц йæ хъæрмæ, 
Цъититæ ’рттивынц уæлвонгæй нæ кæмттæм, 
Рагонау нал бады сау мигъ сæ сæрмæ. 
Фесты бынтонæй нæ фыдуаг æгъдæуттæ, 
Бутъро бæласау сæ акалдта дымгæ. 
Рæзынц нæ хуылфы нæ мæгуыры фæндтæ. 
Не ’гад нæ судзы ныр дæр ма сырх зынгæй, 
Не ’гад нæ судзы... æрбалæууынц зæрдыл 
Не ’фхæрд, нæ тухи, нæ хæрам, нæ мæсты. 
Гъей! Æрмæст æхсарæй æвзæры 
Амонды уидаг æнамонд фыд бæсты. 
Райхъал ут уеппæт дæр стырæй, чысылæй, 
Размæ кæй нæ уагътой царды гуырæнмæ, 
Чи-мард стонгæй, чи цыд бæгънæгæй, 
Чи уыди талынджы рагæй-æрæгмæ! 
25 

Сызмæлут иумæ! Тохы гæрæхтæ 
Арвау куы нæрынц фæдисы нысаны. 
Рацæут, фæсивæд! Рацæут, лæгтæ! 
Равдисут сахъдзинад хæсты заманы! 
1905 
26 

ФÆДИС 
Ма дзур: „чысыл стæмГ — ма дзур тæрсгæйæ, 
Ма дзур: „нæ къухтæ цыбыр сты% уый. 
Базыдтам цард дæр мах ризгæ-хъæрзгæйæ, 
Бамбæрстам неппæт дæр, н’амонд кæм и. 
Ма дзур: „æнцад уал уæмГ—ма дзур тæрсгæйæ, 
Ма дзур: „ныууадзæм, ныууадзæм уал", уый. 
Зоныс, дæ мæстытæ, зоныс дæ рæстæг, 
Зоныс, дæ цардæй цы бавзæрстай, уый, 
Чи уыди де знаг, йе чи уыд дæ хæстæг, 
Чи скодта де ’лдар, дæ хицау йæхи. 
Зоныс, дæ къорд зынтæ, зоныс дæ рæстæг, 
Зоныс, хъыгдард æмæ ссæст кæй дæ, уый. 
Федтай æвзæрдзинад, федтай тыхдзинад, 
Федтай, хынджылæг куыд кодтой дæуæй. 
Алы фыдуагдзинад, алы фыддзинад, 
фосау гъе нырмæ фæбарстай тыххæй. 
Федтай гæды митæ, федтай тыхдзинад, 
Федтай æнæгъдау мæсты гæмæлæй. 
Акæс ныр алырдæм, акæс дæ цæстæй, 
Акæс, куыд æсдардтой адæм сæ сæр. 
Дардыл æзмæлынц æмхуызон, æмхæстæй, 
Арвы кæрæтты онг айхъуыст сæ хъæр. 
27 

Акæс æгас бæстæм, акæс дæ цæстæй. 
Акæс-ма дзыллæтæм иу хатт ды дæр! 
Ма дзур: „чысыл стæм!"—ма дзур тæрсгæйæ, 
Ма дзур: „нæ къухтæ цыбыр стыа, уый. 
Базыдтам цард дæр мах ризгæ-хъæрзгæйæ, 
Бамбæрстам неппæт дæр, н’амонд кæм и. 
Ма дзур: „æнцад уал уæм!а—ма дзур тæрсгæйæ, 
Ма ’мбæхс гъе ныр, гъе, нæртон лæг, дæхи! 
1905 

АДÆМ 
Адæм куы стыхсой цагъайраджы цардæй, 
Адæм куы бамбарой се’фхæрд, сæ марæг,— 
Зон, уæд кæй сыстдзысты иу бон хъыгдардæй, 
Зон, уæд кæй фехъуысдзæн иу бон сæ зарæг. 
Дардыл фæзындзысты тохы нысæнттæ, 
Тохы хъæр ацæудзæн, анхъæвздзæн дардыл. 
Стыхджын уыдзысты сæрйбары фæндтæ, 
Сдзурдзысты адæм уæд иумæ сæ цардыл. 
Дзыллæйы хъаруйæ къæдзæх ныннæрдзæн; 
Хæхтæ нырриздзысты дзыллæты барæй! 
Адæмы ныхмæ цы уæйыг фæлæудзæн? 
Чи сыл фæуыдзæн уæлахиз æхсарæй? 
Адæм куы стыхсой цагъайраджы цардæй, 
Адæм куы бамбарой се’гад, сæ марæг, 
Зон, уæд кæй сыстдзысты иу бон хъыгдардæй, 
Зон, уæд кæй фехъуысдзæн иу бон сæ зарæг. 
1906 
29 

ÆФЦÆГЫЛ 
(Бæлццоны фыстытæй) 
„Куыд рæсугъд у дуне, 
Куыд рæсугъд у, куыд?!" 
Æрбадæм, цæй, ме’мбал, æрбадæм чысыл, 
Нæ фæллад æсуадзæм æфцæджы нæууыл. 
Фæцыдыстæм бирæ, нæхæдæг æфхæрд; 
Нæ зæнгтæ рыстысты æнæвгъау лæууынæй; 
Нæ фæндаг нæ мастæн уæлдай дæр ныххæрд! 
Нæ цæст-иу ныуурс ис уæлæмæ кæсынæй. 
Кæм дурджын фыд къултыл, кæм айнæг къæйтыл; 
Лæдзæджы ’нцæйтты ма-иу истам нæ къæхтæ. 
Æгомыг, æнкъардæй кæрæдзи сæртыл 
Куыд уæлдæрæй кастысты хауæн къæдзæхтæ;, 
Æгомыг, æнкъардæй, æмхуызон мæстæй 
Цыдысты, бырыдысты сау мигътæ ’нцадгай. 
Кæм хаудысты дуртæ кæрæдзи фæстæ, 
Кæм къултæ фыд сахат лæбырдысты радгай. 
Зæйтæ кодтой дæттæ. Кæм ма уыди фæд? 
Кæм ма уыд нæ фæндаг, нæ цыдæн йæ фæуæн? 
Цы нæ зын, цы нæ тухи бавзæрстам уæд? 
Кæм ма уыд æрбадæн? Кæм ма уыд æрлæууæн? 
Фæцыдыстæм бирæ. Æрбадæм чысыл! 
Нæ фæллад æсуадзæм æфцæджы нæууыл... 
30 

Æрбадтæ цы, ме ’мбал? Фæллад дæ, фæллад! 
Фæбадæм, æстæй та цæудзыстæм æнцад. 
Офф, дымгæ куыд зилы йæхи бар, уыныс1 
Офф, дымгæ куыд кафы цъæх-дарæс кæрдæгыл. 
Фæскъæвдайы мигътæ фæлидзынц, кæсыс! 
Фæскъæвдайы хур дæр ныззылди æфцæгыл. 
Хъæлдзæг æмæ рухсы цæстæнгас дæттынц 
Рæсугъд æмæ диссаджы уæлхох быдыртæ. 
Сæ фарсмæ, сæ мидбылты худгæ, лæууынц 
Кæм цинхуыз къулдымтæ, кæм райгæ къуыбыртæ- 
Уæлдæр та, сæ фарсмæ, дард, арвы цъæхы 
Ныгъуылынц сæ цыргъытæй цъити къæдзæхтæ. 
Æгас бæстæ срухс ис. Дзæбæх тæф хæссы. 
Фæлгæсынц кæрæдзимæ хур æмæ хæхтæ. 
Хуыздæр цард та райхъал зæрдæрухс рæтты; 
Фæлмæн дары æврагъ дæр арвы кæрæтты; 
Нæуæг тых та бацыд нæ фæллад уæнгты; 
Нæуæг ныфс, нæуæг хъару бацыд нæ фæндты. 
Цæй, сыстадтæ, ме’мбал, дæхæдæг сæрæй? 
Нæ фæндаг куы зыны. Цом дарддæр фæрнæй! 
1907 
31 

ФÆНДОН 
Мигътæ куы ’рбацæуынц арвыл мæсты хуызæй; 
- Дымгæ куы ныззилы заргæ; 
Миты тымбылтæ-иу тымыгъ фыдбылызæй 
Радгай куы февзилы хъаргæ. 
Зæйтæ куы рацæуынц; сырдтæ куы фæниуынц; 
Дæттæ куы ныссæлынц кæмтты; 
Стонг æмæ ’фхæрдæй фыр мæстæй куы фæриссынц 
Адæм сæ уазал хæдзæртты. 
Мæгуыр куы фæкæуы, иунæг йæ карз зынæй,— 
Иу хорз йæ цардæй нæ мысы. 
Сидзæрты уынæргъын арфæй, зæрдæбынæй, 
Хъастау, æттæмæ куы хъуысы. 
Искуы,—фæзæгъын æз дæр уæд мæхи нымæр,— 
Искуы та уалдзæг куы ’рцæуид; 
Дардмæ куы хъуысид нæ зарды, нæ цины хъæр, 
Хур нæм йæ цæстæй куы кæсид. 
Амонд куы ныззилид, амонд бæркадимæ, 
Тухийы рæстæг куы фæуид. 
Фарн нæм куы ’рынцаид, фарн æмæ кадимæ 
Цард дæр æнусмæ куы хæссид. 
1907 

РОХ БÆСТЫ ХЪАРÆГ 
Элеги. 
Рох бæсты хъарæг æнкъардæй, зæрдæмарæн 
хъастау, хъуысы, 
Рагон хъуыддæгты, нæ нæртон фыдæлты мысы, 
Уазал къонайæ нæ сидзæр æдзæллаг быдыртыл 
цæуы, 
Сау мигъау, сагъæссаг сæртыл лæууы. 
Урсбарц æхсæрдзæнтæ къæдзæхтæн сусæгæй тау- 
рæгъ хæссынц, 
Адæмы ’намондыл, мæгуырты ниуыныл цъититæ 
’нусмæ кæуынц. 
Арвы фыд нæрынæй фидæрттæ, мæсгуытæ дургай 
кæлынц. 
Дардмæ, зырнæджыты зардау, нæ бæсты мæстытæ 
хъуысынц. 
Доны фæйлауæнтау, сонт фæндтæ зæрдæйы радгай 
цæвынц, 
Доны фæйлауæнтæ дзæгъæлы сау къæйы ’хсынц... 
Арфæй, мæ хуылфæй, мæ мæстджыны дзырдтæ 
цæуынц, 
Арфæй, мæ хуылфæй, цæмæндæр æнкъардæй 
кæлынц. 
1907 
3 Гæдиаты Ц. Æвзаргæ уацмыстæ 33 

ЗЫМÆГ 
Даргъ урс дарæс, урс худ дары, 
Зачъе салдæй, зæронд лæг. 
Бон-æхсæвæй мæстæй зары 
Уазалзæрдæ хъызт зымæг. 
Къултыл, кæмттыл зæйтæй хъазы> 
Митæй фурды фауазы. 
Тымыгъ къæйтимæ дзыяазы, 
Уад йæ хъарæг нал уадзы. 
Салд у, митæй дзаг нæ бæстæ, 
Арвыл тар мигъ фæлæсы. 
Хæхтæй, цъититæй нæ фæзтæм 
Дымгæ уазал æрхæссы. 
Хъæдтыл мит уæззау æртыхсы.. 
Зæхмæ ’ртасынц бæлæстæ. 
Зымæг уазалæй нæ тыхсы, 
Уый нæ кæны ныхæстæ. 
1908 

ЦЪИТИ ЦЪУППЫТЫЛ 
Цъититы фенын мæ рагæй фæндыди, 
Рагæй сæм кастæн, сæ уындмæ бæлгæ. 
Райсом сæрдыгон æз райстон мæ лæдзæг, 
Араст дæн, ацыдтæн къултыл хæрдмæ. 
Ссыдтæн æз дурджын фыд комыл. Æскастæн 
Цъити обæуттæм дзæбæхдæр, хуыздæр. 
Цъититы хъæбысты, урс хохрæбынты, 
Хъавгæ ’мæ ’взаргæ, æсхызтæн уæлдæр. 
Схæццæ дæн цъититыл цъити æфцæгмæ. 
Арвы бын цъуппытæм, хурмæ хæстæг, 
Хуры цæст хъазыд йæ фæкаст, йæ зынгæй, 
Цъититæ, рæгътæ æрттывтой хъæлдзæг. 
Рухсы ныгъуылдысты æврагъ кæрæттæ, 
Рухсы ныгъуылдысты цъити цæндтæ. 
Урс-урсид дардтой æнусон къæдзæхтæ, 
С астæу ныгъуылдысты нарæг кæмттæ. 
Иу хъæр, йе иу сыбыртт никуыцæй хъуыст». 
.Цъититæ кастысты ’мхуызон дзæбæх. 
Рагон уынаффæтæ кодтой æгомыгæй 
Хур æмæ цъуппытæ, арв æмæ зæхх. 
Рагон уынаффæтæ, рагон рæстдзинад 
Базыдтон, бамбæрстон цъити уæлхох. 
35 

Радæуын комыл. Мæ хъустыл та ауад 
Царды хъæлæба, æнусмæйы тох. 
Рацæуын комыл. Мæ цæстытæ риссынц. 
Цæссыг æркалди; нæй, нал ис кæсæн. 
Хæхтæ—гæмæхфæрстæ, къултæ—фыд лæбырд, 
Адæм—хæрз мæгуыр, нæй, нал ис цæрæн. 
Рацæуын комыл. Мæ цæстытæ риссынц. 
Цæссыг та ’ркалди, æркалди уæззау. 
Афтæ фæкæуы, йæ цæссыгтæ калгæ, 
Цъититæй чи ’рыздæхт, чи ’рцыд мæнау. 

АХÆСТОНЫ ФЫСТЫТÆЙ 
„Æрмæст ахæстоны чи фæвæййы, 
уый бамбары зæрдæбынæй, куыд 
уарзон у сæрибардзинад*. 
Г е й н е. 
1. ХУРЫ ТЫН 
Ахæсты ’хкæд къуыммæ райсомæй раджы 
Хуры тын бакасти иухатт куыддæр. 
Ахæсты зæрдæ дæр хуры ’руаджы 
Барухс и цинæй дзæбæхдæр, хуыздæр. 
Хуры тын фенкъард и ахæсты цардæй, 
Ахæм фыд цардæй фæлыгъди хъуызгæ. 
Иунæгæй баззад фыццагау æнкъардæй 
Ахæст йæ къуымы, йæ мæтæй хъæрзгæ. 
Ссæуы йæ хъуырмæ æнцадæй йæ карз маст. 
Зæрдæйы гуыппгуыпп æттæмæ хъуысы. 
Зæрдæ ныссау, фæлæ хур .! æрбакаст 
Ахæст мæстджынæй мысы ’мæ мысы. 
1908 
2. БÆЛОН 
Ахæсты рудзынгмæ бæлон æрбатахти, 
Рудзынджы размæ æрбадти тæрсгæ; 
Сусæг, æнæуæндгæ ахæстмæ бакасти, 
яЧи уыдзæи,—загъта,—ай?а, дистæгæнгæ. 
Ахæст дæр бæлоны мидæгæй ауыдта, 
Расидт æм, „бул-бул-бул",—зæгъгæ, еындæг 
Сау дзулы муртæ йын рудзынгæй раппæрста, 
Уый дæр сæ ауыгъта тагъд-тагъд, цæрдæг. 
37 

Сахуыр ис бæлон. Хъæлдзæгæй æрбатæхы, 
Бакæсы ахæстмæ райгæ цæстæй. 
Ахæсты зæрдæ дæр бонау æсрухс вæййы 
Уарзон лымæны рæвдаугæ уындæй. 
Бонау æсрухс вæййы. Бирæ фæндиæгтæ 
Сызмæлынц ахæсты хуылфы æнцад: 
Царды хъуыдытæ, йæ хуыздæр бæллиццæгтæ, 
Цинджын сæрибар, йæ уарзондзинад. 
3. ХÆЛÆГ 
Касти-та ахæст йæ фыд къуымы рудзынгæй, 
Арвæй йæм иу гæбаз, дардæй зынди. 
Касти* Æрæнкъард. Йæ зæрдæ та бауынгæг, 
Рустыл йæ цæссыг æркалди, цыди. 
Арвы гæбазыл уæд урс мигъы къуымбилтæ 
Дымгæ фæцæйхаста хъавгæ, сындæг. 
Мигъты æскъуыдтæ дæр арвы ныгъуылдысты, 
Радгай цыдысты сæ балцæй хъæлдзæг. 
„Гъæй-джиди!—загъта уæд ахæст 
йæхинымæр,— 
Гъæй-джиди, фест гъе ныр уыцы мигътæй! 
Атæх сæрибарæй уарзон фыдыбæстæм, 
Бафсæд дæ хæстæг, дæ мады уындæй". 
Мигътæ цыдысты... кæм æмбæрстой, 
Цавæрдæр лæг сæм хæлæг кæны, уый! 
Ахæст лæууыд æмæ касти йæ рудзынгæй* 
Рустыл йæ цæссыг цыди ’мæ цыди. 
4. ФЫН 
Къуымы ’рхуыссыди ахæст æнкъардæй, 
Йæхи бамбæрзта дзаумайы скъуыдтæй. 
Зæрдæ атахт æнæбары цардæй, 
Зæрдæ скуыддæр мæтæйдзаг хъуыдытæй. 
38 

Æнцой нал зыдта ’лпындæр йæ мæстæй. 
Хуыссæг нал хæцыд цæстыл æппындæр. 
Ницы дзырд хъуыст йæ хæдзар, йæ бæстæй. 
Иæ уд сау хъыгæй байдзаг и тынгдæр. 
Арф ныуулæфыд, загъта йæхæдæг: 
„Æй, тæхуды, уæд та ныр дæ фыны 
Фен дæ мады, дæ фыды, дæ хæстæг, 
Зæгъ сын иу дзырд сæ масты, сæ зыны\ 
Ахæст бафынæй, федта йæ фыны, 
Цыма хæхтæ лæууыдысты арвыл, 
Мит æрæмбæрзта бæстæ, сæ быны 
Дымгæ зылд æмæ хъазыди дардыл. 
Иу ран сидзæрау бабукъ сæ хъæу дæр. 
Мæнæ багуыбыр, бакъул сæ хæдзар. 
Мæнæ бадынц йæ мад дæр, йæ фьтд дæр. 
Сæнар артдзæсты судзы æнæбар. 
Фыд ныззæронд йæ зынтæй, йæ цардæй, 
Фыд æсурс ис йæ бирæ мæстыты. 
Касти къуыммæ æнæсдзырд, æнкъардæй; 
Зынд, кæй ныгъуылд йæ уарзон хъуыдыты. 
Мад дæр арты цур батымбыл хъаргæ. 
Зæхмæ калдысты мады цæссыгтæ. 
„Уæ, кæм дæ,—дзырдта,—тухийæ маргæ. 
Цавæр æфхæрдты цæрыс, цы хъыгты. 
Зæрдæ æсуынгæг дæ мæтæй, дæ мæстæй, 
Демæ дзуры мæ зæрдæ, мæ хъарæг... 
Уæ, куы ма фенин æз дæу мæ цæстæй, 
Уæ, мæ уарзон, мæ хъæбул, мæ дарæг!’ 
Ахæст райхъал и, сыстад йæ къуымæй. 
Бон йæ цъæх цæстæй мидæмæ бакаст. 
Ахæст тынгдæр æрæнкъард йæ фынæй, 
Йæ уд ацыди, тынгдæр тых асаст. 
Бон, æгас бон æнцой дæр нæ зыдта, 
Мæтдзы бацыд, йæ зæрдæ йын мардта. 
39 

Бон дæр ацыд. Æризæр. Изæр та 
Ахæст бахъил, ныуулæфыд, загъта: 
„Ей, тæхуды, куы фервæзин ахсæв 
Æз мæ фынтæй, зæрдæхалæн фынтæй! 
Ей, тæхуды, куы фервæзин ахсæв 
Æз мæ хъуыдытæй, ме ’нкъард хъуыдытæй!.." 
5. МЕ ’ФСЫМÆРМÆ 
„Хæрзаг ахæстонæй дæ зæр~ 
дæ атахт, æмæ хæрзаг бæл- 
лыс нæ бæстæм". 
(Ме ’фсымæры чиныгæй) 
Æнкъард у мæ бынат. Æнкъард у мæ цæрæн. 
Зæппадзау у талынг, ингæнау—уынгæг. 
Мæ зæрдæ дзы атахт, мæ уарзон æфсымæр, 
Мæ зæрдæ дзы атахт, куыд фыссыс, æцæг. 
Æхкæд у йæ сау дуар бон дæр, æхсæв дæр, 
Æфсæйнаг гуыдырæй у фидар æхкæд. 
Кæд уыдзæн йæ фæуæн æнæбары цардæн? 
Æнхъæлмæ кæсын æз, кæдуыдзæни, кæд? 
Мæ рудзынджы гомы—æфсæйнаг тæлытæ, 
Раст къухы æстæвдæн, сау дарынц сæхи. 
Сæ разы гъе ныр дæр, мæ уарзон æфсымæр, 
Мæ мастæй, нæ зонын, цы ракæнон, уый. 
Йæ къултæ—уымæл æмæ рагон фыд систæ, 
Гъæйттæй кæлы бутъройау пъолмæ йæ сæрст. 
Хъæды сысты тугтæ, æнæфсарм фыстытæ 
Уыны бонæй-бонмæ сæ уæлæ мæ цæст. 
Мæ пъол уæд?! Æмбыдтæ, цъыфæйдзаг,хуынчъытæ1 
Куыд саумæр æсмаг-иу фæкæнынц уæддæр, 
Цæмæй ма ныуулæфон, нал мын-иу вæййы, 
Мæ уд-иу æсцæйхауы, риссы мæ сæр. 
40 

Сырдау мæ æрцахстой, сырдау мæ ныр дарынц, 
Сырдау мыл æскодта æнамонды бон. 
Мæ фынтæ—фыд фынтæ; мæ мæтæн зæгъæн нæй, 
Мæ рæстæг фыд рæстæг, мæ цардта-зындон. 
Æтте та уалдзæг ныллæууыд, æстыхджын, 
Мæнмæ дæр кæсы ныр йæ рухсы тынæй. 
Хъуамæ ныр дуне цъæх дарæс æскæна, 
Хъуамæ ныр бафсæда хуры тæфæй. 
Æгасай мæ рудзынгмæ хæдзæртты сæртæ, 
Стæй цыппæрдигъон гæбаз зыны. 
Мæ зæрдæ фæдзуры мæ фыдыбæстимæ, 
Мæ зæрдæ фыдыбæстæм тынгдæр бæллы. 
Куыд бирæ дæ уарзын, мæ райгуырæн бæстæ, 
Мæ иубæстои адæм, куыд тынг дæ мысын! 
Æнæбар зын раны уæ феныны ныфсæй, 
Уæ койæ, уæ дзырдæй мæхиуыл хæцын. 
Æз зонын, куыд дзæбæх, куыд диссаг у уалдзæг 
Нæ хæхты къуылдымты, нæ рæсугъд кæмтты. 
Æз зонын, куыд хъазы ныр уалдзыгон дымгæ, 
Куыд зарынц ныр дæттæ нæ арф æрхыты. 
Æз зонын, куыд райгонд у дуне æгасæй, 
Куыд рухс у, куыд хъарм у ныр хурæфсæст бон. 
Тæхуды, тæхуды, кæмæ кæсы амонд, 
Кæмæн æххæст кæны йæ царды фæндон! 
1909 
6. ÆРÆХСÆВ 
(Скъуыддзаг) 
Æрæхсæв... Æрталынг... Хуыссыдыстæм пъолыл, 
Хуыссыдыстæм дурæй конд, уазал цъыф пъолыл. 
Æхсæзæй уыдыстæм, æмбæлттæ, æмгæрттæ... 
Æгомыг уыд н*ахæстон, рагон зæппадзау, 
Уынгæг уыд нæ цæрæн къуым, саумæр ингæнау, 
41 

Æмблд хъæды смагæй рыстысты нæ сæртæ. 
Нæ рудзынг, нæ дуар æхкæдæй æхкæддæр. 
Нæ хъахъæнæг салдаты хъавгæ къæхты хъæр 
Хъуыст мидæмæ æттейæ æхсæвы æнцадæй. 
Хуыссыдыстæм пъолыл... Дзырд нал хауд нæ 
хъуыртæй — 
Кæрæдзи фæстæты нæ хъуыдыты чыртæ, 
Фыд мигътау, цыдысты нæ зæрдыл æстадæй... 
Æхсæзæй уыдыстæм, æмбæлттæ, æмгæрттæ; 
Нæ зæрдæмæ райстаммах адæмы ’фхæрдтæ, 
Хæцыдыстæм адæмы сæрыл нæ тыхæй. 
Нæ хуыздæр фæндиаг уыд адæмы амонд. 
Зыдтам мах, куыд уыдис æнамонд, 
Куыд уыдис хъыгдард æмæ ’нæсдзырд, цагъарау. 
Иæ бонтæ æссæстæй, мæгуырæй, 
Æнæскаст уæлæмæ, æнæбар гæлхуырæй; 
Йæ царды фадат уыд æхсæвы мæйдарау. 
„Нæ рæстæг, нæ бон цы уа,--загътам,— 
кæндзыстæм, 
Хуыздæр цы уа адæмæн, ууыл хæцдзыстæм 
Нæ зондæй, нæ хъаруйæ царды знæгтимæ". 
Хæцыдыстæм иумæ сæрибары ’гъдæуттыл 
Нæ дзыллæйы номæй нæ царды фадæттыл, 
Хæцыдыстæм рухсыл æхсæвы сырдтимæ. 
Æрцахстой нæ афтæ. Цы ма уыд нæ бои дæр?! 
Æфсæн дуар сæхкæдтой махыл бынтондæр. 
Нæ зæрдæ нын амардтой махæн уæлдайдæр. 
Нæ цæрæн—цæрдудæй ныгæдты цæрæн уыд, 
Æгомыг æхсæвы зындоны хуызæн уыд. 
Æгомыг æхсæв дзы хуыссыдыстæм мах дæр. 
Уæззау улæфт цыд, æмæ ’хсæвы æнцады 
Кæрæдзи улæфтмæ хъуыстам мах æнкъардæй, 
Æмбæрстам, зыдта нæ иу не ’ннæйы хъыгтæ, 
Æмхуызон—нæ фæндтæ, æмхуызон—нæ удтæ, 
Æмхуызон æмгæрттæ, æмхуызон лæппутæ, 
Зыдтам æмæ мбæрстам кæрæдзи хъуыдытæ... 
Уыдаид æмбисæхсæв. Хуыссæг фæлыгъди. 
Хæрз лæппуйы хуыфын æвиппайды ссыди, 
Кæуынхъæлæс хуыфын, кæуындзаст ныхæстæ. 
,,Æсуынгæг мæ зæрдæ,—дзырдта уый æнкъардæй,— 
Æсуынгæг, æрдуйау, æнæбары цардæй. 
42 

Цы кæнон, мæоцæдис æмбæлттæ?!* 
Рынчын уыд. йæ ныхас, йæ уынд уæнгтæ мардта. 
Фыр мæстджынæй не ’взаг дæр иудзырд нæ ардта. 
Нæ зыдтам, цы бакæнæм ахæм фыд сахат. 
Ныддаргв та ис не’хсæв, ныддаргъ ис фыд удæн. 
Кæд уыдзæн йæ фæуæн, кæд уыдзæн, кæдуыдзæн? 
Кæд ахицæн уыдзæи нæ фыдбоны фадат?.. 
Хуыссыдыстæм пъолыл, æмбæлттæ, æмгæрттæ... 
1909 
7. СЫБЫРЫ 
(Рагон фыстытæй) 
Дард фыдыбæстæй 
Дард фыдыбæсты 
Зæрдæ мысы. 
Хасты зын цардæй, 
Маст æмæ ’нкъардæй 
Хъару сысы. 
Сау сыбирагæй 
Фелгъитынц рагæй,— 
Хасты фæдæн. 
Уазал фыд Сыбыр, 
Уд дзы æсцыбыр,— 
Нæй дзы цæрæн. 
Мысын нæ хæхтæ, 
Мысын нæ кæмттæ, 
Уалдзыгон бон, 
Диссаг уæлвæзтæ, 
Уарзоны хъæстæ, 
Царды фæндон. 
Мысыи нæ хæхтæ, 
Мысын нæ хъæутæ,— 
Рагæй фæлтæрд, 
Рагæй æвадат... 
Адæм фыд-вадат, 
Адæм æфхæрд. 
43 

Хурыскæсæн 
Сыбыр. 
тт 
Адæмы мастæй, 
Дзыллæйы хъастæй 
Хох æнкъумш. 
Дард фыдыбæстæй 
Дард фыды бæсты 
Зæрдæ мысы. 
44 

ЛЕНÆЙЫ БÆСТÆЙЫ 
(Уырыссаг æвзагæй) 
Æнхъæлмæ касти ус йæ лæгмæ. 
Æмгъуыдтæ райдыдта кæнын. 
Дыууæ сывæллоны йæ разы 
Æнцадгай систой уæд кæуын. 
Æнхъæлмæ мауал кæс дæ лæгмæ. 
Нæй, нал æй фендзынæ ныр уый. 
Æлгъыст æзнаджы фехстæй абон 
Дæ лæг, уæ дарæг, мард фæци. 
Æнхъæлмæ мауал кæс дæ фыртмæ, 
,Цæ хисдæр уарзон фыртмæ ныр: 
Йæ фыды цур лæууыди фидар, 
Стæй иумæ ’рхаудысты, мæгуыр!.. 
Цæндæй лæууынц сæ алыфарс, 
Зæрдæхалæн цæндæй тайгæ митыл, 
Æмæ сæ туг, сæ хъарм туг уайы, 
Сырх фæд кæны сæ туг... 
Уæд хур кæсы уæларвæй, 
Йе стыр цæстæй кæсы уый. 
Æмбæлттæ!.. Æлгъыст!.. 
Æфсымæртæ! Æлгъыст фæуæд, 
Чи ферох кæна ацы сау бон, 
Чи ныббара знагæн ацы туг! 
1912 

ЗÆРВАТЫКК 
(Уырыссаг æвзагаей) 
Уалдзæг. Хур æрттивы. Кæрдæг дæр рæзы. 
Зæрватыкк фæзынди, зарджытæ кæны. 
— Азар, азар ноджы, амондджын дæ зынд; 
Зæрдæ срухс дæ зардæй, ферох ис йæ зын. 
— Азар, азар ноджы, хор дæр дын цæттæ, 
Радзур нын, кæм уыдтæ, радзур нын, куыд дæ? 

УАРЫНЫ ÆРТАХ 
(Уырыссаг æвзагæй) 
Уарыны ’ртах дзуры йе ’мбæлттæм: 
— Цæй-ма, цæй, цы хойæм ацы рудзынг, и? 
Дзурынц æм фæстæмæ, дзурынц йе ’мбæлттæ: 
— Зонæм, ам кæй цæры иу мæгуыр лæг, уый. 
Хойæм ын йæ рудзынг, фехъуса нæ хъæр, 
Базона йæ, хуымы хор кæй рæзы, уый. 
47 

ФЫДЫБÆСТÆ 
Æссæуын та дардæй мæ фыдыбæстæм, 
Зынынц та мæм цъититæ, хæхтæ... 
Æрджынарæг... Дарддæр нæ Иры кæвдæс. 
Ныгъуылынц сæрдыгон уддзæфы иæ хъæутæ. 
Ирыстон... Дæ фендæй-иу зæрдæ фæрыст, 
Дæ фадат-иу зæрдыл лæууыди. 
Æфхæрд æмæ стонг æмæ хохбæсты хъызт. 
Мæгуыры дзыназын-иу арвмæ куы цыди... 
Фæцис ныр дæ рæстæг. Мæгуыр лæджы бар 
Стыр тохы заманы ныффидар... 
Уæд равдыста кусæг йæ диссаджы ’хсар, 
Фæллойгæнæг адæм уæд сысты сæрибар!.. 
1917 
^8 

АРВ НÆРЫ 
Арв нæры... 
Дымгæ фæхæссы тар мигъ дзыгуырты, 
Мигътæ ныхъæрзынд арвы нæрынæй. 
Уацилла райхъал... арвы быдырты 
Райдыдта хъазым фат æмæ ’рдынæй. 
Арв нæры... 
Хæхтæ нырризынц, къæдзæх æзгъæлы. 
Айнæгмæ айнæг сусæгæй сиды. 
Комы улæфтмæ бæлас æзмæлы. 
Фурды фæйлауæн мæстæй æхсиды. 
Арв нæры... 
Арвы æрттывдæй дуне фæхъусау, 
Фестъæлфы бæстæ арвы гæрæхтæй. 
Уалдзыгон халсар райхъал и буцау 
Царды хос дæттæг уарыиы ’ртæхтæй. 
Арв нæры... 
Уарын, фæрсудзгæ, къултыл фæхъуызы, 
Уарын, пырхгæнгæ, комыл фæсиры. 
Уалдзыгон халсар хæхты хъæбысы 
Уарыны ’ртæхтæ дойныйау цъиры. 
Арв нæры... 
Мигът^е фæлидзынц хуры æндзæвдæй. 
4 Гæдматы Ц. Æвзаргæ уацмыстæ 49» 

Арв ма ныннæры æврагъы фаестæ. 
Райгæ цæстæнгас къултæ æвдасынц. 
Рухсм йыгъумлмим хуссары фтш. 
Арв яæры,». 
1918 
50: 

ИРЫСТОН 
(Скъуыддзаг) 
Зонын, 
Фыд гæмæх кæй æсты нæ къæдзæхты къултæ, 
Байгом нæм кодтой сæ дурыстæг фæрстæ... 
Зын царды фадатæй та хъаджджын кæд уыдис 
Ирыстон! 
Зонын, цы фыдбылыз бавзæрста рагæй нæ бæстæ. 
Зонын, 
Куыд мæгуыр, куыд хъыгдард æййæфтой 
Адæм дæр тухитæ, сагъæстæй хъæстæ. 
Лæбурдтой æттæмæ... Сæ кæрæдзи ’ргæвстой. 
Федтой æцæгæлон знаджы æрцæфтæ. 
Зонын, 
Куыд цардысты æнусы æфхæрдæй, 
Хорз сæ куы сбастой æзнаджы рæхыстæ... 
Ей! Баззад æгасæй фæлтæрты фæлтæрдæй, 
Ног цардмæ рацыд Ирыстон, нæ бæстæ! 
1920 
51 

СИДЗÆР 
Ус басхуыста сугтæ мæстыхуыз, тызмæгæй. 
Фæздæгæйдзаг къуыммæ та уазал бырсы. 
Зæрондхуыз мæгуыр лæппу, гомриу, 
Æрæнцадис арты цур, артмæ кæсы. 
Ус дзуры: „Дæ уагæй куы схауы мæ зæрдæ, 
Куы басыдтæ, гормон, куы басыдтæ уый, 
Зæгъ-ма мын, кæцон дæ?3æгъ-ма мын, кæмæйдæ? 
Хæстæгдæр æрбабад, цæй, батав дæхиа. 
— Фæрсыс мæ, кæцон дæн?.. Фæсæфцæг нæ 
бæстæ. 
Мæ зæрдыл сæ дарын нæ хæхтæ, нæ цард... 
Тыхгæнæг æрбабырста, фесæфта хъæутæ. 
Гæрах æсси бæстæ... Мæ фыд дзы фæмард. 
Ныппырх сты н1адæм, ныууагътой нæ бæстæ, 
Лыгъдысты æфцæгыл, дзыназгæ, кæугæ. 
Йæ цæссыг æркалдис нæ мадæн фыр мæстæй, 
Иæхимæ лæбурдта, цы кæнон, зæгъгæ. 
— Мæ гыццыл хъæбултæ, мæгуыр æмæ сидзæр, 
Куы фехæлд, куы аскъуыд нæ царды уидаг... 
Йæхæдæг фæхæцыд мæ хойыл, мæныл дæр. 
— Цæй, цомут, цæй, цомут! Æлгъыст уæд æзнаг: 
Нæ фæндаг—• фыд къултæ, нæфæндаг—къæдзæхтæ, 
Сæрзилæн æрцæуæнтæ, комы хуырджын, 
Æнамонды балцæй рыстысты нæ къæхтæ. 
Æсхæццæ нæ хъуырмæ нæ сагъæс, нæ зын. 
Æрцыдыстæм ардæм, хъæуи-хъæу хæтгæйæ. 
Æрцардыстæм хъæугæрон иу хæлд къуымы. 
52 

Амалтыл фæхæцыд нæ мад дæр, кæугæйæ. 
Йæ хъарæг гъе ныр мæ хъустыл дæуы. 
Зымæг дæр ныллæууыд. Фыд уазал æскодта. 
Тæригъæд, æххуысгæнæг махæн нæ уыд, 
Нæ мад-иу цы тухи, цы сау куыст нæ кодта... 
Нæ мæтæй къæбæргур, нартхоргур фæцыд... 
Фыд сахат æнамонд æнамонды ’ййафы, 
Нæ адæмыл, зоныс æй, сыстади низ. 
Мæлæт дæр уæлдайдæр нæ мæгуырты сафы, — 
Фæрынчын иæ мад дæр, æрхаудис, фæцис. 
Дзæгъæл нæ ныууагъта, хæрз дзæгъæл, хæрз 
иунæг. 
Мæ хо та мæнæй дæр æнамонддæр уыдис. 
Æстонг æмæ уазал... æфхæрдтой нæ иумæ. 
Хæдзари-хæдзар нæ-иу тардта нæ рис. 
Цæмæн у, цæмæн хъæуы сидзæрты цард та? 
Нæ хъуаг нæ ’вдæрста, нæ сагъæс нæ мардта, 
Цæлдзæх фæуæд мах хуызæн сидзæрты тыхст. 
Дыууæйæ цы нæ федтам тухийæ, мастæй! 
Ей, сидзæрты зын та кæд вæййы нымад? 
Æрвыстам нæ рæстæг, нæ бонтæ тыхсастæй. 
Кæм ныл уыд фæхæцæг, кæм нын уыд æрвад? 
Стæй уалынмæ стонг аз, æлгъыст аз æрцыди, 
Æссыди йæ зыхъыр дæндæгты къæскъæс. 
Æлгъыст æмæ стонг аз... Æххуыс та кæм уыди?! 
Кæм зыдтам, кæм ардтам нæхицæн фæрæз?! 
Æстонг аз... мæ хо дæр, уыдтон æй, куыд тад. 
Куыдта-иу, куырдта-иу кæрдзыны къæбæр. 
Нæ ахаста бирæ. Кæйдæр къуымы ’рхауди. 
Йæ мардыл, цы кæнон, фæкуыдтон æз дæр. 
Хæрз иунæгæй баззадтæн, иумæг дæвдæгæй\ 
Фæцис-иу йæ ныхас. Йæ кæуын хъуысы. 
Ус басхуыста сугтæ уæлдайдæр тызмæгæй. 
Фæздæгæйдзаг хæдзармæ уазал бырсы. 
Фæкуыдта, мæгуырæг, стæй нунæгæй дарддæр 
Зылди æмæ хатти хæдзари-хæдзар. 
53 

ÆРЦЫД, НЫЛЛÆУУЫД УАЛДЗÆГ 
„Æрцу нæм, уарзон май!д 
М о ц а р т ы м е л о д и. 
Æрцыд, ныллæууыд уалдзæг, 
Æрцыд, ныллæууыд май; 
Æрцыд нæ уарзон уалдзæг, 
Ныллæууыд диссаг май. 
Фыдуаг рæстæг фæфæстæ, 
Фыдуаг зымæг фæци. 
Нæ къуылдымтæ, нæ фæзтæ 
Æсфæлыстой сæхи... 
Рæвдауы хур æрттивгæ* 
Йæ рухс тын у фæлмæн, 
Фæйлауы уддзæф, зилгæ 
Нæуæг сыфтæрты ’хсæн. 
Ныззарыд цъиу йæ зарæг,- 
Фыр цинæй зары уый. 
Тæхудиаг нæ уалдзæг! 
Дæуæй хуыздæр кæм ис?! 
Æрцыд, ныллæууыд уалдзæг, 
Æрцыд, ныллæууыд май, 
Æрцыд нæ уарзон уалдзæг, 
Ныллæууыд диссаг май. 
1924 
54 

УАРЗОНДЗИНАД 
„Есть речи: значенье 
Темно иль ничтожно, 
Но им без волненья 
Внимать невозможно". 
М. Ю. Лермоитов. 
Уарзондзинад... мæнæ уардийы дидинæг, 
Ласы йæхимæ мæ уд. 
Судзы мæ зæрдæ. Æрвитын дæм фидиуæг. 
Байхъус, æскæн æй æмуд. 
Уарзондзинад... мæнæ райсомы стъалыйау, 
Æврагъæй ракаст, фæзынд. 
Уалдзыгон хурæн, йæ рæвдаугæ хъарм тынау, 
Сауæрфыг, сауцæст —дæ уынд. 
Уарзондзинад... мæнæ нæ амонды райдиан. 
Амонды хуыздæр уидаг. 
Ферох кæнын æз дæ разы м’ арф зиан, 
Нал вæййы уый хъуыдыйаг. 
Уарзондзинад... мæнæ дунейы судзгæ зынг. 
Дымгæ йæ хъазгæ хæссы; 
Царды фæйлауæнты урс-урсид доны фынк, 
Калмау, æхситтæй цæуы. 
Уарзондзинад... мæнæ уардийы дидинæг, 
Ласы йæхимæ мæ уд... 
Судзы мæ зæрдæ. Æрвитын дæм фидиуæг — 
Бамбар, æскæн æй æмуд. 
1925 
55 

ФÆНДЫ МÆ МÆН 
Фæнды мæ мæн, цæмæй нæ Иры 
Мæгуыр лæг царды уаг æмбара. 
Фæнды мæ мæы, цæмæй нæ Иры 
Лæджы фæллой йæ кад æссара. 
Фæнды мæ мæн, цæмæй иæ Иры 
Рæстдзинад адæммæ куыд хъара. 
Фæмды мæ мæн, цæмæй нæ Иры 
Нæ тых, нæ фæнд, нæ сæр нæ бар уа. 
29/1 1925 
56 

СЫВÆЛЛÆТТЫ УАЛДЗЫГОН ЗАРÆГ 
(Интернационалы мотивыл) 
Нæ зæрдæ—иу, нæ уаг, нæ зонд дæр, 
Æмуд стæм æмгармæ ’мгар, 
Нæ фæллой — кадджындæр, бæрзонддæр, 
Нæ тых, нæ хъару у иæ бар. 
Мæгуыр, бæгъчæг ма стæм ныронг дæр, 
Хæссæм ма стонг, вæййæм хъыгдард, 
Фæлæ уæддæр рæсугъд, уæидондæр, 
Хъуысы нæ дзырд, цæуы иæ зард. 
Уый у уалдзыгон зарæг, 
Уый у амонд хæссæг, 
Нæ уарзон, нæ дарæг, 
Нæ зæрдæйы хæссæг. 
Фæкусæм иумæ. Ничи сайы. 
Нæ зивæг фесæфти уæлдай. 
Фæхъазæм иумæ. Зæрдæ райы, 
Нæ уалдзæг—рагуалдзæг — нæ хай. 
Æрттивы хур, кæсы уæларвæй, 
Цъæх дары дуне: кæрдæг, хъæд... 
Кæмæн фæйлауы уддзæф хъармæй? 
Кæмæн ныззарынц цъиутæ уæд? 
Уый у уалдзыгон зарæг, 
Уый у амонд хæссæг, ’ 
Нæ уарзон нæ дарæг, 
Нæ зæрдæйыл хæцæг. 
1924 
57 

ХЪАЗУАТ БАРРИКАДЫЛ 
(Виктор Гюгойæ) 
Хæцыд... Ныр ма хæрз сывæллон уыди... 
Хæцыд... Хæстонты ’хсæн уыди нымады. 
Ныр семæ бафтыд знаджы къухы уый... 
Æрцахстой йæ хъазуат баррикадыл. 
— Зæгъ æй: уыдтæ ды дæр? 
— Уыдыстæм неппæт дæр, æндæр... 
— Уæдæ дæ топпытæм куы ’вæрдзыстæм, æвзæр... 
Дæ радмæ уал æнхъæлмæ кæс ды дæр... 
Æрра салдæттæ рæнхъæй лæууынц... 
Æхстрæвдзæй топпытæ кæсынц. 
„Æхсут! Æхсут!" Æссыди дзырд... 
Æлгъыст æмгæрах... Арты ’рттывд... 
Æркæлдзысты, æрхаудзысты, мæгуыр, 
Нæ лæппуйæн йæ баррикад æмбæлттæ, — 
Тæлфынц ма уым, сæ фехсты сисы цур. 
Æссæуынц ма сæ мæлæтон уынæртæ. 
— Мæ мады фенын ма... Мæ иунæг мад... 
Фæстæмæ мæ хъæуы уайтагъддæр. 
— Цы тых дæ ’рбаздахдзæн, зæгъ-ма, цы, уæд? 
— Зæгъын: „Уыдзынæн ам уайтагъддæр\ 
— Æмæ кæм цæрыс, кæм? 
— Хæстæг... Кæс: уартæ уым цæрæм... 
— Цæугæ уæдæ... Æрмæст... Æнхъæлмæ дæм 
кæсæм... 
— Кæсут-ма, ахæм хинæйдзаг кæм уыдзæн, кæм? 
Æнхъæлмæ кæс... — Салдаты худгæ хъæр... 
„Фæхицæн ис йæ баррикад æмбæлттæй"... 
58 

Уæд сисы цурæй та цыдис фæстаг уынæр. 
Фæстаг улæфт хъуыст мæрдты цæндтæй... 
Цы фенцад худт? Цы ’рцыди, цæй?.. 
Уæндон цыдæй æрбацæуы сæрæй. 
Æрбацыд... Сисы цур æслæууыд, 
Стæй загъта: „Цæй, 
Фæстиат ма кæнут! 
Цæвут1" 
1925 
59 

ИНТЕРНАЦИОНАЛ 
(Уырыссаг æвзагæй) 
Цæй базмæл, фервæз ныр дæ уагæй, 
Æссæст, æстонг æмæ цагъар!.. 
Нæ маст нæ хуылфы ’хсиды рагæй; 
Æхсарæй райсдзыстæм нæ бар! 
Фыдуаг æгъдау, тыхми уæндонæй, 
Æмдыхæй фесафæм бынтон. 
Рæсугъд цард саразын фæидонæй 
Мæгуыртæн бауыдзæн сæ бон. 
Уый у махæн фæстаг хæст, 
Уый — фæстаг тохы арт. 
Интернационал у 
Æфхæрд дзыллæты уарт. 
Цæй, чи нын раттдзæни сæрибар? 
Зæгъæм хуыцау, паддзах, фæтæг. 
Нæ тых, нæ хъару сты нæхи бар: 
Нæ бартæ рансдзыстæм æцæг. 
Цæмæй иыссæттæм не ’фсоидз мах дæр, 
Цæмæй нæ фæнд нæхимæ уа,— 
Цæвут дзæбугæй тынг уæлдайдæр: 
Зынг ма у не ’фсæйнаг нырма. 
Уый у махæн фæстаг хæст, 
Уый—фæстаг тохы арт. 
60 

Интернационал у 
Æфхæрд дзыллæты уарт. 
Нæ зонд-—хæссæг, нæ куыст—нæ дарæг... 
Нæй, нал æй раттдзыстæм нæ зæхх! 
Фæуæд дæлдзæх нæ уаг, нæ марæг. 
Æввонгхор, магуса, дæлдзæх!.. 
Стæй арв куы ныццæва йæ фатæй 
Лæгмар тыхгæнджыты, мæстæй, 
Æрттивдзæн махæн хур уæларвæй 
Йæ хъазгæ царддæттæг цæстæй. 
Уый у махæн фæстаг хæст, 
Уый—фæстаг тохы арт. 
Интернационал у 
Æфхæрд дзыллæты уарт. 
1925 
61 

ХЪАЗТЫ 
Æмхуызон сæ кондæй, æмхуызон сæ асæй. 
Рæсугъд уыд сæ фæзылд лæппуйæ, чызгæй. 
Рухс кодта лæджы зæрдæ цинджын ныхасæй, 
Рухс кодта сæ хъазгæ, æргом хъæлдзæгæй... 
Лæууыдтæ сæ зылды мæстыхуыз, æнкъардæй. 
— Нæ зонын, куыд дæн?!—зæгъгæ, загътай уæззау. 
Дæ ныхас, дæ дæстæнгас бамбæрстон дардæй. 
Мæ зæрдæ мæ риуы ссыгъди зынгау. 
Цæрдæгдæрмæ рацыд сæ кафт дæр, сæ хъазт дæр. 
Æстыхджын сæ фæндыр, æстыхджын сæ хъæр. 
Мæ зæрдæ мын мардта дæ ахаст, дæ каст дæр. 
— Нæ зонын, куыд дæн?!—зæгъæ, загътон æз дæр. 
Зылдысты тымбыл кафты сеппæт дæр радæй, 
Сæ мидбылты худгæ, æвзыгъдæй, цырдæй. 
Ды баззадтæ бадгæ, мæсты хуыз, æнкъардæй, 
Æз та сæ фæлыгъдтæн лæппуйæ, чызгæй. 
62 

СУСÆГ НЫХАС 
Куы дын зæгъин мæ царды ;маст, 
Мæ зæрдæ ’мæ мæ уд—марæг,— 
Цæф цæргæсы уæззаудæр хъаст, 
Цæф сæгуыты зындæр хъарæг; 
Куы дын зæгъин мæ сусæг хъыг, 
Мæ тынгдæр мæт, мæ къорд тынтæ,— 
Фыд æфхæрды тымбыл цæссыг, 
Фыд иунæджы фыдуаг зынтæ; 
Куы дын зæгъин, мæ хуры тын, 
Æгасæй дæр мæ хъуыдытæ, 
Æдзухæй дæр цæмæ бæллын, 
Цæуыл лæууынц мæ рухс сæнттæ; 
Куы дын зæгъин, куы радзурин: 
Уæд бамбарис мæ сонт ныхас, 
Мæ къуызгæ дзырд, мæ сусæг цин, 
Уæд бамбарис мæ цæстæнгас... 
63 

ÆХСÆРДЗÆН 
Былæй айнæгмæ—гæпп! 
Дурæй дурмæ—сæррæтт! 
Къæйæ къæймæ—пæррæст! 
Къулæй къулмæ—æппæрст!— 
Афтæ згъоры æхсæрдзæи. 
Абон уымæи-~йæ дуг, 
Дæлæ коммæ—йæ дугъ, 
Уæлæ арвмæ—йæ хъæр, 
Тындзы, тилы йæ сæр 
Æмæ хъазы æхсæрдзæн. 
Ам æз иунæг дæн, нæ? 
Ам æз сидзæр дæн, нæ? 
Кæс, мæ цæссыг кæлы, 
Урс пырхæндæг кæны,— 
Лидзын, лидзын æз фурдмæ. 
Хъызтæй салд уыдтæн æз, 
Ихæй фервæзтæн æз, 
Тымыгъ нал цæвы мæн, 
Зæгъ: „Фæндараст" мæнæн,— 
Цæуын донæфсæст фурдмæ. 
Ма тæрс, иунæг нæ дæн,— 
Дæттæ—ме ’мбал мæнæн, 
Уарзын фурды уылæн, 
Уарзын денджыз фыцæн,— 
Зары, зары æхсæрдзæн. 

Вылæй айнæгмæ—гæпп! 
Дурæй дурмæ—сæррæтт! 
Къæйæ къæймæ—пæррæст! 
Къулæй къулмæ—æппæрст!— 
Афтæ згъоры æхсæрдзæи. 
1925 
-5 Гдадиаты Ц. Æвзаргæ уацмыстæ 
«5 

ЦЪÆЙЫ КОМЫ ФЫСТЫТÆЙ 
I. ЦЪÆЙ-ДОН 
Гуылфгуылф кæны комы, Цъæйы комы, 
Фæцæуы, пырхæндæг кæны, 
Фæкæлы мæстыгæрæй комы, 
ДУР ДУрыл, къæй къæйыл цæвы. 
Гыбар-гыбургæнгæ лæбуры, 
Йæ комы фынк калгæ, æрра, 
Йæ уылæнтæй дуртæ лæхуры, 
Йæхæдæг фæлидзы, кæс-ма! 
Йæ хъæрмæ ныхъус вæййынц хæхтæ 
Кæм Калпер, кæм Хъазæнуат-хох. 
Ныхъусынц æм рагон бæлæстæ: 
— Цы дзуры, цæуыл кæны тох? 
Цы дзуры, цы зæгъы хъæргæнгæ? 
Цы улæфы уазал мæстæй? 
— Фæцæуын,—фæзæгъы,—пырхгæнгæ, 
Фæхойын æз дур æмæ къæй. 
— Цы зары, рухсгæнгæ, цы дзуры, 
Куы фæцæуы дургуыбын хох? 
— Мæгуыр лæг, хæххон лæг,—фæдзуры!— 
Фæдзæхсын дæуæн дæр æз тох! 
1925 
2. РАЙСОМ 
Уарыд хæхтыл дысон-бонмæ, 
Мигъ ныббадти комрæбын. 
Абон хур æрбакаст коммæ, 
Арвыл хъазы хуры тын. 

1925 
Абон дунемæ бæрзондæй 
Цъити ирд дæстæй кæсы; 
Абон хуры рухс уæлвонгæй 
Комы нарджытæм бырсы. 
Хуры рухсмæ доны ’ртæхтæ 
Худгæ ’рттивынц сыфтæртыл. 
Мæнæ райсомы цырæгътæ! 
Чи сæ ссыгъта бæлæстыл? 
Рагон нæзытæн фæсуарын 
Комыл ахæлиу сæ тæф... 
Гъæй, кæм уыдзæн, кæм, зæгъ-мамьш, 
Ахæм диссаджы уæлдæф?! 
Ахæм райсом иууыл бæстæ 
Хуры цæстæй у æфсæст. 
Гъæй, джиди ’мæ ахæм рæстæг, 
Бирæ куы ахæссид æххæст. 
3. ЦЪИТИ 
Их цæндтæй дæхицæн ды сарæзтай бадæн. 
Их цæндтæй æрцарæзтай фидар гæнæхтæ. 
Дæ дынджыр дзæмбытæ ды рауагътай комыл, 
Лæмарыс æдæрсгæйæ ихы фæзгъæртæ. 
Нæртон хъазæгау ды, дæ ихын æнгуылдзтæй 
Æвзилыс дæлæмæ хæдзары йас къæйтæ! 
Фыр мæстæй нымпылдтæ, ныффæстытæ де/рагъ, 
Иæ фæзтытыл ралидзынц, разгъорынц дæттæ. 
Дæ дурбынтыл раирвæзт, рацыд дæ хъæбул, 
Ныззарыд уайтагъддæр сæрибары зарæг: 
— Дæлдзæх фæуæнт уазал фыд ихтæ, фыд рæстæг! 
Æгас нæм æрцæуæд сæрибар, нæ дарæг! 
1925 
ДОНЫ ЗАРÆГ 
Нæуæгæй та бадын, æхсæрдзæн, 
Дæ разы... Фæкæсын. 
Нæуæгæй та хъусын, æхсæрдзæн, 
ё7 

Дæ рæсугъд, дæ диссаг ныхæстæм. 
Фæуæн дæр сын нал ис, æхсæрдзæн, 
Дæ рæсугъд, дæ диссаг аргъæуттæн. 
Цытæ-иу фæзарыс, æхсæрдзæн, 
Цытæ-иу фæдзурыс... 
Æмбарын дæ хъæлДзæг ныхæстæ, 
Сæрдыгон уæлдæфы куы цæуы дæ зарæг, 
Куы’рттивы дæ пырхæндæг хурмæ, 
Куы хъазы дæ сыгъдæг дон къулыл. 
Дæ цины ныхæстæ, дæ уарзои ныхæстæ 
Мæ зæрдæйæ ’мбарын. Мæ хуылфы 
Мæ уарзондзииад та схъазыд, 
Мæ уарзон æхсæрдзæн. 
1925 
БÆРЗ БÆЛАС 
Бæрзонд хохы рындзыл 
Саулагъз нæзыты ’хсæн 
Æрзади хæрз иунæгæй 
Урсцъар бæрз бæлас, 
Дардмæ фæлгæсгæйæ, 
Сидзæр цæстæнгасæй, 
Уый ракодта сусæгæй 
Йæ хъаст, йæ ныхас. 
Дард тыгъд быдыры 
Хурæфсæст арвы бын 
Куы лæууынц нæртон хъæдау 
Диссаг бæрзытæ. 
Рагæй куы фæбæллын, 
Рагæй куы фæтæхынц 
Мæ уарзон æфсымæртæм 
Ме ’нкъард хъуыдытæ. 
Гъæй-джиди, гъæй-джиди, 
Фест ныр уым семæ... 
1930 
68 

ЦЪÆЙ 
Æз дæр дзы ам фæдæн. 
Фæрсыс мæ уæд— цæмæн? 
Рыст мæ риу мæнæн, 
’Стæй нал уыдтæн сæрæи. 
Фæдæн дзы ам æз мæй, 
Æнæ дæугæ ныр нæй, 
Цæрут сымах фæрнæй! 
Ды дæр хæрзбон у, Цъæй! 
15-VIII—1930 
69 

УАЛДЗЫГОН ФÆНДОН 
Кæсын æз нæ хæхтæм, 
Иæ урссæр къæдзæхтæм; 
Ныгъуылынц цъæх арвы кæмдæ-р. 
Кæсын æз-иæ къултæм, 
Кæрдæгхуыз цъæх къултæм; 
Зæлдагау, æрттивынц хуыздæр. 
Кæсын æз нæ кæмттæм, 
Фæхъусын нæ дæттæм; 
Куы зарынц гъе ныр дæр дзæбæх. 
Хур хъазы йæ хъазтæй, 
Хур тавы йæ кастæй, 
Хур уафы йæ тынтæ уæрæх. 
Мæ зæрдæ нæ райы, 
Мæ зæрдæ æхсайы, 
Æхсайы гъе ныр дæр дæумæ. 
Мæхи нымæр дзурын, 
Зæрдæбынæй курын: 
„Фæзын мæм, мæ уарзон, кæм дæ?!* 
Ды мемæ куы уаис, 
Мæ фæнд мын æмбарис; 
Кæм уаид мæ цинæн кæрон?! 

Зæгъин уæд æдæгæй, 
Æнæмæт, хъæлдзæгæй: 
„Куыд рæсугъд у уалдзыгон бои!и 
Кæсын æз нæ хæхтæм, 
Кæсын æз нæ кæмттæм, 
Мæ хъуырмæ та ссæуы мæ маст. 
Зæгъ-ма мын, мæ уарзон, 
Кæмæн æй фæзарон, 
Кæмæ йæ фæхæссон мæ хъаст? 
7! 

СЫЛГОЙМАГ 
Йæ фæлурс уадултыл йæ цæссыг æрцæуы: 
Уый рагон цæссыг у, æнусон цæссыг. 
Сылгоймаджы хъарæг кæй зæрдыл нæ лæууы? 
Кæй цæстыл нæ уайы сылгоймаджы хъыг? 
Кæй мæт у, кæй тыхст у, кæй сагъæс у карздæр? 
Сылгоймаджы цардæй æвадатдæр нæй. 
Ныййарæджы тухи хъуыдыйаг уæлдайдæр: 
Кæмæй нæ у рох уæд йæ мад та, кæмæй? 
Æхкæд у сылгоймаджы фæндаг, хæрз æхкæд: 
Чызг уа æмæ ус уа—-æмхуызон æхкæд. 
Хъыгдард у, æссæст у, йæ^æдæг фыд æфхæрд. 
Кæд уыдзæн сылгоймаджы рухсы дуг, кæд?. 
Фæллойгæнæг усæй, фæллойгæнæг чызгæй,— 
Æппæтдæр æнæскаст: бæрæг у сæ зын. 
Цæй, равдисут абон уæ фæндтæ ныфсджынæй! 
Цæй, равдисут абон æфхæрды бæллын! 
72 

НЫСТУАН 
Аразæм, амайæм мах 
Стыр коммунизмы гæнах. 
Æмбæлттæ, удфидар ут! 
Иумæйаг цардмæ бырсæм. 
Иумæйаг зондыл лæууæм. 
Æмбæлттæ, размæ тындзут! 
Фесæфæд зивæггæнаг, 
Дæлдзæх—къуылыпымгæнæг! 
Æмбæлттæ, карз сæм хæцут! 
Знаг ма тыхджын у, уæндон. 
Архайы сусæг, æргом... 
Æмбæлттæ, знаджы цæвут! 
Адæмы фарн æмæ кад— 
Абон нæртон арæзтад!.. 
Æмбæлттæ, фидар лæуут! 
1930 
73 

ПРОЗÆ 

ЦАРДЫ УÆЗ 
(Ивгъуыд бонтæй) 
Хъуды ком... Иу мæгуыр хæххон хъæу. Иу мæ- 
гуыр чысыл хæдзар. Бинонтæ: мад, фыд, дыууæ 
æнахъом сывæллоны — чызг æмæ лæгшу. Цæмæй 
цардысты?о Куыд цардысты? Чи нæ радзурдзæни 
уый та? Йе сьш зæхх фаг нæ уыдис, йе фос, йе 
фыдæлты хæзна, йе фæхæцæг хæстæг. Куыддæртæй 
цардысты хæххон æвадаты уæддæр. Фæздæгджын 
хæдзары-иу арты фарсмæ бадтысты сывæллæттæ. 
Йæ кæуыны хъарджытæ-иу кодта сывæллæтты мад 
Марине. Йæ мæгуыры хъæстытæ-иу райдыдта сы- 
вæллæтты фыдБесо. Сæзæххы гæппæлтæ—бызгъуыр 
æмпъызтыты хуызæн;тыххæй ма лæууыдысты къул- 
тыл. Хуымгæнд... Хосгæрст... Хъæбæр хоры къуту- 
иу уыдис сегас сæрды куысты кад. Æгасæй-иу æр- 
тæ мæкъуылы бæрц рацыдис сæ хосгæрстæй. Кæм 
ссардтаид Бесо йæ биионтæн хæринаг, йе дарæс, 
йе къахы дзаума? 
Скодта уазал зымæг. Мит ныууарыди. Æрæм- 
бæрзта йæ уазал урс пæлæзæй хæхтæ. Соса фæн- 
даг дæр æрæхкæдта. Æрбацыбыртæ сты адæмы фа- 
дæттæ. Комрæбыны цъалайы уыдис Бесойы хъæу. 
Комрæбыны цъалайæ-иу касти Бесо хæрдмæ æф- 
цæгмæ æмæ-иу хъуыдыты ныгъуылди куысты тых- 
хæй. „Кусæг хъæудзæн мит мæрзыиæн, — загъта 
Бесо иу хатт æмæ араст ис æфцæгмæ куыстагур. 
Ссыдис станцæмæ, загъта станцæйы хицауæн. Ссард- 
та куыст Бесо. Мызд... Мыздыл та чи дзырдта?! Цы 
77 

раттой, уый. Æхсæз сомы йын лæвæрдтой мæй, уы- 
мæй дæр бузныг. Куыст ссард æм стыр амондау 
ракастис Бесомæ. Зæрдæрухсæй райдыдта кусыи. 
Æрцардис кусджытимæ. Куыста. Фийаг-иу куы рай- 
ста æмæ-иу куы араст ис фæндаг-фæндаг йе’мбæлт- 
тимæ, йæ кæрды бызгъуыры мидæг, йæ пака худы, 
йæ рагон къогъодзиты, уæд-иу æм хъуыддаг афтæ 
каст, цыма, стыр царды хорзы бахаудта, уыйау. Мит 
марзтон, зылдысты фæндагмæ, хъахъæдтой йæ. Стыр 
бузныджы цæстæй касти Бесо уæд куысты хицау- 
мæ. Куы-иу фæзындис уый, уæд-иу цыма куыддæр 
фефсæрмы ис, худайстæй йын-иу акуывта иæ сæрæй, 
арфæ йын-иу ракодта æмæ та-йу йæ куыстыл ныл- 
лæууыд зæрдиагæй. Чи дзы кодта уыйау æнæ мæнг, 
æнæ сайд, æнæ зæрдæхудт куыст? Куыннæ йæ рав- 
зæрстаид куысты хицау иннæты ’хсæн, куыд тæккæ 
сабырдæр æмæ куыстуарзондæры. Иухатт æм хи- 
цау йæхн æрбаласта сындæг æмæ йын афтæ зæ- 
гъы: 
— Бесо! Амы куыст зын у, цыбыр рæстæгмæ у... 
фæлæ дæ искуыдты паддзах фæндагыл бæхтæрæ- 
джы, емсыччы бынаты куы фæтъыссии, уæд уым дæ 
куыст фæрæвдздæр уаид. Лст сомы дын мæй, бына- 
ты—сæрдæй-зымæгæй. Дæхи, дæ бинонты хъуæгтæ— 
æххæст... Хуыздæр дын уыдзæн... 
Иæ зæрдæйыл бадардта Бесо ацы ныхæстæ..- 
Æмæ сæ куыд нæ бадардтаид? Бæхтæрæг, емсыкк... 
Алы мæй афойнадыл цæттæ дæ улупа. Кæрдзыиы 
къæбæр дæ бинонтæн... 
Дардæй-иу паддзах фæндаджы былæй ракасти 
Бесо дæлæмæ, цъаламæ сæ хъæумæ, æмæ-иу са- 
гъæсы бахаудта йæ бинонты тыххæй, кæд исты 
хъуаг сты, кæд сын уазал у æмæ æндæртæ. 
Иухатт æм Марине ссыд æфцæгмæ, бабæрæг æй 
кодта, кæрдзыиы кой йын скодта, ома: кæд дын 
кæрдзын хæссыи хъæуы. Фæлæ сыи хæринаг уым 
лæвæрдтой, æмæ йын Бесо загъта: 
— Сабиты мæт кæн, сабиты, мæ мæт ма кæн... 
Урс дзулы лыггаг ын радта Маринейæн, стæй 
æхца дæр иу чысыл. Рацыди фæстæмæ Марине. Иæ 
зæрдæ куыд иæ срухс уыдаид!.. 
78 

Рæстæг цыди... 
Ракуырдта Бесо йæхи дыууæ боны æмгъуыдмæ 
иухатт. Араст ис дæлæмæ, хъæумæ: цæуон, фенон, 
куыд сты нæ бинонтæ. Цыдис æнцад паддзахы фæн- 
дагыл йæ кæрцы цыбыры мидæг, йæ пака худы, 
хъуыды ко^та, куыд хорз уыдзæни, емсыкк куы 
суа, уæд. Йæ цыд уыдзæни станцæйæ станцæйы 
’--хсæн. Хаттæй-хатт ын-иу бинонтæм бауайыны фа- 
дат дæр фæуыдзæнис, фæстæмæ цæугæйæ. Стан- 
цæйæ сын иу йемæ ’рбахæсдзæн йе нартхор, йе 
хор, йе дзуллаг ссад, йе’ндæр æлхæиæггаг. Æмæ 
та-иу йæ зæрдыл æрбалæууыд Бесойæн дуканийы 
хицау, хин æмæ хытъынджын Сакро. 
Маринейæн фехъусын кодта Бесо йæ фæндиæг- 
тæ. Скуывта хохы дзуафттæм Марине, хохы дзуæрт- 
ты арфæйыл банымадта Марине, хуыздæр æмæ фи- 
дардæр бынат кæй ары Бесо, уый. Бирæ алыхуызон 
фæндтæ рæзыдысты Бесойы бинонты зæрдæты амæй 
фæстæмæ. 
Емсыччы бынаты бацыдй Бесо уалдзæджы ’рдæм. 
Æрцарди станцæйы емсыччыты цæрæндоны. Схаста 
йæхицæн станцæмæ хуыссæнгарзы æфсон иу нымæ- 
ты бызгъуыр æмæ базы зæронд... Хъæццулæн та 
нын уыдис йæ кæрцы цыбыр... Бæхтæм зилыи, бæх 
тæрын... Уый та йæ ахуыр хъуыди, цы! Йæ куы- 
стæй уæлдайдæр бузныг уыдис Бесо. Тыхджыи уы- 
дис кусджыты ’хсæн æмбалдзинад: иууылдæр æм- 
хуызон хæххон адæм, æмхуызон мæгуыр, æмкой- 
мæгтæ. Хорз æмбæлтты ’хсæн та царды уæз уыйас 
хъуыдыйаг нæ вæййы. 
Бирæ цæуæг нæма уыди Арвы комы. Æвзæр 
рæстæг скодта: уазал, мит, тымыгъ... Бирæ уæгъд 
рæстæг уыдис нæ емсыччытæм. Бон-иу фæкуыстой 
станцæйы, ныммарзтой-иу бæхдои, кæрт, фæндаг 
станцæйы цур. Изæрæй та-иу чысыл лампæ ссыгъ- 
той сæ цæрæн бынаты, æрæмбырд-иу сты иумæ,. 
ирхæфстой-иу кæрæдзпйы алы аргъæуттæй æмæ тау- 
рæгътæй, алы хъазæн æмбисæндтæй... 
Иуæй-иу хатт-иу фæцис паддзах фæндагыл цæ- 
уæг. Уæд-иу тагъд-тагъд февнæлдтой сæ куыстмæ. 
Цæсты фæныкъуылдмæ-иу ацæттæ кодтой цæуын 
7<> 

æввонг сæ бæлццæтты. Кæс, æмæ та-иу хох рæ~ 
бынты цæлхыты гуыргуыр ссыди. 
Уыдис рагуалдзæг. Рæсугъд бон скодта. Хæх- 
тæ ма уыдысты æмбæрзт урс-урсид митæй æмæ 
æрттывдтытæ калдтой рухс арвы бын. Хур æрбакаст 
хохы къахырæй коммæ, ныррухс кодта бæстæ ком- 
рæбыны онг. Урс-урсид хуссæрттæ хъæлдзæг цæс- 
тæнгас лæвæрдтой хуры цæстмæ. Уазал дымгæ код- 
та æфцæгæй... Бон фæцæйцыд йæхи ’гъдауыл. Хур 
нæма æрхызти æврагъæй, афтæ станцæйы æрбалæу- 
уыд иу дилижанс. Бадти дзы иу æфсæддон, стыр 
урс худы, дагъистайнаг иымæты мидæг. Куыддæр 
дилижанс ныллæууыди, афтæ бæлццон рахызти æмæ 
бацыди стаицæйы агъуыстмæ. Дыууæ минуты фæс- 
тæ рауади станцæйы хицау... 
— Февналут,— зæгъгæ, загъта уый, —нæ бæлццон 
тындзы Калакмæ, февналут! 
Дилижанс æд бæхтæ цæуын æввонгæй лæууыди 
станцæйы агъуысты дуары размæ. Емсыччы, бынаты 
бадтис Бесо: йæ рады бои уыдис абон. Йæ пака 
худ арф æркодта; бæндæны скъуыддзагæй хорз æр- 
балвæста йæхи, фидар ныххæцыди бозитыл... 
Абадти бæлццон дæр. Фенкъуыста хæрзхаст 
æвæллад бæхты Бесо. Рог цыдæй айстой сæхи соса 
фæндагыл. Цæсты фæныкъуылдмæ фæаууон сты. 
Изæрдалынгты бахæццæ кодта Бесо йæ бæлццоны 
иннæ станцæмæ. 
Раздæхти фæстæмæ Бесо æд дилижанс. Балхæд- 
та урс дзулы джиранка. Сбадти дилижансы. Фæцæ- 
уы. Хæры. Æнцад-уагъдæй ауагъта йæ бæхты. Æн- 
цад цыдысты бæхтæ талынджы. Сындæг цъæхбын 
арвæй æрттывтой æнæнымæц стъалытæ. Урсбын 
дардта Æрфæны фæд кæрæй-кæронмæ. Орионы рæ- 
сугъд æртæ стъалыйы уæлæуæз сфардæг сты рæн- 
хъæй æмæ кæрæдзи фæстæ мидбылты худтысты, 
уæлдайдæр рæсугъд цъæхцæст Сириусмæ. Талынг 
дардта комрæбын, сау хохы цæыдты ’хсæн, йæ хъæу 
кæм уыдис, йæ бинонтæ кæм цардысты, йæ дыууæ 
сабийы кæм рæзыдысты. Царды мæт та сусæгæй 
райхъал из Бесойы хуылфы... 
Цы ’рцыди дпрддæр? Чи йæ зоиы, чи ма йæ ба- 
80 

зондзæн ныр? Бæхтæ фæзилæны цæмæйдæр фæтар- 
стысты. Ахастой. Бозитыл ма, æвæццæгæн, æрба- 
хæцыд Бесо, æвæццæгæн, ма фæхъæр кодта „тпруа, 
-зæгъгæ. Фæлæ ма цы бакодтаиккой Бесойы мæллæг 
æмæ æдых цæнгтæ, уыцы фыдуаг бæхтæн. Ахастой... 
Æхсæвы талынджы ахаудысты былæй æд дили- 
жанс. Ныххæррæгъ сты кæмдæр. Ныппырх ис дили- 
жанс. Йæ цæлхыты хъæр ма дурты хъæримæ ссы- 
ди далæ комрæбынæй. Лæг дæр ныммур ис, ныцъæл 
ис, фæцис, аскъуыдис æхсæвы талынджы йæ мæ- 
гуыр царды уидаг. 
Фæхабар кодтой иннæ бон чидæртæ станцæмæ 
ацы æнамонды тыххæй. Станцæйы хицауæн загътой 
емсыччытæ æмæ иннæ кусджытæ. Ацыдысты æна- 
монды фæзилæнмæ. Акастысты хауæн былæй. Сæр 
дзы зылдис дæлæмæ, уырдыгмæ кæсынæй. Ныххыз- 
тысты къахвæд æмæ фосвæдтыл... Хорзæй дзы цы 
ссардтаиккой. Дæ фыдгул афтæ фæуæд, уыдон куыд 
фесты. Лæгæй, бæхæй, дилижансæй, æмхуызонæй 
ныппырх сты. Цъæлтæй, стæгсæстытæй ссардтой Бе- 
сойы дæр иу ран хохы дыдагъы... 
Фехъусын кодтой Бесойы хъæумæ, Бесойы би- 
нонтæм. Ныккуыдта, ныдздзынæзта Марине, йæ рус- 
тæм, йæ сæры хъуынтæм фæлæбурдта. Мады дзы- 
назынмæ ныккуыдтой дзаг хъæлæсæй сывæллæттæ 
дæр. Уалынмæ Бесойæн йе ’мбæлттæ æрбахастой 
йæ мард. Сызмæлдысты адæм чысыл хæххон хъæ- 
уы. Куыд æмæ куыдзы рæйын сси бæстæ. Бахастой 
йæ хæдзармæ, æрæвæрдтой йæ хæдзары астæу 
бандоныл. Æнкъард каст кодтой хæдзары гæвзыкк- 
мæ. Ныккуыдта ноджыдæр Марине. Хъарæг кодта: 
„Нæ дарæг фесæфти. Цæмæй ма цæрдзыстæм, цæ- 
мæй?..а Тарсты куыдæй куыдтой сывæллæттæ дæр 
уазал къуымы. Фæлæ ма сын кæцæй фехъуыстаид 
Бесо сæ хъарæг, сæ куыд?! Æрæмбырд сты сыхæг- 
ты устытæ, æгъдау скодтой мардæн. Ницыуал ныу- 
уагъта рустæй, сæры хъуынтæй Марине, нал æнца- 
дис йæ дзыназынæй. Устытæ сæ хъарæг райдыдтой. 
Адæм лæууыдысты æнкъардæй. Баныгæдтой йæ 
хъæуысæр уæзæгыл, хъæуы уæлмæрдты. Хист, мæ- 
гуыр хист.дæр ын скодтой адæмы æххуысæй. 
6 Гæдиаты Ц. Æвзаргæ уацмыотæ 81 

Иунæгæй баззадис Марине йæ сидзæртимæ. Уæз- 
зау ыл æрбадтис царды уæз, йæхиуыл, йæ сидзæр 
сабитыл. Царды мæт дзы бацыдис Маринейы, йæ 
1^æссыг уромын нал фæрæзта. Фæцыдис станцæмæ. 
Йæ мыздæй ма цы ’мбæлдис Бесомæ, уый райста. 
Рацыдис фæстæмæ, йæ цæссыгтæ калгæ. Иннæ бон 
фæцыдис Марине дæллаг станцæмæ — Сакройы ду- 
канимæ. Æрдæгироиау, æрдæг гуырдзиагау ын загъ- 
та Сакро Маринейæн дыууæ-æртæ рæвдауæн ныха- 
сы. Сбарста йын иу мерка нартхор, райста йын йæ 
аргъ, сæвæрдта æхца лагъзы æмæ та райдыдта йæ 
рæвдауæн ныхæстæ. Йе ’ккойы ’рбахаста Марине 
нартхоры дзæкъул. Æнхъæлмæ йæм кастысты йе 
стонг сабитæ. 
Райдыдтой куыддæртæй цæрынтæ Марине—идæдз 
ус æмæ йæ дыууæ сидзæр сабийы. 
* * 
Уалдзæг стыхджын. Фæхъарм. Цъæх адардтой 
хуссæрттæ. Райхъал та ис дуне. Райхъал сты адæм 
дæр, рацыдысты сæ хæдзæрттæй æттæмæ. Сæ уæл- 
хæдзæрттæй фæлгæсыдысты алырдæм уыцы хурæф- 
сæстбонты. Мит тади цæгæтты бонæй-бон зынгæдæр. 
Куыд сæ хæсдзæн, цæмæй сæ хæсдзæн йæ дыу- 
уæ гыццыл сабийы—хъуыдыйы ныгъуылди Марине. 
Лæппын цъиутау агурынц уыдои алы бон хæринаг, 
дзых хæлиуæй. Хуымгæнды гæппæлтæ. Хосгæрсты 
гæппæлтæ... Æнæ гал, æнæ бæх цы бакæндзæн?! 
Радта сæ æрдæгыл... Цыппар-фондз путы хъæбæр 
хор. Дыууæ-æртæ мæкъуылы хос. Кæй фаг сты?! Исты 
царды амал агуырдта Мариие, хъуыдыйы бацыди. 
Загъта йын чидæр, æгъдаумæ гæсгæ, дам, фæн- 
даджы хицау хъуамæ баххуыс кæна Бесойы сидзæр- 
тæн. Ноджыдæр ын загъта чидæр, зæды хуызæи ус, 
дам, у фæндаджы хнцау, зæды хуызæн сылгоймаг, 
дам, у; цæры, дам, Дзæуджыхъæуы. Цыма йæм кæ- 
цæйдæр ныфсы хур æрбакасти, уыйау айста йæ зæр- 
дæмæ ацы дзырдтæ Марине. Æххуыс! Æрмæст кæр- 
дзыиы къæбæры фаг, æрмæст сывæллæттæн зæрдæ 
сайæны фаг.,. Кæд бахъомыл уаиккой чысыл. 
82 

Скодта хъарм боитæ. Уалдзæг ныллæууыд. Адæ- 
мы уынæр фехъуыстис хуссар уæлвæзтæй. Уалдзы- 
гон хъуыдыйæгты бацыдысты адæм. Куысты рæстæг 
та æрцыд. Æмæ адæммæ кæсгæйæ, Маринейы зæр- 
дæйы дæр бафтыд уæлдайдæр царды мæт. 
— Цæуын хъæуы Дзæуджыхъæумæ, — загъта 
Марине. Æмæ Дзæуджыхъæумæ ацæуыны фæндыл 
ныллæууыди. Ныфс æй уыдис, æнæ æххуысæй кæй 
нæ ныууадздзысты сидзæрты. Уыдис Маринейæн 
Дзæуджыхъæуы иу дард хæстæг. Зыдта Марине, 
уый дæр мæгуыр цард кæй кæны, фæлæ йын, уæд- 
дæр, æрæпцайыны бынат кæй уыдзæн горæты, уый 
йын йæ зæрдæйæн стыр фидары хос лæвæрдта. 
Срæвдз кодта йæхи Марине, срæвдз кодта йæ 
сидзæрты. Æнхъæлмæ фæкастис уæрдонæй цæуæгмæ, 
фæлæ куыстафон кæй æвдæлди балцы цæуынмæ! 
Иу хъарм, рæсугъд бон, сыстади æд сабитæ Ма- 
рине, хæрзбои загъта сыхæгтæн,-—арфæ йын ракод- 
той, уæдæ цы, уыдон дæр, — æмæ арасти паддзахы 
фæндагыл. Æртæйæ ахызтысты æфцæгыл цæгаты 
’рдæм. Æфцæджы фæзилæнтыл æрцыдысты Терчы 
коммæ. 
Цыдысты фистæгæй æртæйæ соса фæндагыл, мад 
æмæ дыууæ саби-сидзæры, цыдысты чысылгай, æн- 
цад, дзаумайы бызгъуырты, мæгуыргурты хуызæн. 
Исчи-иу куы æрбацæйцыди фæндагыл, уæд-иу æф- 
сæрмы кæнгæйæ иуæрдæм алæууыди Марине, йе-иу 
агуырдта фæсаууон къахвæндаг хæстæджытыл. 
Цыдысты æнцкд...- 
Хæхтæ лæууыдысты æгомыгæй комæн дыууæ- 
рдыгæй, иицы мæт сæ уыдис æшшндæр. Адæм 
цыдысты сæ быны—чи ирои уæрдоны, чи фургоны, 
чи къареты, чи та—фистæгæй. Уыдон уыдис мæт, 
фæлæ сæ алчидæр æрмæст йæхи мæт кодтз. Фурд 
гуылф-гуылфæй тындзыдта кæдæмдæр иарæджы, йæ 
пырх, йæ сæт калдта дуртыл, къæйтыл, цыма зыд- 
та, хуыздæр фадат æм кæй кæсы цæгат быдыры. 
Цыдысты æртæйæ соса фæндагыл фæзилæнмæ. 
Дыккаг бон изæрырдæм Фыдхуызы бынæй нык- 
касти Марине Дзæуджыхъæумæ. Горæты астæуæй 
фидарау урс дардта бæрзонд аргъуан. Æрцыдысты. 
83 

Цин сыл фæкодтой сæ хæстæджытæ. Фæкуыдтой 
иумæ зианыл. Фæбадтысты иумæ, фæныхас кодтой 
æнкъард ныхасæй. Бамбарын сыя кодта йæ хæстæ- 
джытæн Марине, ды дымгæ йæ рахаста æд сидзæр- 
тæ Дзæуджыхъæумæ. Фæуынаффæ кодтой, фæдзырд- 
той æмбисæхсæвы онг. 
Тæлмацæн ын ссардтой Маринейæн иу ирон 
скъолайы лæппу. Ацыдысты горæты кæронæй иумæ. 
Марине æд сывæллæттæ æмæ семæ тæлмац лæппу. 
Ауадысты хидыл. Цæуынц. Иу рæсугъд агъуыстмæ 
бацыдысты. Агъуысты стыр рудзгуытæ, æгас ду- 
æртты хуызæн, æрттывдтытæ калдтой се стыр æвг- 
тæй, Рæсугъд конд дуар. Æрлæууыдысты дуары 
раз. Лæппу бахоста дуар... 
Æнхъæлмæ кастысты æнæ сдзырдæй. Дуар ба- 
хойынмæ рацыдис иу чызг, урс чызг урс раздарæны 
мидæг. Мæсты хуызæй сæм ракасти, бафарста сæ, 
цы уæ хъæуы, зæгъгæ. ^æхæдæг у,—загъта йæхи 
нымæр Марине. Лæппу бамбарын кодта чызгæн се 
’рбацыды хъуыддаг. Маринейæи дæр загъта, кусæг 
чызг кæй у, уый. Мидæмæ сын загъта чызг. Бацы- 
дысгы раззаг уатмæ. Дис кодтой уыцы стыр айдæи- 
тыл, уыцы рæсугъд бандæттыл, уыцы алыхуызон 
ахуырст къултыл... Лæууыдысты... Ракæс-бакæс код- 
той иунæгæй... 
Уалынмæ сæм рацыдис иу бæрзонд ус, уæздан 
хуыз, сау дарæсы мидæг. Зæды хуызæн æм фæкас- 
тч ус Маринемæ. Сывæллæттæ, цыма сæ гыццыл 
зæрдæтæй бамбæрстой хъуыддаг, уыйау амбæхсты- 
сты Мэринейы фæстæ, Маринейы бызгъуырты аууæт- 
ты. Ус лæууыди, хъуыста, цыдæр загъта... 
— Бæхтæ фæтарстысты... Ахастой.,. Расыг уы- 
даид... 
Цæмæй йын æмбæрста йæ ныхæстæ Марине... 
Нал баурæдта йæхи Мариие. 
— Мæнæ, мæнæ, мæ сидзæр сабитæ... ныккуыд- 
та æмæ ахауди усы раз, æрзоныгыл кодта, хъавы- 
дис ын йæ дарæсы кæронæн апъа кæнын. Сывæл- 
лæттæ мæгуыр хуызæй лæууыдысты æнцад æмæ 
аххосджынтау кастысты усмæ. Ницыуал сдзырдта 
ус, бацыди мидæмæ... Æнхъæлмæ та кастысты... 
84 

Чысыд фæстæдæр сын рахаста мидæгæй кусæг 
чызг иу сомы гæбаз, 
— Уый уыи не ’хсивы лæвар..» Цæугæут ныр!.. 
Сомы гæбаз... Райста йæ Марине, йæ цæссыгтæ 
сæрфгæ... Радыдысты. Мæстæй йæ зæрдæ скъуыдй 
Марйнейæн. 

ФЫДÆЛТЫ НАМЫС 
Дæхци мæгуыртыл нымад уыдис рагæй дæр. 
Царди кæмдæр хъæугæрон, стыр фæндаджы цур, 
быдырмæ хæстæг. Йæ хæдзар — тъæпæн, хъæмпæй 
æмбæрзт, йæхи хуызæн ныллæг æмæ мæгуыр хуыз. 
Уæлдайдæр мæгуыр хуыз дардта Дæхцийы хæдзар 
зымæгон бон, уазал уддзæфы бын, митæй æмбæрзт, 
æмæ зымæг дæр мæлæты уазал уыдис; тъæнджы 
мæй тызмæгæй къахдзæфтæ кодта размæ бонтæй 
æмæ ’хсæвтæй, хъызтæй улæфыд хохæй быдырмæ, 
бакæс-бакæс кодта Дæхцийы хæдзармæ. Хуыцаубон 
уыдис абон, æмæ кæд иннæ бонтæй ницы хъауджы- 
дæр уьтдис, уæддæр Дæхци дæр æмæ йæ бинонтæ 
дæр бæрæгбоны цæстæнгас æвдыстой. Бабыз, Дæх- 
цийы ус, архайдта арынджы цур хæдзары къуымы; 
Сона, се’хсæрдæсазыккон чызг, æрзоныгыл кодта 
артдзæсты фарсмæ æмæ суджы къæцæлтæ æвæрдта 
фæздæгкалгæ артыл. 
Дæхци сыстади, йæ кæрцы зæронд æрбалвæсга 
рокæй æмæ рацыди кæртмæ. Хæдзары раз надыл 
алæууыди иу чысыл, бакасти скъæты ’рдæм: уым 
Мысост, йе стдæсазыккон лæппу, бæх æмæ хъугæн 
хос бавæрдта, стæй арасти уынджы ’рдæм. Æнцад 
фæцæйцыдис хъæуы ’рдæм Дæхци фæндагыл. Йæ 
сæры магъзы кæрæдзи фæдыл уадысты йæ хъуыды- 
тæ. Стæй æххуыс та куыннæ кæны ныры хицауад 
мæгуыртæн, — хъуыды кодта Дæхци, — фæлæ... йæ 
сабыры фæдыл, йе ’нæсдзырды, йæ нæуæндоны фæ- 
дыл рагонау мæгуырæй баззади кæмдæр хъæугæрои. 
86 

Йæ туг, йæ хид акалы йæ бинонтимæ йæ нартхоры 
хуымы гæбазыл, йæ хосгæрсты гæппæлыл. Йæ мæл- 
лæг хытъынджын бæх Кучка, сæ ныллæг хохаг 
хъуг, Бабызы кæрчытæ—иууылдæр æм фæкастысты 
хæрз мæгуыр æмæ æнамонд йæхи хуызæн, йæ би- 
нонты хуызæн. Мысост æмæ Сона, йæ иунæг фырт 
æмæ йæ иунæг чызг, сæхи комсомолыл ныффыстой, 
партион чыримæ сбастой сæхи, цавæрдæр æмбырд- 
тыл зилынц, æмæ куы акæсай, уæд æм уыдоны 
фæрцы сыхæгтæй чидæртæ знаджы цæстæй кæсын 
байдыдтой. Йæ зæрдыл æрбалæууыдис Илас, бон- 
джын Илас, йæ сыхаг... Уыцы сахат Иласы хæдзары 
цурты фæцæйцыдис Дæхци. Кæсы,æмæ кæрты дуа- 
рæй рахицæн Илас йæхæдæг. Ныллæууыдис Дæхци 
дæр, арфæ йын ракодта, уæдæ цы, Йæ бæрзондæй 
йæм æркасти дæлæмæ Илас. 
— Гъе, Дæхци,—загъта Илас,—бæстæ фесæфтой 
дæ фырты льтмæнтæ—ацы фыдуаг болыиевиччытæ, 
фесæфтой фыдæлты намыс. Куывд сарæзтой, зæгъы, 
сæ ногбонты, нæлæй, сылæй иумæ сбадтысты. Хуы 
аргæвстой, хисдæры раз æрæвæрдтой хуыйы сæр. 
Насхъидаты зæроид сæлхæр та сын кувæг уыдис. 
Систа, зæгъы, хуыйы сæр æмæ скуывта уастыр- 
джийæн. Пуй, æлгъыст фонт, æлгъыст фонт... 
— Æмæ сын иæ бон циу?—сдзырдта Дæхци. 
— Раст зæгъыс, нæ бон сыи циу, фæлæ... Сæ 
адзалы бон æрхæццæ кæны, ма тæрс. Тохтиаты Мам- 
сыры зоныс, паддзахы рæстæджы йæ булкъоимæ 
бирæ нал хъуыди, афтæ зæгъы: „Ацы уалдзæгæй 
дарддæр нал ахæсдзысты*... Диссаг та куыинæ у, 
диссаг, уæддæр, куыд сæм фæкастысты ныронг дæр 
иниæ паддзахæдтæ... Фæлæ, Дæхци, мæ хур, дæ 
фырт æмæ дæ чызджы бахъахъæн, фыдуаг фæсивæ- 
димæ сты, æмæ... 
Иу чысыл ма алæууыдысты, стæй Илас сæхимæ 
баздæхти, Дæхци та йæ фæндагыл ацыдис дарддæр 
хъæуы ’рдæм. Ныр ног мæт бацыдис Дæхцийы 
хуылфы: йæ фырт Мысост, йе ’нхъæлцау, йæ чызг— 
Сона... Куы та ссæуой, мийаг, фыдбылызы урсытæ, 
уæд та нал æвзардзысты аххосджын æмæ æнаххос. 
Хъуыдыты мидæг йæ зæрдыл æрбалæууыдысты Де- 
87 

никины дуджы тыхмитæ, расыггæнаг хъоиаæгцæст 
хъазахъ, ауындзæитæ. Йæ цæстыл ауади: ауыгъдæй 
лæууы хъæуы астæу, къæнцылары раз, фæзы, иу 
лæг9 уырыссаг уыдаид, æвæццæгæн, дарæсы скъуыд- 
тæ йыл — кусæг лæг, мæгуыр лæг, чи уыд, ахæм. 
Æфсæддон хъазахъ ын йæ дзыхы зыхъыры батъы- 
стой бапъироз, йæ худы зæронд ын ныссагътой къул- 
сагъд. Циркау ыл æмбырдтæ кодтой хъæуы сывæл- 
лæттæ. „Хуыцау ма раттæд, хуыцау ма раттæда>— 
йæ комæй схаудта Дæхцийæн. Налоацыди дарддæр, 
фæстæмæ раздæхти мæстджынæй. Йæ зæрдыл та-иу 
ног æмæ ногæй æрбалæууыдысты: „дæ фырты лы- 
мæнтæ". Æвзæр, æнамонд цот, адæмæй дæр мæ 
фæхицæн кæндзысты ацы фыдбылызтæ. Раст зæгъы 
Илас: „Фесæфти фыдæлты намыс: фырт фыдмæ нал 
хъусы, чызг мадмæ нал кæсы, кæсдæр æмæ сæм 
хисдæр нал ис, дзуар нал зонынц..." 
Бабызы иунæгæй баййæфта Дæхци. Мысост æмæ 
Сона ацыдысты хъæуы клубмæ. Дæхци адæмы ’хсæн. 
уайсадæг усау æнæсдзырд уыдис, фæлæ хæдзары 
та фыддзырд. Бамбæрста йæ Бабыз, цæуылдæр та 
мæсты кæй у йæ лæг. 
— Бæстæ фесæфтой æлгъыстытæ, — тызмæгæй 
сдзырдта Дæхци. 
— Чи та дын у, чи? — йе *ргом æм аздæхта 
Бабыз. 
— Чи?—Дæ цоты лымæнтæ, æндæр чи. 
— Ныууадз, дæ хорзæхæй, чидæр та дæ сар- 
дыдта. 
— Кæм сты, зæгъ-ма мын уæдæ, дæ цот, кæм 
ралли-балли кæнынц? Уæдæмæ дæ фырт дæр æмæ 
дæ чызг дæр дæхи хуызæн дзæгъæлдзу æмæ на- 
лат сты. 
Æрæгмæ æрцыдысты уыцы бон Мысост æмæ Со- 
на. Хъуырхъуыр гæнгæ, æлгъитгæ бафынæй Дæхии 
йæ чысыл уаты. 
Уыцы бонæй фæстæмæ Дæхци куы сусæгæй, 
куы ^ргомæй быцæу систа Мысост æмæ Сонаимæ. 
Ницы йын æнтысти æмæ-иу йæ маст акалдта Бабы- 
зыл. Иухатт та куы уыдис, уæд Дæхцийы хæдза- 
ры ’рдæм йæхи сласта Илас. Ныллæг кауы сæрты 
88 

бакасти мидæмæ, йæ лæдзæгæй æрхоста кау æмæ 
бадзырдта: 
— Гъе, Дæхци, хæдзары дæ, æви?.. 
Дæхци йæм рауади. Кæрæдзийæн саламтæ рад- 
той. Стæй Илас рагонау йæхи ныццавта больше- 
ВИКТЫЛ. 
— Уæллæгъи, Дæхци, цыдæр та сфæнд кодтой. 
Иæ хор нын байстой, нæ фос нын исынц... Тохтиа- 
ты хъуццытæй ахæм акодтой, æмæ бон дыууæ 
ведрайы æхсыр лæвæрдта. Ныргæвстой йæ кæмдæр. 
Ныр та... Ницы фехъуыстай мийаг? 
Фæлæ-иу Дæхцийæн кæд Мысост исты загъта, 
уый йеттæмæ... æмæ йын Мысост дæр ног хабарæй 
куы ницы фенын кодта ацы фæстаг афонты. Илас 
куы бамбæрста, Дæхци ницы зоны, уæд ахъуыды 
кодта: „Мæтæй мæлыс, дæуæн дæ фырт се’мбал у 
æмæ дын цæмæй у тас", йæхæдæг загъта: 
— Дæ фырт Мысост... зæгъ ын, æмæ сæ ныу- 
уадза афоныл... стæй тасы сахат, мийаг... ме’вджид 
фод... Сæ мады стæи: мæ лымæны фырт... 
Æмæ, цыма, цæуынмæ хъавгæйæ, ныхасыл баф- 
тыдта: 
— Дæ чызг Сона... Хæлар ныхас зыгъуыммæ ма 
бамбар: Хъобайнаг стæм нæ дыууæ дæр... Ныры 
фæсивæд... 
Цыма йæ исчи кардæй фæрæхуыста, уыйау фæци 
Дæхци. 
— Куыйтæ æмæ хуытæ сты ныры фæсивæд. Ма- 
ринаг сты, — сдзырдта, стæй баздæхти хæдзармæ. 
Бабыз арты уæлхъус архайдта. Ницы загъта 
Дæхци Бабызæи, кæд мæстæй йæ зæрдæ тъæппытæ 
хаудта, уæддæр. Рацыди фæстæмæ кæртмæ. Бака- 
сти скъæтмæ, Кучка йæм раздæхта йе ’мбаргæ цæ- 
стытæ æмæ йæм бамырмыр кодта. „Гъæуырын дæ 
гуыбыны, хæрæга, — зæгъгæ, йæ фæрæхуыста йæ 
дзырдæй Дæхци, йæхæдæг мæстынæ ацыди уыиджы 
’рдæм... 
Чысыл фæстæдæр Иласы ус бадти Бабызы цур 
æмæ йын ныхас кодта, куыд сæнæгъдау сты ныры 
чызджытæ. Æмæ, зæгъы, сылгоймагæн йæхи ама- 
рын кæм æмбæлы, уым уыдон хъалæй æмбырдты 
89 

зилынц. Чи кæй у æмæ кæимæ цæры, уый æвзарæг 
нал ис. Фесæфти сылгоймагæн йæ намыс, йæ цæс- 
гом. Бахатыр кæн, Бабыз, мæ зæрдæ, фæлæ дæ 
чызг Сонайы хъахъæн. Цыдæртæ дзы дзурынц. 
— Æмæ дзы уагæр цытæ дзурынц? — схъæр 
кодта Бабыз. Гъей, джиди, æмæ уыцы дзæнгæда- 
цæгъдджыты къоппатæ ныссæтт,.. 
Фæлæ уæддæр йæ хуылфы Сонайы мæт бацыди 
Бабызæн дæр. 
Иу цалдæр боны фæстæ хъæуы сылгоймæгтæн 
уыдис æмбырд, æмæ Сона дæр æмбырдмæ ацыдис. 
Зымæгои изæр цъындæй фæцæй лæсыд уазал æхсæ- 
вы ’рдæм. Бабыз йæхи нымæр мæты бахауд: кæд 
æрцæудзэен Сона, зæгъгæ, йæ фыд æм куы хæца. 
Мысост изæры куыстытæ фæцис æмæ ныр æрбадти 
хæдзары. Райста чысыл лампæ, йæ мады чырыны 
зæрондыл æрхъил кодта æмæ сындæггай, дзырдæй 
дзырдмæ хилгæ, кастис ирон газет. Дæхци æрбацы- 
ди, хорз куы ’рталынг ис, уæд. Иæ цæст мæсты 
хуызæй ахаста хæдзарыл æмæ бафарста: 
— Уæдæ Сона кæм ис? 
Бабыз йæ лæджы хъæлæсы ахастæй базыдта, мæ- 
сты та кæй у, уый. Мысост йæ сæр сдардта æмæ 
йе ’ргом раздæхта йæ фыды ’рдæм. 
— Дзæуджыхъæуы сылты ’хсæн кусджытæй чи- 
дæр æрцыд, æмæ сын абон æмбырд ис. 
Мысост йæ ныхас нæма фæцис, афтæ алы фыд 
ралæхурдта Дæхци, нал фæлæууыд. 
— Родтæмдзæуджытæ, ралли-балли кæнынц сахар 
æмæ хъæутыл. Худинаг дæр нал зонынц, худинаг. 
Фесæфтой фыдæлты намыс... 
Куыд фæстæмæ та аздæхт Бабызы ’рдæм, йæ 
чызджы кæй нæ хъахъæны, кæй йæ фæхудинаг код- 
той, адæмы комы кæй бахауд æмæ ноджыдæр æмæ 
ноджыдæр. Мысост ныууагъта газет, сыстади, йæ 
тугдадзинтæ рахъазыдысты йæ цæсгомыл, цыдæр 
зæгъын ма хъавыди, фæлæ Бабыз фæраздæр: 
— Ныууадз-ма, дæ хорзæхæй. Цы нæ фыд дзырд 
схаудзæн дæ комæй. 
Дæхци бауади Бабызмæ. 
— Хæрæг дæ æмæ дæ цот дæр дæхи хуызæн!— 
90 

Æмæ дард фæхаста йæ рахиз къух, ныццæвынмæ 
йæ хъавыди тымбыл къухæй, фæлæ йын йæ къух 
Мысост ацахста. 
— Цы кæныс, баба, сæрра дæ, æви цы!.. 
Дæхци æвиппайды æрынцади, æрсабыр и, цыма 
йæ уæнгтæ æнæнхъæлæджы æрызгъæлдысты, уыйау, 
стæй æрбадти бандоныл, æнæ исты сдзургæ; куыд 
фæстæмæ сыстади æмæ гуыбыр-гуыбырæй ацыди 
уатмæ. „Фесæфти, фесæфти фыдæлты намыс". Бабыз 
дæр йæ фæдыл араст ис! 
Чысыл фæстæдæр Бабыз раздæхти уатæй: схуыс- 
сын кодта йæ лæджы, уæдæ цы. Сона дæр фæзынди. 
Ныр бадтысты æртæйæ хæдзары, Бабыз сын дзырд- 
та, цæмæй сæ фыды мæсты ма кæной, стæй æна- 
фоны рацу-бацу дæр хорз кæй нæу. 
— Æмæ ныры рæстæг цы рæстæг у, нана, нæ 
зоныс?—сдзырдта Сона. 
— Рæстæг рæстæг у, фæлæ рæстæг дæр æнафон 
зоны. 
— Уæллæгъи, нана, Соиа ам дæуæн ницы пайда 
у,—загъта Мысост. Уæдæмæ бадзурдзынæн æз пар- 
тион чыримæ дæр, нæ комсомолимæ дæр, стæй 
сылты ’хсæн кусджытимæ дæр, æмæ йæ рабфакмæ 
арвитдзыстæм. Уадз æмæ ахуыр кæна... Паддзахады 
хардзæй. Рабфачы иууылдæр паддзахады хардзæй 
ахуыр кæнынц. 
— Бæргæ, исты куы бакæнис ды дæр, дæ хо у,— 
загъта Бабыз. 
Мысост æрæвæрдта комсомолы чыры раз, цæ- 
мæй Соиайы арвитой Дзæуджыхъæуы рабфакмæ. 
Раст уыцы заманы чиныг дæр æрцыди сахарæй, цæ- 
мæй рабфакмæ иу удгоймаг рарвитой, зæгъгæ. Сона 
хъæуы райдиан скъолайы уый агъоммæ бакаст æр- 
тæ азы æмæ йын хъуамæ зын нæ уыдаид рабфачы 
ахуыр кæнын. Хъæууон организацитæ ныллæууы- 
дысты Сонайы арвитыныл. Ныр Сонайы срæвдз 
хъуыдис истæмæйты. Мысост ыи комсомолы чыры 
æххуысæй балхæдта æхсæны дуканийæ батинкæтæ. 
Бабыз ын систа йæ чырынæй йæ морæ кæлмæрзæн, ныр 
иу дæс азы æвæрдæй кæй фæдардта, стæй йæ кæр- 
чытæй иу цалдæр ауæй кодта. Бабыз ской кодта 
91 

Дæхцийæн дæр Сонайы тыххæй, фæлæ Дæхцийы 
дзыхæй æлгъыстыфыд ныхас йеттæмæ ницы схау- 
дис: „Фыдæлты намыс сафæг сты... Кæдæм æй фæн- 
ды, уырдæм цод". 
Иу цалдæр боны фæстæ Сона, хъæусоветы брич- 
кæйы бадгæ, фæцæйцыдис, хур дзæвгар ссыд, афтæ. 
Бабыз æм рауади йæ цæссыгтæ сæрфгæ, кæд ма 
йæ фендзынæн, зæгъгæ. 
— Цы кæуыс, цы, иана?—загъта Сона,—мæрд- 
тæм, мийаг, куы нæ цæуын, йе мæ Сыбырмæ куы 
нæ хæссынц, Дзæуджыхъæумæ цæуын, æндæр.., 
Фæлæ мады зæрдæ йæ хъыгæй тъæппытæ хауди 
уыцы сахат, уæлдайдæр та бричкæ куы адард ис, стæй 
куы фæаууон ис, уæд. Хæдзары иунæгæй ноджы 
тынгдæр фæкуыдта Бабыз. 
Базыдта Дæхци диер, уæдæ цы, Соиа кæй ацыди 
Дзæуджыхъæумæ. Йæхи нымæры хъуыды кодта: 
„Мæнæй оахицæн мæ чызг... Ау... уæд та мæлгæ 
акодта". Йæ зæрдыл æрбалæууыдысты, ныццавтой 
йæ сæ сауджыны ныхæстæ. Ныхасы бадтис иухатт 
æмæ дзырдта: 
„Уырны уæ, газеты йæ бакастæн мæхæдæг: уы- 
цы рабфакты цы сылтæ ахуыр кæнынц, уыдон, дам, 
фæндзгай-æхсæзгай мæйттæ дарынц". „Уадз. Мæнæй 
ахицæн... Уæддæр мæ зæрдæйы цы фæндиæпæ уы- 
дис... Сона — чындздзон чызг... Иу хорз лæджы 
фырт... Курджытæ... Хорз ирæд—мæгуыр хæдзарæн 
стыр æ.ххуыс. Стæй чындзæхсæв; хæрд æмæ нозт, 
хъазт æмæ кафт... Дарддæр хорз хæстæг. Цы 
фæнды фæуæд ныр... Мæнæй ахицæн*. 
:«« 
Хур уæлæуæздæр исын байдыдта йæхи хæхты 
сæр арвыл, æдзынæгæй касти дунемæ, фæлæ ма 
йын уыйас ницьГнтысти: зымæг нæ куымдта йæ 
бынатæй фезмæлын. Бонтæ зынгæ фæдаргъдæр сты. 
Иу ахæм бон Мысост фехъусын кодта йæ фы- 
дæн, изæры стыр æмбырд кæй уыдзæн скъолайы 
залы—хъæуы клубы: Дзæуджыхъæуæй æрцыди иу 
æрвыст лæг æмæ ныхас кæндзæн колхозты тыххæй. 
92 

Арæх-иу нæ цыди Дæхци æмбырдтæм, фæлæ 
ацы хатт загъта йæхицæн: „æнæ цæугæ нæй\ 
Изæрмилтыл Дæхци рарасти кæртæй. Сæмбæлд 
Иласыл. Нæ уарзта ныры хицауады Илас, хорз æй 
зыдта уый Дæхци. 
— Де’зæр хорз, Дæхци,—загъта Илас,—фæцæ- 
уæм та, уæдæ. т, 
— Фæцæуæм, уæдæ цы кæнæм... 
— Цы та нын æрхъуыды кодтой, цы уаргъ та 
ныл æвæрынц. Чи зоны уый та... Байхъусдзыстæм. 
Цæйдæр колхозты кой кæнынц... 
— Гъе, Дæхци, нæхицæн цардыстæм фæрнджы- 
нæй æмæ нæ фесæфтой бынтон. Æрхъуыды кодтой 
æххуырст æмæ цæйдæр тугцъир æмæ цæйдæр æм- 
бисцæрæг. Æмхуызон мæгуыр нæ уыдыстæм, æви? 
Ныддихтæ нæ кодтой, раст фыд-сырдау. 
Мæгуыры коймæ Дæхцийы зæрдæ^фæхудт Ила- 
сыл, фæлæ ницæмæй равдыста уый. Йæхи нымæр 
ахъуыды кодта: „Гъе, гæды рувас, ды дæр дæхи 
мæгуыртыл банымадтай, нæа... Æргомæй та загъта: 
— Æмæ сын нæ бон циу?.. 
— Иæ бон сын бирæ у, Дæхци... Адæмы фарн, 
мæ хур... Фæлæ фехæлдысты адæм дæр, нал сæм 
ис нæ æфсарм, нæ—цæсгом, иæ иубæстон, нæ хи- 
цон... 
Амбæлдис сыл хъæуы сауджын. 
— Æмбырдмæ цæудзыстут... Уе ’зæртæ хорз... 
— Æмбырдмæ цом,—загъта Илас» 
Иу чысыл ауадысты æнæсдзургæйæ. 
— Хуыцауы тыххæй, сауджын,—-загъта та Илас,— 
исты ма арыс? Аргъуан уыд, æмæ дын æй басыгъ- 
той: хæлынбыттыртæ дын дзы ахстæттæ кæнынц. 
Дин уыдис, æмæ дын дзы хынджылæг кæнынц. 
Уæздан пæлæз-иу дардтай, æмæ дын æй аивын 
кодтой цыбырдым кæрцæй. 
— Цæмæи афтæ зæгъыс? 
Хинæйдзаг цæстæй скасти сауджын Иласмæ, 
ахъуыды кодта: „Зулик, ды дæр та мæ къахынмæ 
хъавыса. 
— Хицауад динмæ хорз цæстæй куы кæсы,— 
93 

загъта сауджын.— Цы дин дæ фæнды, уый æххæст 
кæн, цы хуыдауæн дæ фæнды,уымæн кув. Аргъуан 
дæр... Адæм нæ бæззынц, уый йеттæмæ ахæм дзæ- 
бæх æмæ ахæм райдзаст хъæуæн аргъуан не’мбæлы? 
Аргъуан та дины къордæи фæдæттынц. Фæлæ нæ- 
хуыдтæг иæ бæззæм, нæхуыдтæг, Илас... 
— Ныууадз дæ рувасы *#шхæстæ. Уæдæ дын 
хъæлæсы бар цæуылнæ ис, зæгъ-ма? Уæдæ скъола- 
ты динимæ цæмæн быцæу кæнынц, хуыцау æмæ 
зæдтæ, дауджытæ гæды дзырдтæ сты, зæгъгæ? Уадз, 
сауджын, дæ рæстæг фæци æмæ йыл басæтт... 
— Хуыцауы фæндтæ нæ чи зоны,—загъта сау- 
джыи. 
Афтæ ныхас гæнгæ, бахæццæ сты скъолайы кæрт- 
мæ. Æрталынгтæ ис. Скъолайы рудзгуытæй æттæ- 
мæ рухс кастис. Сауджын нæ бауæндыдис мидæмæ: 
йæ зæрдыл æрбалæууыдис, иухатт æй советмæ æв- 
зарыны æмбырдæй кæй расырдтой, уый, хъæлæсы 
бар, дам, дын нæй, зæгъгæ. Слæууыди кæйдæрти- 
мæ æтте иуварс. Дæхци дзы базыдта æрмæст Тох- 
тиаты Мамсыры. 
Дæхци æмæ Илас бацыдысты кæсæн залмæ. За- 
лы мидæггаг кæрон, сценæйы бæрзондыл, фынг 
æвæрд. Фынгыл иу чысыл лампæ залмæ гæзæмæ 
рухс кодта. Адæмы уынæрæй æмæ тамакойы фæз- 
дæгæй байдзаг ис дæргъæццон зал. Чи бадти, чи 
къулыл æнцой кодта, чи йæхицæн бынат агуырдта. 
Дæхци размæ ацыд. Илас баздæхт фæстæгты ’рдæм: 
„Абон та мæгуырты рад у разæй бадына,— эхъуыды 
кодта Дæхци, куы акасти разæй бадджытæм. Æх- 
сызгон ын уыдис, фæсивæд ын бынат куы радтой, 
уæд. 
Уалынмæ сценæмæ æрбацыдысты иу цалдæр лæ- 
джы. Дæхци дзы базыдта Мисайы, хъæуы советы 
хисдæры—Хæмæты, партион чыры секретары æмæ 
ма ноджыдæр кæйдæрты. Сæ цуры лæууыди Дзæу- 
джыхъæуæй æрцæугæ уазæг, ныллæг бæзæрхыг 
лæппу-лæг, уырыссаг цыбыр кæрцы мидæг. Дæхци 
сценæйы лæуджыты ’хсæн ауыдта Мысосты дæр. 
Миса акасти залы талынгмæ, афтæмæй алæу>ыд 
иу дзæвгар. 
94 

— Сабырдæр чысыл,—ахъæр кодта адæмы’рдæм. 
Стæй адæм куы ’рсабыр сты, уæд загъта: 
— Байгом кæнæм уæдæ не ’мбырд, хорз адæм. 
Абон нæм бæстæйы организацитæй зынаргъ уазæг 
æрцыд. Стыр хъуыддаджы тыххæй раныхас кæн- 
дзæни, ног царды ’гъдау—социализммæ бахизыиы 
тыххæй, лыстæг хъæууон хæдзарадтæй иумæйаг æх- 
сæны хæдзарадмæ, колхозтæм аивыны тыххæй. Мах 
уæ курæг стæм, цæмæй зæрдиагæй байхъусат. Иыр 
та уал равзарæм æмбырды президиум. Партион чыры^ 
номæй амонæм мах фондзы... Æмæ сын Миса загъ- 
та сæ нæмттæ. 
— Разы стут? 
— Разы стæм, разы стæм,—схъæр кодтой алы- 
рдыгæй. 
Æрмæст дард, фæсте лæуджытæй, чидæр размæ 
фехста: „Уæхи та ’взарут, уæхи". Фæлæ йæ ныхæс- 
тæ аныгъуылдысты адæмы уынæры мидæг. 
Президиум æрцахстой сæ бынат. Адæм ныхъус 
сты. Уазæг сценæйы раззаг кæронмæ рацыдис. 
— Æмбæлттæ!Мæ ныхас уыдзæни хъæууон хæ- 
дзарады коллективизацийы тыххæй. 
Аив, зæрдæдзæугæ хъæлæс, стæй ирон ныхас... 
Æнцад æм хъуыстой адæм, æдзынæгæй касты- 
сты сценæмæ—ныхасгæнæгмæ. Бирæтæ дзы не’мбæр- 
ста Дæхци, фæлæ уæддæр хуыздæр цардыл кæй 
дзуры, хуыздæр царды уагмæ кæй сиды, уый бам- 
бæрста. Зæрдиагæй хъуыста Дæхци. 
„Ленины зонды бындур, йæ ныстуантæа,—зæгъгæ, 
уазæг дзырдта, æмæ йæ ныхæстæ кæрæдзи фæдыл 
уадысты, цæугæ доны уылæнтау: „Коммунистон 
партийы уынаффæтæ... Фынддæсæм съезд, æхсæр- 
дæсæм партион конференци.,. Це-Кайы фæндтæ... 
Бæстæйы пълантæ... Советон хицауад... Кусджыты 
æмæ æххуырстыты уаг... Мæгуыр зæхкусджыты 
амæлттæ... Коллективизацийы фæндаг...44 
Фыдæй-фыддæр æм фæкастис Дæхцимæ йæ 
ныронджы цард. Кæмдæр хохы цъассы царди хæрз 
мæгуырæй, стонг æмæ уазал æййафгæйæ. Ралыгъ- 
дис йæ царды цæдис æмбалимæ быдырмæ. Æххуыр- 
сты фæцыдысты дыууæйæ хæдзари-хæдзар. Кæйдæрты 
95 

зын куысты бын ссæстæй æрвыстой сæ бонтæ: кæ- 
мæндæр гутон кодтой, кæмæндæр рывтой, хосы 
куыст кодтой, тыдтой нартхор, ластой дур... Адард 
гс уыцы фыд рæстæг. Æртæ азы æххуырстæй 
фæкуыстой Иласмæ дæр æмæ сын уый сæ куысты 
мыздмæ ракуырдта хъæуæй æрцæрæн бынат хъæу- 
гæроьь Рæстæгмæ цæрджыты уаг дæр бавзæрстой 
уæд. Йæохалагъуд аивта сындæггай сахъарийы хæ- 
дзарæй. Йæхи хуызæн мæгуырты руаджы зæххы гæ- 
баз бакодта. Фæзындис æм бæх... Уалынмæ паддзах 
расхъиудта. Нæртон дуг ныллæууыдис. Хъæубæсты 
хъæууонты бартæ йæм æрхаудтой уымæ дæр, зæхх, 
æндæр... Фæлæ йæм кæд бæх æмæ хъуг дæр ис, 
кæд Бабыз скодта йæхицæн кæрчытæ, уæддæр мæ- 
гуыртыл нымайы йæхи абоны онг дæр: мæгуыр у, 
уæдæ цы... Æмæ-иу ныр мæгуыр зæхкусæджы кой 
куы скодта ныхасгæнæг, уæд-иу йæ зæрдæ йæ 
хуылфы цырддæр æмæ хъæлдзæгдæр базмæлыди. 
— Ныр бæлвырд сбæрæг ис,—-дзырдта уазæг,— 
хицæнтæ æмæ лыстæг хæдзарадæй цас пайдадæр у 
зæхкусæг лæгæн стыр æхсæны хæдзарад, уæлдай- 
дæр та зæхкусæн машинæтæй рæвдз куы уа, уæд. 
Зæхкусæг адæмы цард фæхуыздæрæи ис æрмæст 
иу фæндаг—иумæйаг коллективон хæдзарады фæи- 
даг^ колхозы фæндаг. 
Дæхци æмбæрста, ныры хуызæн дарддæр куы 
ахæсса, уæд рагонау æвадатæй кæй баззайдзæн, 
фæлæ цы амæлттæй аивæн ис цардæн, уымæн ницы 
зыдта. Колхозтæ,—зæгъынц... Бирæ ха^ттыты-иу 
ракодтой сæ кой хъæубæсты, фылдæр фаугæ. 
Хъуамæ æххуырстытæ, хъуамæ мæгуыр зæхкус- 
джытæ, хъуамæ æхмбисцæрджытæ се’ргом æнæ гуы- 
рысхойæ аздахой колхозы^рдæм. Æнцондæр уы- 
дзæнис уæ куыст, уæ фæллой, æнцондæр ссарæн 
уыдзæни зæхкусæн машииæтæ, уæрæхдæр уыдзы- 
сты уæ царды фæндæгтæ... Æгас хъæуæй... æгас 
бæстæйæ... иугуыр коллективизацимæ, социализмы 
бындур æрæвæрынмæ... Адæммæ цы тых, цы ма- 
дзал ис, уыдон æрбамбырд, æрбайсын хъæудзæн ра- 
гацау уалдзыгæнды агъоммæ кусæг фос: бæхтæ, 
æидæр кусæнгарз. 
96 

„Ау, æмæ иунæг бæх кæмæ ис, уыдонæн та 
куыд?а—ахъуды кодта Дæхци, фæлæ йæ хъуыды 
дард нæ ахаста. Сценæйæ залы талынг æмæ æнуд- 
мæ калдысты ног ныхæстæ. 
.— Стыр классон тох аразынц æмæ ноджыдæр 
араздзысты колхозты ныхмæ фæллойгæнæг адæмы 
знаг цъулбертæ. Семæ хъæуы тох. Фесафын сæ 
хъæудзæн, куыд класс, уæ астæуæй. Æрмæст ку- 
ч:æг лæгæн, æрмæст фæллойгæнæгæн ис бынат нæ 
царды мидæг. 
Дæхцийыл æрбатыхстысты ног хъуыдытæ æмæ 
ног фæндиæгтæ. Цавæрдæр цæуæнтыл бахъардтой 
мидæмæ йæ хуылфмæ, барæвдыдтой йæ уалдзыгон 
уддзæфау. Уарзон хицоны цæстæй касти дзурæгмæ, 
цыма йын исты бавæййы, уыйау. 
— Размæ, стыр иумæйаг хæдзарадмæ, стыр иу- 
гуыр коллективизацимæ, нæ фæндиаг социализммæ! 
Адæмы уынæр æмæ æмдзæгъдимæ сæмхæццæ 
сты ныхасгæнæджы фæстаг дзырдтæ, цыма чидæр 
æвиппайды бакалдта залмæ æнæнымæц дывдывгæ- 
нæг мыды бындзытæ. Бæрæг нал уыдис, чи цы дзырд- 
та. Куыдфæстæмæ, адæм чысыл куы ’рынцадысты, 
уæд президиумы дзырдмæ гæсгæ, чидæртæ райдыд- 
той ныхас. Сценæйы лæуджытæй иу рацыд æмæ 
цыма æмбырдæн фæд амыдта, уыйау, загъта, стыр 
хъуыддаг кæй у коллективизацийы хъуыддаг æмæ 
йыл бакусын кæй хъæуы. Уый фæстæ дзурджытæ 
фæцис адæмæй дæр. Кæрæдзийы фæдыл, чи хорз 
арæхсгæйæ, чи та æрдæг рæмыгъдтытæй æргом код- 
той сæ фæндиæгтæ. Иутæ хъæбæр дзырдтой кол- 
хозты сæрыл. Иннæтæ: „Раздæр уал нын равдисут, 
исты нын фенын кæнут, стæй нæ уæд колхозмæ дæр 
бакæндзыстут". Аниæтæ: „Иумæ зæхх бакæн, гъа, 
фæлæ фос æмæ кусæнгарз айсыныл разы не стæм: 
фесæфдзысты æнæ зылд, æнæ фæкастæй". Фæсте 
хаттæй-хатт хицæн хъæртæ фехъуыст: „Адæмы сæфт- 
мæ тæрынца, „Бабын нæ кæндзысты, æндæр ницыа, 
пНæ нæ хъæуы уæ колхоз, уæхицæн æй уадзута. 
Дæхцийы зæрдæмæ тынг нæ цыдысты ахæм хæрам, 
æнæсæрфат ныхæстæ, æмæ иу—дыууæ хатты исты 
зæгъынмæ хъавыди, иу хатт стгæ дæр скодта, фæ- 
7 Гæдпаты Ц- Æвзаргæ уацмыстæ 
97 

лæ... дæлдзæх фод йе’нæуæндон. Радзырдтой, уæдæ 
цы, Миса дæр æмæ Хæмæт дæр колхозты тыххæй, 
æнæ уыдон зæхкусæгæн царды фæндæгтæ æхкæд 
кæй сты, уый. „Иумæ нæокуыст, иумæ нæ фос, нæ 
кусæигарз, иæ фæллой\ Йæ фæстаг ныхас ракодта 
уазæг дæр. Рæсугъд равдыста, куыд бирæ сты ныр- 
ма колхозы ныхмæ лæуджытæ æмæ семæ тох кæй 
хъæуы. Куыдфæстæмæ хъæлæсмæ æрæвæрдтой, цæ- 
мæй парти æмæ хицауад цы колхоз аразы, ууыл 
разы чи нæ у, уый йæ къух сдара... Ничи сдардта 
йæ къух, æмæ президиумы хисдæр фехъусын кодта, 
амæй фæстæмæ иугуыр колхоз кæй уыдзæн хъæу- 
бæстæ. Уый фæстæ равзæрстой колхозы правленп 
æмæ ревизион къамис. Æмбырд сæхкæдтой. Адæм 
рахæлиу сты æмæ уынгты алырдæм ахастой сæ хъæ- 
лæба, сæ уынæр. 
» :>. 
’.’•X 
Ног дуджы фæйлауæитæ цавтой Дæхцийы. Арæх- 
дæр ахста йæ хъус ныр ног царды хабæрттæ. Хат- 
тæй-хатт-иу йæ хъуыдыты аныгъуылди, схъуырду- 
хæн-иу ис йæхи нымæр æмæ-иу уæд æвиппайды мæс- 
тæймарæгау йæ хуылфы февзæрыдис йæ бæх æмæ 
йæ хъуджы мæт: куы сæ айсой, уæд куыд цæрдзысты. 
Бабызæн-иу уый бамбарын кодта. Арæхдæр-иу иы- 
хас кодта Мысостимæ. Мысостау хорззæрдæ лæппу 
стæм уыдис хъæубæсты: йæ зæрдæйы ахаст, йе 
’гъдау, йæ хæдзары. архайд, комсомолы куыст. Иу 
миниуæг уыднс Мысостмæ: мæгуыры сæрыл йæхи 
мæлæтмæ дæр раттаид. Æмæ-иу искуы мæгуыр 
фæллойгæнæджы кой куы скодтой, уæд-иу йæ зæр- 
дыл æрбалæууыдысты йæ ныййарджытæ, сæ царды 
зынтæ. Ныр тынг хъыг кодта Мысост, йæ фыд æмæ 
нæ мад сæ фосы мæты кæй бахаудысты... 
Иу изæр Мысост загъта: „Бæхтæ исдзысты кол- 
хозмæ, уый бæрæг у. Колхозты кусæг фосхъæуы... 
фæлæ хъугæн тас нæу"... Æмæ радзырдта, партион 
чыры мидæг стыр дзырддаг кæй ис, стыр ерыс кæй 
кæнынц. Иутæ зæгъынц: „Колхоз — уæд хъуамæ 
адæмы исбон иууылдæр æмхуызон иумæйаг скæ- 
нæм;коммунæ, æндæр ницы: фос, кусæнгарз, маргъ, 
93 

агъуыстытæ, алды дæр. Иннæтæ та ууыл ныллæу- 
уыдысты, æмæ коммунæмæ бацæуынæн раджы у 
нырма нæ хъæуæн: колхоз, зæгъынц, скæнæм, баиу 
уал кæнæм æрмæст кусæг фос, кусæнгæрзтæ, ба- 
зайраг дæттæг уæлдай фос, ныллæууæм иумæйаг 
зæххы куыстыл... Хæмæт йæхæдæг дæр ахæм фæн- 
дыл лæуд у, æмæ ныр хъуыддаг сбæрæг кæнынмæ 
ацыдис Дзæуджыхъæумæ. 
Биноитæ чысыл басабыр сты. Фæлæ та сæ иннæ 
бон ногæй мæт бацыдис. Дæхцийы ’рдæм та Илас 
йæхи сласта æмæ ныр иумæ лæууыдысты уынджы. 
Илас йæхицæн бынат нал ардта ацы фæстаг бонты, 
кæмæйдæр фехъуыста, уый дæр тугцъиртыл кæй 
банымадтой æмæ йын йæ хæдзар, йæ фос байсынмæ 
кæй хъавынц. Дæхцийæн дзырдта: 
— Ау, цæй тугцъир дæн æз? Мæ куыст, мæ фæл- 
лойæ мæхицæн хæдзар сарæзтон, фосскодтон, кусæн- 
гарз... Кæмæй цы радавтон? Кæй бастыгътон? Зæгъ 
мындæ хорзæхæй, Дæхцй, æртæ азымæнмæ æххуыр- 
стæй фæцардтæ де ’фсинимæ: искуы уæ бахъыгдард- 
тон?.. 
Иæ ныхас нæма фæцис, афтæ кæсынц, æмæ Ми- 
са йæ сиргæ кæсгон бæхыл æрбацæуы. Рагои хъал 
къуыдиппау бæрзæндты кæсы. Йæ фарсыл æрзæбул 
дынджыр ливор чырыны хуызæн хуымпъыры ми- 
дæг... Миса афицер уыдис кæддæр æмæ Деникины 
заманы Ирыстоны хицау Хабæйы-фыртимæ дæр акуы- 
ста. Советон хицауады æрцыды бонты йæ хисдæр 
æфсымæр—пъырыстыф алыгъдис фæсарæимæ. Миса 
та ахъуыды кодта: „Хицон æмæ хи бахъахъæнын хъæ- 
уы, стæй хæдзары исбон дæр". Æмæ ног хицауады 
фарс дæн, зæгъгæ, йæхи коммунистои партийыл дæр 
ныффыста. Уымæй фæстæмæ Мисайæ «коммуиист- 
дæрл æмæ уымæй „советон кусæгдæр" кæм уыдис. 
Афицер кæй уыдис, урсытимæ кæй куыста, уый йын 
рохуаты баззадис. Фæлæ ныры коллективизацийы 
фæнд æппындæр иæ цыд йæ зæрдæмæ. Хицон æмæ 
хион уарзаг уыд Миса, æмæ йæхи нымæры загъта: 
^Бæсты сæфт у ацы фæнд*—æмæ хъуыддагыл га- 
дзырахатæй рацæуыныл ныллæууыдис „Ницы дзы 
рацæудзæн, æмæ йæ ныууадздзысты". 
99 

— Уæ бонтæ хорз,—зæгъгæ, Миса йæ бæх фæу- 
рæдта. Арфæ йын ракодтой, уæдæ цы.— Æнкъарды 
каст куы кæнут? 
— Цинæйдзагæй дæр нæм цы ис,— загъта Илас 
Ныр та нын цæйдæр колхоз æрхъуыды кодтат, 
æмæ нын иæ исбон байсынмæ хъавут. 
— Æмæ уыдон æппæт сымах тыххæй куы сты, 
адæмы тыххæй. Уæдæ советон хицауад хъуамæ 
куыд фесафа хъуагдзинад? Исдзысты бæхтæ дæр, гал- 
тæ дæр, хъуццытæ дæр, фыстæ дæр, хъазтæдæр, кæр- 
чытæдæр, хæдзæрттæдæр, алцыдæр, кæдуæмхуытæ 
ис, уæд уыдон дæр. Нал ис хицæн исбон. Социа- 
лизм нæ зоны хицæндзинад. Коммунæ у уый, ком- 
мунæ... Æмæ йæ бæхы рохтыл æрбахæцыдис цæуын 
æввонг.—Уый советон хицауад у, гъе... Диктатурæ 
йæ дзæгъæлы нæ хонынц. Цæй, æнæниз ут. 
Афтæмæй бæх фесхуыста. Кæрæдзимæ бакастыс- 
ты Йлас æмæ Дæхци, стæй Илас загъта: 
— Куыдзы фырт... Дæ фыд афойнадыл амардис, 
уый йеттæмæ дæ лæппутæ федтаиккой... 
Æмæ Илас æрымысыди, Мисайы фыд хъæуыхи- 
цау кæй уыдис паддзахы рæстæджы æмæ уымæй 
фыдуагдæр хъæуыхицау кæй нæ уыдис сæ хъæуы. 
Дæхци æнæ зæрдæуынгæгæй нал фæрæзта Куч- 
камæ кæсын, рæхджы йæ аласдзысты, зæгъгæ. 
Æмæ^иу æрымысыди уæд, бирæ азты иумæ, дыу- 
уæ цæдис æмбалау, куыд фæкуыстсй тухийæ мæл- 
гæ. Иæ хицауы хуызæи-иу хъуаг æййæфта Кучка 
дæр, йæ хицауы хуызæн-иу уæззау куыст кодта. 
Дæхци хæдзары бадтис иу бон æмæ базыдта, сыхы 
бæхты æрæмбырдыл кæй зилынц, æмæ мæстыйæ 
алыгъди хæдзары фæстæты быдыры ’рдæм, ацыд.до- 
ны былтыл дæлæмæ. Йæ уд та иу ногæй суынгæг, 
йæ зæрдыл-иу куы ’рбалæууыдис Кучка, уæд. 
Мысост Кучкайы йæхæдæг акодта. Цæмæй æм- 
бæрста æгомыг хайуан, æнкъардæй куы фæцæйцы- 
ди Мысосты фæдыл, уымæ дæр ног ц*рды цæст кæй 
фæкомкоммæ ис, уый. Бабыз йæ цæссыг сæрфта: 
„Кучка, Кучкаа... Раджы уыди уый, Сона ма уæд 
хæрз сывæллон уыдис, хилын байдыдта. Быдыры уы- 
дысты нартхор рувынмæ. Кæйдæр бæхтæ æрбафты- 
100 

дысты, биыонтæ цы бæласы бын æрæнцадысты, уыр- 
дæм. Хыл систой. Кучка дæр, мæгуыр, семæ фæ- 
цис. Сона бæхты къæхты бынмæ рабырыд. Уæд æй 
Кучка йæ цыппар къахы бын скодта, йæ къæхтæ 
ахæлиу кодта æмæ йæ бынатæй нæ фезмæлыд, ца- 
лынмæ Бабыз не ’рбауад бæхты хъæрмæ æмæ зæх- 
хæй нæ фелвæста Сонайы. „Кучка", зæгъгæ, та йæ 
цæссыг æркалдта Бабыз. 
Фæхъармдæр ис, æмæ митæй фыццаг расыгъдæг 
сты хæдзæртты рæзтæ, хурмæ бадæнтæ, ныхасы бы- 
нæттæ, уый фæстæ хуссæрттæ æмæ уынгтæ. Хъæуы 
лакъон дæттæ хъуырхъуыр. гæнгæ Дæхцийы хæдза- 
ры цурты тындзыдтой фурдмæ. Хъæубæстæ иууыл 
змæлæг сси, цыма исты стыр кампанийы бонтæ ныл- 
лæууыдысты, цыма мæлдзыджыты сæ губаччы ба- 
хъыгдардæуыд. Тызмæг ныхас хъуыстк, дзыгуыртæ 
кодтой адæм—лæгтæ, устытæ; дзырдтой, кæмæндæр 
арфæ кодтой, кæйдæр æлгъыстой. Тагъддæр цы- 
дысты ныр цæрджытæ хъæуы кæрæттæй хъæуы 
астæумæ исты базонынмæ, исты фехъусынмæ, уæл- 
дайдæр æмбырд кодтой скъолайы цур, хъæуы орга- 
низацитæ кæм куыстой, уырдæм. Дæхци дæр фыл- 
дæр скæрста хъæусовет, фылдæр æрвыста йæ рæс- 
тæг скъолайы раз уæгъд фæзы. Иухатт ныхасмæ 
бæздæхти Дæхци. Кæсы: фылдæр ацæргæ, стæй 
хъæубæсты рагæй дæр зынгæ адæм: чи бады, чи 
та лæугæ кæиы. Дæхци дзы ауыдта Иласы, Тохтиа- 
ты Мамсыры, сауджыны. Иу урсзачъе зæронд лæг 
дзырдта: 
— Фæрсы мæ, цы цæстæй, дам, кæсут колхозты 
хъуыддагмæ. Цы цæстæй?—загътон ын: мах æй не 
’мбарæм, цæмæ гæсгæ нæ здахут колхозтæм. Но- 
джыдæр ма мæхи фæкъæйных кодтои: адæм, зæгъын, 
тынг мæсты кæныиц, æнæхæдзар æххуырстыты *мæ 
дзæгъæлдзу мæгуырты бын сæ кæй хуыссын кæнут, 
уый тыххæй. 
Сауджын баппæрста ныхасмæ: 
— Цы куыдз, цы хæрæг ис, уыдон æрæмбырд сты 
нæ хъæумæ. Зæгъут-ма, хъæубæсты рагæй биноныг 
æмæ тыхджын цæрджытæй исчй ис партиоитимæ?! 
— Æмæ сæ тæккæ цæу Хæмæт мах æххуырст 
101 

йеттæмæ ма исты уыдис, пæ мад æмæ йæ фыд сы- 
дæй кæмæн ныммардысты,—загъта Мамсыр.—Уæл- 
лæгъи, гуымиры фосау нæ бантъæрдтой иу хъомдои- 
мæ, нæ чызджыты ’мæ нын нæ лæппуты иу хъæпцулы 
бын хуыссыи кæнынц. 
Иу дзæвгар ныхас фæмынæг, стæй та йæ сног 
кодта зæронд лæг: 
— Æмбырд кæнынц фос æмæ сæ сафынц... 
Æмæ райдыдта æмбисоидæн хæссын, хъæуæй 
хъæумæ цы хабæртгæ хæццæ коятой, уыдон: — 
Æрæмбырд кодтой, зæгъы, адæмы фос уæртæ,— 
æмæ сыхаг хъæуы бацамыдта.— Цыппар боны сæ 
æнæ дон, æнæ хосæй фæдардтой кæйдæр кæрты, 
стæй сæ афтæмæй сахармæ атардтой æмæ сæ ныу- 
уæй кодтой фæйнæ туманыл. Сæ хъуццытæ сын, 
зæгъы, куы ластой, уæд хъæубæстæ сылгоймаджы 
кæуын æмæ дзыназын ссис. Æниу сæ родты ’мби- 
сонд: адæмы родтæ бакодтон иу кæрты. Гакк ны- 
вæрын сыл æрхъуыды кодтой. Иу загъта: „Кардæй 
сын сæ хъустæ лыг хъæуы*, иннæ загъта: Дæвд æф- 
сæйнагæй сын сæ хъустыл гаччытæ акæндзыстæм". 
Сзынг кодтой æфсæйнаг æмæ родтыл гакк æвæрын 
систой. Диссаг, зæгъы, уыдис родтæм бакæсын. Род- 
ты богъбогъ сси бæстæ. Бирæтæ дзы кауыл рагæи- 
пытæ кодтой æмæ ныхæлиу сты хъæууыигты... Ныр, 
зæгъы, хъæуæн фидис кæнынц: „Гакк та куыд 
æвæрдтат, гакк*... 
Дæхци сæм байхъуыста, стæй загъта йæхи ны- 
мæр: адон хъал адæм сты, куыд сæ уынын афтæ, 
сæ рагон дзаджджын цард та сног кæнынмæ хъа- 
вынц. Иæ зæрдыл æрбалæууыди, æххуырстæй кæй 
фæхатти бирæ азты, мæгуырыл нымад кæй у ныр 
дæр, æмæ ’нцад-æицад йæхи айста. Илас æй ауыдта 
æмæ йæ раййæфта. 
— Фæлæу-ма, иу ныхасæн мæ хъæуыс, Дæхци... 
Адæм уæй кæнынц æмæ ’ргæвдынц сусæгæй сæ 
фос. Махæн дæр исты кæнын хъæуы. Дæумæ дæр 
хъуг ис. Айсыны бæсты йæ аргæвдут: бинонтæ фы- 
дæй уæддæр бафсæдой. Ахсæв æргæвдынмæ хъа- 
вын ме стуртæй. Изæрырдæм мæм фæзыи иу чысыл 
баххуысæн. Æихъæлмæ дæм кæсдзынæн. Æрмæст 
102 

Мысостæн мады зæгъ, мийаг, — Илас аздæхти фæс- 
тæмæ. 
„Мысостæн, дам, мацы зæгъ... Хæрæг, æвзæр- 
дзинад аразы ’мæ йын баххуыс кæн. Дæхци кæд 
мæгуыр æмæ ’нæскаст у, уæддæр æвзæргæнæг ни- 
куы уыдис. Дæ хъуджы, дам, аргæвд, и?! Æмæ 
Дæхци æнцадгай райдыдта ’мбарын Илас стыр зиаг- 
гад кæй кæны, уый. Цъулбер дæ мæнгæй нæ хоны 
Мысост,—йæхи нымæры дзырдта Дæхци, — æмæ дæ 
митæ дæр, дæ ныхæстæ дæр æцæг цъулберы митæ 
’мæ ныхæстæ сты\ 
Колхозмæ бацæуыны фæстæ Дæхци арæхдæр 
фарста Мысосты колхозты тыххæй, зæрдиагæй йæм 
хъуыста, цыма тынг бæллыди ног царды æууæлты 
базонынмæ. Ныр Дæхци æмæ Бабыз изæры ’нхъæл- 
мæ кастысты Мысостмæ. Илас Дæхцийыл амбæлди 
абон уынджы æмæ йын зæрдæхъæлдзæгæй фехъу- 
сын кодта ног хабар. Сталин, зæгъы, йæхæдæг ныф- 
фыста: „Уæ сæр разылди, æви цы, адæм æвæндо- 
нæй цы тæрут колхозтæм, сæ ис, сæ бон сын цы 
исут, тыхмитæ цы кæнут; колхозтæн, зæгъы, æр- 
мæст барвæндонæй аразæн иса. Илас ын загъта но- 
джы, колхозы ныууадзыныл кæй ныллæууыдысты 
хъæубæстæ ’мхуызонæй, æмæ Дæхцийæн дæр кæй 
æмбæлы колхозæй хи рацух кæнын: „Ау, фыдæлты 
>ъдау æмæ намысæн афтæ’нцонтæй æппарæн ис, æви". 
Фыд æмæ фырт, уаты чысыл лампæйы рухсмæ 
бадгæйæ, бирæ фæныхас кодтой, Бабыз дæр сæм, 
^енцад, æнæ исты сдзургæйæ, фæхъуыста. Мысост 
радзырдта,. Хæмæт кæй æрцыд сахарæй æмæ кæй 
^ерхаста Сталины фыст дæр. Сталин ныффыста, кол- 
хозты хъуыддаг тынг хорз кæй цæуы, бирæ сын кæй 
.æнтысы, фæлæ, уьшæ гæсгæ, хъуыддагыл чи кусы, 
уыдонæй бирæтæн сæ сæр разылдис, æмæ уыцы иу 
риуыгъдæй, цæсты фæныкъуылдмæ, ног социалистон 
дард æрæвæрыныл кæй ныллæууыдысты. Сонт æмæ 
’ррадзинадыл банымадта Сталин, колхозтæ аразгæйæ 
бирæ рæтты æртхъирæн æмæ фæтæрсынæй кæй 
архайдтой, адæмы фæндон кæй не сбæрæг кодтой 
æмæ кæй не ’ркастысты, хицæн бæстæты фадæттæ 
цы амонынц, уымæ. Сталин, зæгъы, ныффыста дард- 
103 

дæр, коммунæмæ адæмæн æвиппанды багæпп гæнæн: 
кæй нæй, фæлæ ныры сахат фидар кæй хъæуы ар- 
телы хуызæн колхоз. Мысост ноджыдæр радзырдта 
Мисайы тыххæй: чидæр, зæгъы, горæтæй æрхастп, 
Хæмæты æрцыдььагъоммæ, Сталины фыст æмæ йæ 
адæмæн $бакасти ныхасы. Миса йæм, зæгъы, фæ- 
мæсты: „Сталин, дам, Сталин у, мах та, дам, мах 
стæма, æмæ йæ ахæстоны бантъæрдта. Ныр æй Ха^- 
мæт суæгъд кæныи кодта. 
Бинонтæн æхсызгон уыдис Мысосты радзырд, 
уæлдайдæр та уый тыххæй, æмæ мад æмæ фыд æм- 
бæрстой, Мысостæн дæр тынг æхсызгон кæй уыдис 
ацы хабар. Дæхципы зæрдæ фæфидар. Бабызæй дæр 
æрбайрох ис йæ хъуг æмæ йæ кæрчыты мæт, æвип- 
пайды фæхъæбатыр æмæ сдзырдта: — Æниу сын æз 
мæ хъуг æмæ мæ кæрчытæ раттаин. 
Уыцы изæр Мысост хорз æртасын кодта йæ фыд 
æмæ йæ мады зæрдæ. Хуыссыныл куы уыдысты, уæд 
Дæхци загъта: 
— Кæд нæ колхозыл бафтыдтой, уæд мах дæр 
„иæа нæ зæгъдзыстæм. Уадз æмæ Иласы хуызæттæ 
рахицæн кæнæнт сæхи. Мах мæгуыртыл нымад стæм 
æмæ уыдон кæд сæхи къæдзæхы былæй æппарынц, 
уæд мзх дæр... 
Фæлæ куы ’рхуыссыди, куы ’рынцади, уæд ыл 
амбырд сты æхсæвы талынджы йæ хъуыдытæ: „Куыд 
уыдзæн? Цы уыдзæн? Цы рауандзæн?" 
Мысост Хæмæты фæзмыдта, бирæ хуыздæр у, 
зæгъы, нæ хъуыддагæи, колхозæй кæй ацыдысты,. 
разы йыл чи нæ уыд, уыдон. „Уадзут, змаг нын чи- 
у, уыдоны ацыд стыр пайда у. Знаг нын чи нæ уу. 
уыдон та нæм рæхджы раздæхдзысты фæстæмæи. 
Колхозы хисдæрæн равзæрстой Хæмæты. Хæм^æт 
мæгуырдзинад чи бавзæрста, ахæм лæг уыдис. Йæ 
фыд æмæ йæ мад амардысты фæд-фæдыл стыр хæсты 
райдианы æмæ Хæмæты зыбыты иунæгæй ныууагъ- 
той, фынддæс азы йыл куы цыди, уæд. Æрвадæлтæ 
æмæ сыхæгтæ, мæгуыр хæдзары цы муртæ уыдис,. 
уыдонæй хистытæ фæкодтой:сæхицæн—минас, мæрд- 
тæн та—уды бæстæ. Сау къæйыл аззади Хæмæт,. 
сидзæр лæппу^ æмæ куыстагур фæцыди Дзæуджы- 
104 

хъæумæ. Уым бафтыд æвзист æмæ цинчы заводмæ 
æмæ дзы дыууæ азы бæрц бакуыста. Революцийы 
фæстæ мидхæсты рæстæджы рахау-бахау фæкодта 
æгуыстæй Иры хъæуты, стæй бацыди Сырх Æфсад- 
мæ. 1918 азы, августы мæйы, хæцыди урсытимæ 
Дзæуджыхъæуы уынгты ’мæ равдыста стыр хъæба- 
тырдзинад. 1919 азы райдианы æфсадимæ йæхи айста 
Арвы комыл æмæ бахауди Гуырдзыстоиы хицæутты 
къухмæ- Хуымæтæджы ирои у, зæгъгæ, йæ ауагътой 
æмæ баздæхти Хуссар Ирыстонмæ. Советон хицауа- 
ды ’рыздæхты бонты та фæзынди Дзæуджыхъæумæ 
æмæ та бацыди, раздæр цы заводы куыста, уырдæм. 
Заводы зын куыстæй, стæй рахау-бахауæй йæ рæу- 
джытæ фæсахъат сты æмæ дохтырты уынаффæйæ 
рацыди хъæумæ æмæ æххуырсты ныллæууыди 
Тохтиатæм. Уыцы рæстæджы партийы дæр йæхи 
ныффыста. Æмбаргæ лæг кæй уыд, уымæ гæс- 
гæ йæ йе’мбæлттæ хъæуы партиончыры секретарæй 
равзæрстой. Ныр хæдзарад аивыны дуджы, социа- 
листон реконструкцийы дуджы, колхозы уагдоны 
хисдæр уæвгæйæ, йæ фæлтæрд зондæй хорз æм- 
бæрста, колхозы хъуыддаг хорз куы ацæуа, уæд ин- 
нæ хъæууонтæ дæр колхозмæ кæй бацæудзысты *мæ 
уый стыр хорз кæй уыдзæн зæхкусæг адæмæн, стæй 
стыр æххуыс кæй раттдзæн йæхи хуызæн пролетарты 
классы фæндиæгтæ сæххæстæн. „Йæхи хуызæн", 
цæмæйдæриддæр Хæмæт йæхи пролетартыл нымадта 
æмæ йæм афтæ касти, цыма бирæ æиæзынгæ бæт- 
тæнтæй баст у Советон Цæдисы кусджытимæ дæр 
æмæ дунейы пролетартимæ дæр. Ноджыдæр иу мини- 
уæг уыдис Хæмæтмæ: истæуыл-иу хъуыды куы 
кодта, исты-иу саразынмæ куы хъавыди, уæдгиу 
йæхи нымæры бафарста кæддæриддæр: „Цымæ Лемин 
та цы загътаид-. Æмæ кæд ахуыргонд нæ уыди, кæд 
Ленины фыстытæй бирæ нæ бакасти, уа:ддæр-иу 
кæмдæр, йæ хъуыдыты арфы, хорз фæнд ссардта... 
Уалынмæ зымæг йæ урс пæлæз алпæрста. Хуры 
хъарм тынтæ йæхимæ ласта зæхх. Уалдзæджы тæф 
бырста адæмы хуылфытæм дæр, цыма йæ фæндыди, 
адæмы зæрдæты ма цы мит баззадис, уый батайын 
кæнын. Уалдзыгæнды хъуыдытæ бацыдысты Хæмæты 
№ 

æмæ йе" ’мбæлтты дæр- Æмæ дзы хъуыдыйаг чысыл 
нæ уыдис: кæм зæхх рахицæн кæнын, кусæнгарз 
сцæттæ кæиын, мыккаг ссарын, куысты нывæзт сара- 
зын... стæй ма уымæй уæлдай, кæддæриддæр колхо- 
зы знæгтимæ быцæу кæнын. 
Цыма, революцийы бонтæ сног сты,, уыйау-иу 
дзургæйæ, уынаффæ гæмгæйæ, тамако дымгæйæ, фæ- 
бадтысты кæркуасæнтæм. 
Хуымгæпæны райдиан бонмæ æнхъæлмæ кастысты 
колхозонтæ, уæлдайдæр та колхозон фæсивæд. Æмæ 
ныллæууыдис хуьшгæнæны райдиан бон дæр. Колхо- 
зонтæ æрæмбырд сты исполкомы раз. Лæппутæ, чыз- 
джытæ, иу цалдæр ацæргæ лæджы, дыууæ—æртæ 
сидзæргæс усы. Хъæлдзæг ныхас æмæ цинæйдзаг 
худын тынг фидыдтой уалдзыгон рæсугъд райсо- 
мимæ. Куыд фæстæмæ фæсивæд зарын систой. Фæс! 
тæгты ’хсæнæй та ссыди фæндыры цæгъдын. Миса 
йæ бæхыл рауай-бауай кодта. Хæмæт сабырæй лæу- 
уыдис партионтимæ. 
— Гъæй джиди, æмæ ныр иу трактор уæддæр,— 
сдзырдта партионтæй чидæр, — тракторы хъæр мын 
фæндыры цæгъдынæй бирæ æхсызгондæр уьтдаид... 
— Багъæцут, трактор нæм фæзындзæн, — загъта 
Хæмæт. 
Мысосты фæидыди, цæмæй Дæхци дæр рацыдаид 
семæ æмæ йын райсом раджы ской кодта, фæлæ 
Дæхци йæ къух ауыгъта: „Мæн уадз, æз базæронд 
дæн тезгъо кæнынæн*. Мысост иунæгæй ацыди æмæ 
баиу фæскомцæдисонтимæ. Дæхци баззади æмæ 
æмбисбонмæ иæ ракастихæдзарæй, нæ федта, хъæл- 
дзæг куывддæттау, зарджытимæ, сырх тырыса хæс- 
гæ куыд ацыдысты колхозонтæ быдырмæ, куыд ала- 
стой сæ гутæттæ, куыд сæ ныссагътой саумæр зæх- 
хы æмæ сæ куыд скъæрдтой фæд-фæдыл уыцы дис- 
саджы фæзы... 
Дæхци куыстфæлтæрд æмæ куыстуарзон уыдис, 
æмæ ныр иу цалдæр боны йæхи цы фæкæна, уымæн 
ницуал зыдта. Кæртмæ-иу рацыдис: хур кæсы; арвыл 
стæм урс мигъы къуымбилтæ; кæцæйдæр хъуысы 
мыды бындзыты дывдыв; Бабыз иунæгæй архайы 
цæхæрадоны. Йæ зæрдыл та-иу æрбалæууыди йæ 
106 

бæх Кучка, йæ хуымы гæбаз кæмдæр хъæдбын, хъæ- 
бæр кæрдзын, цыхты къæртт, къуымæлы хуыпп... 
Иу бæрæгбок райсом Дæхци иал фæлæууыди. 
Мысост ма фæлладæй хуыссыд, Бабыз дзуццæгæй 
хъуг дыгъта кæрты астæу. Дæхци йæ дзауматæ акод- 
та æмæ арасти, хъæугæрон фæсфæдты, быдырмæ. 
Астымыл ахызти. Хуымты фæндагыл фæцæуы. Уал- 
дзыгон уддзæф ыл æрбатыхстис æмæ йæм хъæл- 
дзæгæй хъазын байдыдта. Акасти уæзæгæй. Дард 
хъæдбынтæм сау дардта ног конд колхозон хуым, 
цыма быдыры астæу чидæр диссаджы сау кæлмæр- 
зæн æрытыдта кæрæй-кæронмæ... «Уый æцæг адæмы 
фарн у, гъей,-ахъуыдЕ>1 кодтэ Дæхци. Хæстæгдæр 
бацыди хуымгæронмæ, систа сыджыты къуыбар, 
æркасти йæм, æрбахæцыдис ыл йе ’нгуылдзтæй æмæ 
йæ пырхæй æркалдта фæстæмæ... „Уый æцæг адæм- 
тыфарн у, гъе", — загъта та ногæй йæхи нымæр. Ныр- 
ма кæй никуы бавзæрста, ахæм ныфс йæ нуæрттыл 
ацыди æмæ йын бахоста йæ зæрдæйы дуар. 
Уыцы бои изæры Дæхци рацыди уынгмæ. Мысост 
æм фæкомкоммæ. 
— Кусæгæй хъуаг æййафы нæ колхоз, æмæ... 
Дæхци бамбæрста йæ фырты ныхас æмæ загъта: 
— Райсом мæнæн дæр æнæ цæугæ нæй сыма- 
химæ... 
Дæрддзæф, Иласы хæдзары цур, лæууыдысты: 
Иласойæхæдæг, Мамсыр æмæ ма ноджыдæр чидæр- 
тæ. Иæ зæрдæ нæ акуымдта уыдоны ’рдæм: „Дзу- 
рæнт, цы сæ фæнды, уый\ Æнцад-æнцад араст и 
хъæугæроны ’рдæм. Кæсы, æмæ хъæугæрæтты къах- 
вæндагыл ссæуы Хæмæт. Сæмбæлдысты сæ кæрæ- 
дзийыл, уæдæ цы. 
—Дæхци, ног царды ’гъдауыл ныллæууыдыс- 
тæм, и? 
— Ног, зæгъгæ... фæлæ... талынг адæм ма стæм 
мах. 
Иуварс æрлæууыдысты æмæ Хæмæт райдыдта 
дзурыи. Лæджы зæрдæмæ цы дзырд бахъардзæн, 
ахæм дзырд ссарынмæ тынг арæхстджын уыдис Хæ- 
мæт. Дæхци йæм хъуыста æмæ хъуыды кодта: „Ай 
мæхи хуызæн мæгуыр лæг куы у Хæмæт дæр. 
107 

Хицауы хъалдзинадæй дæр æм æппындæр куы ницы 
ис. Мæгуыр лæджы тухитæ чи бавзæрста, йæ цар^ы 
уаг ын чи ’мбары, ахæма. Уый дын сæ »цауи. Йæ 
зæрдыл æрбалæууыдысты Тохтиаты Мамсыры хæрам 
ныхæстæ. 
— Зын ма мын у, раст куы зæгъæм, уæд... Мæ- 
гуыр лæгæн æрмæст æрцæрæн халагъуд æрæвæрын 
дæр зын куы вæййы, уæд ног рæсугъд цардæн 
æнæ зынтæй саразæн ис? 
Рæсугъд цард... Дæхцийæн йæ цæстыл ауади йæ 
тъæпæн гуыбыр хæдзар, йæ мæгуырдзииад. Хæмæты 
ныхæстæй йæ хуылфы рæзыдысты ног фæндиæгтæ... 
Æмæ Хæмæт рæвдаугæ цæстæй бакастн Дæхци- 
мæ. Дæхцийы зæрдæ базмæлыди уыцы рæвдыдмæ, 
цыма йæм хуры тын фæкомкоммæ, уыйау. Дзырда- 
рæхст нæ уыдис Дæхци, нæ зыдта, цы загътаид, уый, 
æмæ Хæмæты къух райста. 
— Уæллæгъи, сымах уастырджитæ стут, уастыр- 
джитæ. Стыр бузныг уæ сты мæгуыр адæм. 
Хæмæт ацыди йæ фæндагыл. Дæхци йæ фæдыл 
иу дзæвгар фæкасти, æмбаргæ дæр æй нæкодта,цы 
йыл æрцыди уыцы сахат. Йæ цæссыг тагъд-тагъд 
асæрфта рахиз къухæй: ау, исчи йæ сæнтдзæфыл 
куы банымайа, уæд та. 
* * 
Диссаг райсом скодта. Хуры рухсæй ссыгъди ху- 
рыскæсæн. Хæхты ’рдыгæй фæлмæи уддзæф хаста 
æмæ уалдзыгон ныфс æфтыдта адæмы уæнгтыл. 
Дæхци æмæ Мысост, дыууæ хорз æмбалау, иу хис- 
дæр, иннæ кæсдæр, фæцæйцыдысты быдырмæ. Сæ 
разæй дæр æмæ сæ фæстæ дæр къордгай цыдысты 
колхозонтæ.ДæхциæмæМысостныхас кодтой... Дæх- 
ци тынг æнгом балæууыди колхозы куыстмæ. Дæх- 
цийы карæн адæмæй бирæ нæ цыдис колхозы куыст- 
мæ, кæд колхозыл фыст уыдысты, уæддæр. „Ахуыр 
не стæм ахæм куыстыла, — зæгъгæ-иу фæкодтой 
æмæ та-иу искуы — ныхасы, йе уынджы тигъыл лæу- 
108 

гæйæ баззадысты хъæуы. Дæхци дæр-иу фыццаг 
æрыгон фæсивæды ’хсæн куыддæр фефсæрмы ис, фæ- 
лæ куыдфæстæмæ фæцахуыр æмæ йыл-иу колхозы 
фæсивæд амбырд сты. Куы-иу райдыдтой йемæ ны- 
хас, уæд-иу сæм уый дæр йæ мидбылты бахудти. 
Хъуыды кодта: „Диссаг та куыннæ сты ныры фæси- 
вæд... Мæ цахъæн адæм размæ цæугæйæ дæр фæс- 
тæмæ фæкæс-фæкæс кæнынц. Ас устытæ уæззау сты 
куысты мидæг, сывæллæттæ — æдых. Фæлæ фæси- 
вæд, фæсивæд... лæппутæ æмæ чызджытæ, ног цард 
уыдон аразынц, сæ тыхыл уыдон нæ ауæрдынц, раз- 
мæ æнæзивæгæй уыдон бырсынц... 
Ныхæстæ гæнгæ Дæхци æмæ Мысост бахæццæ сты 
хуымгæронмæ. Колхозонтæ сæ куыстытæм нæмабав- 
нæлдтой. Æрæмбырд сты иу ранмæ уæрдæтты цур. 
Сæ ныхас, сæ уынæр хорз хъуысти райсомы уæл- 
дæфы. Æнхъæлмæ кастысты: абон сæм хъуамæ сы~ 
хаг хъæуæй æрбацыдаид трактор- Дæхци æрбадти 
фæндаджы цур цъæх нæууыл. Мысост йе ’мбæлтты 
’хсæн фæныгъуылди. Хæмæт лæууыдис фæсивæды 
раз æмæ дзырдта, стыр хъæугæ хъуыддаг кæй у 
хъæууон хæдзарад машинæйы куыстыл саразкн, æмæ 
колхозы правлени кæй сфæнд кодта иу трактор уæд- 
дæр ссарын. Абоя та нын, зæгъы, нæ сыхаг хъæуы 
колхоз, махæй тыхджындæр, ныр иу æртæ азы чи 
кусы, ахæм, сæ тракторæй æмбалады æххуыс бакæ- 
нынмæ хъавы. „Ацы зæххы гæбаз нын гутонæй куы 
бакæна сæ трактор, уæд нын уый чысыл æххуыс 
у?й —- загъта Хæмæт æмæ акасти, зæххæй æнæ кон- 
дæй цы лыггаг баззадис, уымæ. 
Хæмæт йæ ныхас нæма фæцис, афтæ фæскъуы- 
бырæй тракторы уынæр фехъуысти. Адæм се ’ргом 
аздæхтой тракторы хъæрмæ. Нæууыл бадджытæ 
сыстадысты. Хибарæй лæуджытæ адæммæ хæстæгдæр 
сæхи байстой. Уалынмæ трактор дæрæрбазындиæмæ 
æвзыгъдæй, лæфлæфгæнгæ, адæмы астæу смидæг и. 
Адæм ылалырдыгæй æрбатыхстысты, кастысты йæм, 
скæрстой йæ. Трактортæрæг йæ бынатæй рахызти 
æмæ Хæмæты къух райста. Аныхас кодтой иу цъус; 
уый фæстæ уазæг хæстæгдæр уæрдоны гуыффæмæ 
схызтис æмæ салам радта ног колхозонтæн, стæй загъ- 
109 

та, сæ хъæуы колхозы рады куыстытæ кæй фесты 
æмæ æмбалады баххуысæн кæй æрбарвыстой сæ трак- 
тор. „Бафæдзæхстой мын, — зæгъы, — ноджы фехъу- 
сын кæнын сымахæн, цæмæй фидар лæууат, цæмæй 
ардауæг знагимæ быцæу кæнат, цæмæй зонат, тохы 
æмбæлттæ уын кæй ис, бахъæуыны сахат уæ чи нæ 
ныууадздзæн". 
Хæмæт дæр ын бузныггады арфæ ракодта, уæдæ 
цы. Чысыл фæстæдæр тракторыл абастой, афидар 
кодтой фæд-фæдыл дыууæ гутоны. Трактортæрæг йæ 
бынаты бабадти æмæ фенкъуыста йæ диссаджы бæх 
хуымгæрæтты. 
Колхозонтæ иу дзæвгар тракторы фæдыл фæкас- 
тысты, чидæртæ йæ фæдыл уайгæ дæр акодтой, стæй 
сæ алчидæр йæ куыстмæ ацыдис, трактормæ фæкæс- 
фæкæс гæнгæ. 
Дæхци уыцы бон колхозон цæхæрадоны куыста 
æмæ-иу уый дæр иинæты хуызæн арæх фæкасти 
трактормæ. Трактор та-иу куы адардис, налиузын- 
дис, куы та-иу æрбахæстæг æмæ-иу адæмы йæхи- 
мæ æркæсын кодта: „Мæиæ дæн, ма тæрсут, мæнæ"... 
Колхозы бæхтæ дзыгуырæй хызтысты дæрддзæф, 
æмæ-иу трактор куы æрбахæстæг, уæд-иу сæ сæртæ 
сдардтой æмæ-иу тарст хуызæй кастысты, цыма иу 
бамбæрстой, ацы ног æфсæи хъæргæнаг бæх сын сæ 
куысты бынат æрцахсынмæ кæй хъавы. 
Бои цыдис фыццаг сихор афонмæ, стæй фæссн- 
хор улæфт аздæхти изæрырдæм. Дард фондз пох- 
цийы кæрæдзи фæстæ æд бæхтæ æмæ æд хъузон 
лæппутæ хафтой хуымгæнды сыджыт: лæгъз кодтон 
фæлмæн æрхуыссæн мыккагæн. Хæстæгдæр дыууæ 
тауæн машинæйы нартхоры гагатæ æвзылдтой саумæ- 
ры хъæбысмæ... Фæлæ колхозонтæн сæ ныхасы, 
сæ хъуыдыйы уыдис абон æрмæст трактор. Кастыс- 
ты йæм-ну, дзырдтой-иу, куыд бирæ йын æитысы, 
куыд пайда у, цæмæй кусы æмæ дзы цытæ бакусæп 
ис. Дæхци дæр-иу трактормæ куы фæкомкоммæ, 
уæд-иу кæмдæр йæ сæры магъзы æвиппайды фев- 
зæрдис иу хъуыды: „Диссаг та куыннæ у уæддæр, 
диссаг". 
Изæры колхозон адæм: чи фæндагыл, чи цъæх 
110 

нæууыл дзыгуырæй æрбацæйдыдысты хъæумæ трак- 
торы фæдыл. Дæхци цыди тракторы тæккæ фæрсты, 
касти йын йæ цæлхытæм, йæ гуырмæ, йе змæлгæ 
цыдмæ, хъуыста йын йæ хъæрмæ: хæдцæугæ ’фсæн 
бæх, æндæр ницы. Хаттæй-хатт-иу аздæхт йе ’мбæлт- 
тæм. Хъæл^зæгæй, фæлладрохæй цыдысты фæрсæй- 
фæрстæм. Йæ цæстæнгас-иу цыма загъта: „Цæй-ма, 
ахæм æдылы ма разындзæн нæ хъæуы, махыл чк 
фæхуда\ Цавæрдæр ног хъару-иу бацыди Дæхцйны 
уæнгты. 
Хъæумæ бахæццæ сты. Хъæуы куыйтæ кæрты- 
тæй лæбурдтой трактормæ, рæйын ыл систой. „Сырд 
фæцæуы, хилæг фæбыры, уæхи дзы хъахъæнут!" — 
фæфæдис кодтой сæ куыдз-æмбæлттæм. Фæлæ 
трактор уынджы астæуты уыцы хъæддыхæй цыдис, 
хъæр кодта алырдæм: 
„Мæиæ дæн, ма тæрсут, мæнæ!" — хъуыды дæр- 
сæ нæ кодта хъæуы куыйты. 
Уадысты сывæллæттæ дистæ гæнгæ. Ранæй-рæт- 
ты лæууыдысты иугай лæгтæ. Устытæ кастысты: 
чи кауы сæрты, чи кауы хуынчъытæй... 
Дæхци фæлладæй баздæхти сæхимæ. Мысостфæ- 
сивæдимæ ацыди дарддæр. Фæсивæдмæ уыцы изæр 
бæрæгбон изæрау касти. Уадз æмæ æгас хъæу дæр 
базоной, колхозоитæм æххуыс кæй æфты æмæ сæ 
хъуыддаг кæй рæзы... 
Рæстæг цыдис æмæ йемæ ног хабæрттæ хаста. 
Фидардæр кодта ног царды ’гъдау. Æнгомдæр уы- 
дысты ног царды ’гъдауыл цæуджытæ. Фæлæ ног 
хæдзарады знаг дæр бамбæрста йæ фадат æмæ йæ 
быцæу стыхджындæр кодта. Чи йæ ныфсы бырынкъ 
сарæзта фæсарæнмæ: æнхъæлмæ касти, кæд райдай- 
дзысты хæст. Чи йæхи айста хъæдмæ æмæ уырды- 
гæй йе ’мбæлттимæ лæбурдта бирæгъау. Чи йæхи- 
уыл сабырдзинады пæлæз скодта æмæ колхозмæ ба- 
цæуыиыл архайдта: „Æз дæр сымахимæ куы дæн", 
зæгъгæ. Чи сусæгæй æнхъæлмæ касти, кæд æркæл- 
дзысты ныры хицауады цæджындзтæ. Илас цъулбер- 
тыл нымад æрцыди æмæ йын йæ ис, йæ мулк байс- 
той: йæ хæдзæрттæ, йæ бирæ фос, йæ кусæнгарз. 
Йæ бинонты арвыста йæ усы цæгатмæ, йæхæдæг 
Ш 

адзæхст ласта Туркестанмæ йæ хæстæджытæй кæмæ- 
дæр. Мамсыр алыгъди хъæдмæ. Иу далдæр лæджьс 
æрвитгæ дæр акодтой цæгаты ’рдæм. Мисайы дæр 
систой — знон фидыдта, абон нал фидауы, уый тых- 
хæй æмæ абон царды денджыз æндæр хъуыддæгтæ 
*взилы хæрдмæ. „Фыдæлты намысы бæсты не ’хсæн 
хъуамæ ныффидар кæнæм ног рæстдзинад", — загъ- 
та иухатт Хæмæт, æмæ ацы ныхæстæ Дæхцийызæр- 
дæмæ тынг фæцыдысты. „Ног рæстдзинад" æнцад- 
æнцад райдыдта ’взарын Дæхци дæр. 
Рæстæг цыди. Ныллæууыд рувын афон дæр. 
Колхозы хуымтæ цъæхбын адардтой. Нартхæрт- 
тæ дзæбæх систой сæ базыртæ. Картæфтæ сдардтой 
зæххæй сæ дзæмбытæ. Æхсынæнтæ сæ тымбыл цæс- 
тытæй сæхи хъардтой хурмæ фæлгæсыныл. Иууыл- 
дæр æнхъæлмæ кастысты, кæд фæзындзысты адæм 
æд рувæнтæ æмæ сын се знаг кæрдæджы мыккæг- 
тæ кæд ныццæгъддзысты. Тыхджын куыстыл ныл- 
лæууыдысты колхозонтæ. Дæхци æмæ Мысост сæ- 
хи хъазуат кусджытыл ныффыстой. Иу цалдæр боны 
Бабызы дæр акодтой быдырмæ. Фæлæ абон Баб&з 
лал ацыди семæ: хæдзары куыстытæм ныллæууыди. 
Иунæгæй архайдта цæхæрадоны æмæ йæхи нымæр 
хъуыдытæ кодта. Сона-иу йæ зæрдыл æрбалæууы- 
ди. Знон ын сыхы устытæй чидæр загъта, зæгъ- 
гæ, дам, колхозæн баххуысмæ Дзæуджыхъæуæй раб- 
фачы фæсивæд æрцæуынмæ хъавынц, кусæнгарз, 
дам, сын агуырдтой. Æнхъæлмæ касти Сонамæ. Æмæ 
æвиппайды уынгæй куы ссыди музыкæйы цæгъдын, 
уæд рауади уынгмæ. Кæсы. Разæй цыдысты музы- 
кæйы хъазджытæ. Уыдон фæстæ дыууæ лæппуйæ сæ 
астæу скодтой тырысахæссæджы. Стæй æнахуыр фæ- 
сивæд рæнхъытæй, æфсадау, цыдысты музыкæйы 
тактмæ гæсгæ. Сона йæ мады ауыдта æмæ йæм æр- 
бауади. Йæ хъæбысы йæ акæнынмæ хъавыди. 
— Нана!.. 
Фæлæ куыддæр фефсæрмы ис: йе’нæзонгæ фæси- 
вæд, йæ ахуыргæнджытæ, рабфачы хицау... Тагъд- 
тагъд æрбаймысыди, иухатт рабфачы хицау цы загъ- 
та иу чызгæн. Чызг дзы куырдта, цæмæй йæ ауадза 
хæдзармæ æртæ—цыппар боны æмгъуыдмæ: мæ мад 
П2 

тынг рынчын у, зæгъгæ. Рабфачы хицау æм тыз- 
мæгæй æрбакасти æмæ йын загъта: „Цы дын у зы- 
наргъдæр: дæ мад, æви дæ ахуырдзинад?" Бабызæн 
фыр цинæй йæ цæссыг æркалди: дзæбæхæй ма кæй 
федта Сонайы. Тагъд-тагъд афарста Сона йæ фыд, 
йе ’фсымæры тыххæй. 
— Изæры мæ ардæм хъæуы, нана, — загъта Со- 
иа æмæ фæраст йе ’мбæлтты фæстæ. 
Бабыз Сонайы фæдыл касти: куыд сырæзти? 
Куыд ыл фидауы йæ сырх сæрбæттæн, куыд æрт- 
тивы йæ дзæбæх цæсгом? Куыд рог у йе уæнгты 
ахаст? 
Колхозонтæ иу ран æрæмбырд сты, загътой: „Са- 
лам раттæм нæ уазджытæн". Дæхци æмæ ма йемæ 
иу цалдæр лæджы æмæ цалдæр усы, æгæр дард 
кæй уыдысты, уымæ гæсгæ, нæ фæцыдысты адæ- 
мы ’мбырдмæ, фæлæ сæм сæ куысты бынатæй ка- 
стысты. Зындысты сæм дардмæ дзыллæйы дзыгуыр 
хуымты астæу, урс нымæт худтæ, цъæх къепкæ- 
тæ, сырх сæрбæттæнтæ. Чидæр загъта, ахæм æмбыр- 
ды, дам, цыбыр митинг кæй фæхонынц. Æмæ æцæг, 
хуымы сæрты Дæхцимæ æмæ йе ’мбæлттæм дымгæ 
хаста, куы ныхасы скъуыддзæгтæ, куы къухты 
’мдзæгъд, куы адæмы уынæр. Митинг айхæлди... Кол- 
хозонтæ æмæ рабфачы фæсивæд æд рувæнтæ ацы- 
дысты æмæ нартхоры хуымы æрлæууыдысты рæн- 
хъытæй, мæнæ зырнæджытæ тæхгæ-тæхын арвы 
быдыры куыд арæнхъ вæййынц, афтæ. 
Дæхцийы зæрдæ ныр Сонаимæ дзырдта^ уый дæр 
семæ уыдзæни, уæдæ цы. Йæ куысты уæлхъус лæу- 
гæйæ-ку акасти, ауыдта-иу дардæй лæппуты æмæ 
чызджыты дзæбæх æмрæнхъæй кусгæ. »Тъе, уый 
дын фыдæлты намыс...а 
Ногæй та-иу йæ зæрдыл æрбалæууыди Сона, йæ 
чызг, æмæ-иу æй, цыма, хъамайæ фæрæхуыстæуыд, 
уыйау-иу фестъæлфыд. „Куыд æй бафхæрдтон, куыд, 
уæддæр", —зæгъгæ, æмæ-иу мæстджынæй йæ хъуы- 
дытæ асырдта. 
Сихорафонмæ Хæмæт хæстæг æрæфтыди, Дæх- 
ци кæм куыста, уырдæм. 
—Гъе, Дæхци, куыд дæм кæсынц нæ хуымтæ? 
8 Гæдиаты Ц. Æвзаргæ уацмыстæ 
113 

—Хорз... Хуыздæр ма ды вæййы. 
Иумæ акастысты дардыл колхозы хуымтæм æмæ ни- 
цы сдзырдтой, афтæмæй бамбæрстой сæ кæрæдзийы. 
— Дæхци, иу зондджын лæг афтæзагъта: 
• „Ауæдз чи ’рхъуыды кодта фыццаг, уый адæмы 
знаг уыдис\ Мах сæ фехæлдтам, æмæ ауæдзимæ 
нæ фыдбылызтæ дæр фесæфæнт... Фарон ам цы гæв- 
зыкк хуымы гæппæлтæ уыдис, хъуыды ма йæ кæ- 
ныс? Стæй, цыма цыдæр йæ зæрдыл æрбалæууы- 
дис, уыйау загъта:—Мæнæй хисдæр дæ, Дæхци, 
фæлæ... Мæнæн абон, куыд уыныс, афтæ æнæ ам 
уæвгæ нæй. Дæуæй та ракуринагдæн: цæугæ хъæу- 
мæ æмæ уым нæхиуæттимæ абон изæр, стæй рай- 
сомы хæлцы кой рагацау бакæнут. Ссар уый, —зæгъ- 
гæ, æмæ Хæмæт колхозы правленийы уæнгтæй иу 
бацамыдта.—Уый æвджид у хъуыддаг... 
Дæхци рафардæг хъæумæ. Хъæуы æнæ Дæхци дæр 
хъуыддагмæ зилæг бирæ уыдис, æмæ йæ раджы 
арвыстой сæхимæ. 
Уыцы бон изæры Дæхци бадти сæ цæхæрадоны 
æмæ касти, куыд æрбацæйцыдысты кояхозонтæ æмæ 
рабфачы фæсивæд сæ сырх тырысатимæ. Рæсугъд 
изæр скодта. Хур аныгуылди, фæлæ ма йæ тынтæ 
хъазыдысты райдзаст арвыл. Цыма цавæрдæр стыр 
бæрæгбоны хъазтæй æрбацæуынц, уыйау фыццаг 
цагътой музыкæйæ, стæй зарыи систой... Дæхцимæ 
хорз хъуысти сæ зарæг. Аив мелодийы мидæг чыз- 
джыты хъæлæстæ цъæхснагæй тахтысты уæллозты, 
сæ фæдыл, ныллæджыты, бæзджынæй ленк кодтой 
лæппуты хъæлæстæ. Хуыздæр, рæсугъддæр «царды 
кой кæй кодта фæсивæды зарæг, уый æмбæрста 
Дæхци. Нал бафæрæзта иу ран бадын. Фестад æмæ 
хæдзары ’рдæм рацыд. Ауыдта Бабызы. Бабыз лæу- 
уыдиокауы цур æмæ кауы хуынкъæй касти уынг- 
мæ. Йæ къухæй хæцыди хъугдуцæн къæртайыл. 
Йæ цæстæй агуырдта Сонайы. Дæхци йæм бацыди 
хæстæгдæр. Фæлмæн, рæвдаугæ ныхас æрцагуырд- 
та йæ зæрдæ. 
—Гъе, не ’фсин, махæн дæр нæ рагуалдзæгахæм 
куы уыдаид, уæд афтæ мæгуыр уаиккам?.. 
— Мæгуыр æнæ зæгъинаг уæд,—загъта Бабыз. 
114 

Йæ зæрдыл æрбалæууыдысты Мысост æмæ Со 
на. Чысыл фæстæдæр Бабыз хъуг дудыныл фæди. 
Дæхди йæхи айста уынджы ’рдæм, акасти иуæрдæм, 
иннæрдæм, иу чысыл алæууыдис, стæй фæстæмæ 
æрбаздæхт æмæ бацыд хæдзармæ. Ныр Бабыз арты 
фарсмæ архайдта. 
—Абон бæрæгбон кæй у, уый зоныс, не’фсин? 
— Цавæр бæрæгбон та дын у? 
- Цавæр цы хоныс, ау... Мах та йæ ног рæст- 
дзинады бæрæгбон изæр схоиæм...—Зæгъынмæ хъа- 
выди: пСона дæр æрцыда, фæлæ загъта:—Бинонтæ 
дæр иумæ сты абон .. Уæдæмæ, не ’фсин, ды дæр 
ахæм хъæлдзæг изæры номыл иу карк куы рауæл- 
дай кæнай, уæд не смæгуыр уыдзынæ. 
— Æмæ мæнæн мæ кæрчытæ иууылдæр сымах куы 
сты,—загъта Бабыз. 
Æнхъæлмæ кастысты мад æмæ фыд Мысост æмæ 
Сонамæ, уыдон дæр, цыма йæ зыдтой, сæ ныййар- 
джытæ сæм æнхъæлмæ кæй кæсынц, уый, хъæлдзæ- 
гæй тындзыдтой уыцы сахат иумæ—сæ хæдзармæ. 

ДЫУУÆ ДИДИНÆДЖЫ 
Сæрдыгон бон. Хур ныккасти йæ зынг цæстæй ду- 
немæ. Хæхтæ ныддардтой сæ фæрстæ хуры тæвд- 
мæ. Цъититæ ’рттивынц хуры рухсæй. Къæдзæхты 
цыргъытæ ныгъуылынц арвы цъæхы. 
Уæлæуæз, иу хохы тæккæ цъуппыл, сау къæй- 
ты ’хсæн иунæгæй рæзы иу хæххон дидинæг. Йæ 
дзæбæх фæлурс цæсгомæй, йæ рæсугъд хъал цæ- 
стытæй кæсы, фæлгæсы коммæ дæлæмæ. 
Сæрдыгон фæлмæн дымгæ рахъазы хохы цъуп- 
пытыл, ракафы дидинæджы алыварс, хъæбыстæ йын 
акаеды æмæ та фæаууон вæййы кæмдæр дæлбылты. 
Йæ мидбылты бахуды дидииæг, ныуулæфы æр- 
вон уæлдæфы, сисы йæ дари базыртæ, батилы йæ 
сæр æмæ та акæсы комы рæбынмæ. 
Дард, комы нарæджы, иу хуссар хъæбысы, кæр- 
дæджы астæу рæзы иу быдырон дидинæг. Сдардта 
йæ сæр кæрдæгæй, кæсы уæлæмæ чысыл цæстытæй. 
Дзуры йæм дæлæмæ хæххон дидииæг: 
—Гъе, уæууæй, гъе, кæм баззадтæ, кæм? Ком- 
рæбын фæлмæй зынгæ дæр куы нæ кæныс уæлæ- 
мæ. Нæ федтай æнæкæрон арвы рæсугъд. Нæ зо- 
ныс райсомы хуры æрбакаст, нæ зоныс изæры ху- 
ры аныгуылд. Нæ дæ хъахъæнынц рагон æгомыг 
урс цъититæ. Хæххон сыгъдæг дымгæ дæ нæ рæв- 
дауы æхсæвæй-бонæй. Никуы ма ’рбадти дæ цуры 
хæххон цæхæрцæст цæргæс. Никуы ма асимдтой дæ 
бынты мигъы тымбылтæ. Гъе, уæууæй, гъе, дæ 
цард та цæмæн у, дæ цард? 
116 

— Мæ хорз æмгар!—сдзырдта уæлæмæ быдырон 
дидинæг,—уынын дæ,—рæсугъд сфæлыстай дæхи, 
диссаг рæсугъд. Фæлæ дын кæмæн у, кæмæн, 
зæгъ-ма мын, дæ рæсугъддзинад? Хæрз иунæгæй 
сфардæг дæ уазал цъуппытæм, хæрз иунæгæй æрви- 
тыс дæ бонтæ, дæ цард, Æз та,.. Базмæлыдысты та 
мæалыварс алыхуызон халсартæ. Мæ хъустыл та ауа- 
ди алыхуызон царды уынæр. Нæй, нæй,—нæ дын 
бабæлдзынæн æз дæ рæсугъдмæ, дæ иунæгмæ, 
дæ бæрзондмæ. Кæс: æрбацæуынц доны былыл 
чызг æмæ лæппу. Зоныи æз: уарзоидзинады амондæй 
дзаг у сæ хуылф. Зонын æз: уарзондзинады артæй 
кæй судзынц сæ зæрдæтæ. Бирæ дзæбæх тæф сцæт- 
тæ кодтон æз уыдонæн. Ацыдис, ахæлиу уый хъарм 
уæлдæфы... Кæс: ныллæууыдысты, улæфынц хъæл- 
дзæгæй, дзаг рæуджытæй. Уарзондзинады кастта ба- 
кодтой кæрæдзиме. Уарзондзинады ныхæстæ та рай- 
дыдтой кæрæдзийæн. Стауынц зæрдæйы бынæй цæу- 
гæ тæфы... Фæцæуынц дарддæр доны былтыл. Фау- 
уон сты... Мæиæ яоджыдæр: æрбатæхы заргæ мыды 
бындз. Бирæ адджын нуазинаг æрæмбырд кодтон æз 
мæ лымæн мыды бындзæн. Рауай мæм, рауай, мæ 
уарзон!.. 
Æмæ бадардтадидинæг йæ фæлмæн хъæбыс мы- 
ды бындзмæ. Цин гæнгæ йыл абадти мыды бындз, 
цин гæнгæ цъиры, сывæллонау, дидинæджы риу. 
Дистæ кæиы хæххон дидинæг йæ бæрзондæй, 
тилы йæ сæр, хойы йæ цъæх къухтæ, сисы уæл- 
дæр йæ базыртæ. 
—Уый æрра куы дæ, æрра, хæрз æрра,—дзуры 
уæле дæлæмæ. Сæрæй, дунейы сагъæс куы айстай 
дæхимæ. Йæ быны дæ фæкæндзæн, йæ быны, æнæ- 
зонд. Иу фыдуаг саби дын стондзæн дæ сæр æмæ 
йæ фехсдзæн иуæрдæм, цæмæн хъæуы, зæгъгæ. 
Гъе, уæууæй, гъе, цы ’гады раны бахаудтæ, цы?! 
Скæс-ма, скæс, уæдæ, мæнмæ. Æдасæй, æдæрс- 
гæйæ рæзыи æз мæ зæрдæйы дзæбæхæн хохы цъуп- 
иыл, арвмæ, цъититæм хæстæг. Фæлгæсын уæлвон- 
гæй. Дунейы рæсугъдæй æфсадын мæхи, Мæлæтæй 
нæтæрсын... Дыта... Лæзæрыс гъенырдæр уым изæр- 
далынджы; ам та... дыдзы хур æрбакаст æмæ цъи- 
117 

тийы æхсæрфæрстæн пъатæ кæны... Гъе, уæууæй, 
гъе, цы ’намонд дæ, цы?! 
—Хæрзæхсæв, хæрзæхсæв уал у,—сдзырдта бы- 
дырон дидинæг. Мæ амонд мæнæн мæ дзыллæйы 
амондимæ ’мхæст у, мæ хæлар. 
Æхсæв.Ирдгæ систа цъитийы’рдыгæй. Хъызтæм- 
хæст дымгæ бавнæлдта хæххон дидинæгмæ йæ уа- 
зал къухæй. Ризын байдыдта дидинæг уазалæй, æх- 
сæвы талыиджы, кæмдæр хохы цъуппыл. Æруагъта 
йæ сæр.’Æрхаудтой йæ базыртæ. 
Арф ныуулæфыд иу хатт, дыккаг хатт... Фæцис. 
СэёрдЫгон райсом. Хур кæсы йæ зынг цæстæй 
дунемæ, хохæй хохмæ уафы йæ рухсы тын, æртти- 
вы цъитйтæй. Райхъал ис цард. Базмæлыд халсар. 
Уæлæуæз, хохы цъуппыл, сагъд къæцæлау, баз- * 
задис иунæг хæххон дидинæджы хъæд. 
Комы нарæджы доны былыл, зæлдаг кæрдæджы 
астæуæй йæ сæр сдардта фыццагау хъæлдзæгæй 
быдырон дидинæг. Кæсы уæлæмæ. Хъуыдыйы аны- 
гъуылд. Дардæй йæм фæзындис, хус къæцæлау, йæ 
хæлар дидинæджы хъæд... 

ХÆЛУАРÆГ ÆМÆ МЫДЫ БЫНДЗ 
(Аргъау) 
Комы нарæг... Дон хъуынтъызæй цæуы, фыцы 
къæйты ’хсæн... Донæн иуæрдыгæй дæр æмæ ин- 
нæрдыгæй дæр лæууынц рагон бæлæстæ. Сæ цъæх 
къабæзтæ бадардтой, къухтау, сæ кæрæдзимæ доны 
сæрты. 
Райсомы хур ахаста йæ цæст цъититыл, рæгътыл, 
стæй æврагъæй æрæппæрста комрæбынмæ йæ тын, 
ныккасти бæлæстæм, лыстæгдæр зайæгойтæм, æх- 
сæлыйы дзæмбытæм. 
Райсомы ’ртæхтæ хъазынц æрттивгæ халсары 
хъæбысты, алыхуызон цырæгътау. 
Кæс хæлуарæджы тынмæ дæр. Рухс уæлдæфы, 
раст донфыцæны сæрмæ, ферттывта зынджы стъæл- 
фæнау. 
Ауагъта хæлуарæг йæ тын иу бæласы цонгæй 
иннæ бæласы цонгмæ, доны фаллаг фарсмæ, айтыгъта 
дардыл йæ хыз. Бамбæхст, йæхæдæг æнхъæлмæ 
кæсы... 
Заргæ-зарыи хурæфсæст рухс уæлдæфы æрбатæхы 
хъæлдзæгæй мыдагур мыды бындз. 
Тæхгæ-тæхын æвиппайды бахауди мыды бындз 
хæлуарæджы тыиы. Йæ уæзæй хæлуарæджы тыны 
’ндах фæцæуы дæлæмæ æнцад-æнцад. Донфыцæны 
сæрмæ архайы, тухи кæны мыды бындз йæхи суæгъ- 
дыл. 
Ауыдта йæ хæлуарæг дæр, Рауади йе ’мбæхсæ- 
119 

нæй, фæлæууыд, фæуайы йæ фыдбылызы фæндæг- 
тыл. Схъазыд йæ сау зæрдæ. 
— Нал мын аирвæздзынæ ныр,— зæгъы хæлуа- 
рæг,—сихорæн мын сбæздзынæ ахæм дзæбæх бои, 
æвзæр дывдывгæнаг, дзæгъæлдзу мыды бындз. 
— Цы дын кодтон?—сдзырдта мыды бындз. Мæ- 
нæ мæхицæн мæгуыр кусæг бындз дæн... Ныууадз 
мæ... 
Æмæ та архайын систа йæ лыстæг къæхтæй, йæ 
тæссонд базыртæй. Доны пырхæндæг ауайы мыды 
бындзыл. Доны уазал улæфт æм хæццæ байдыдта. 
Фæлæ йæ архайд нæ уадзы уæддæр. 
Бауади хæлуарæг мыды бындзы тæккæ цурмæ, 
ракафыд иу хатт йæ алыварс... 
Сæ дыууæйы уæзæй æндах фæцæуы донфыцæнмæ. 
Мыды бындз фæстаг риуыгъдæй атыдта йæхи, 
стахти уæлæмæ. Хæлуарæг та раст тæккæ донфы- 
цæны смидæг... 
Уагълыйы дидинæг адджын хъæбыс бадардта 
мыды бындзмæ. Абадти йыл уый дæр цингæнгæйæ. 
Хæлуарæджы та аууæрста доны уылæн æмæ йæ 
фехста дарддæр, дæлæмæ. 

ЦÆМÆН УАРЗЫН ÆЗ МÆ ФЫДЫБÆСТÆ? 
(Прозæйæ стихгонд) 
Цæмæн уарзын æз мæ фыдыбæстæ? Цæмæн? 
Рæсугъд у Ирыстон. Бæрзондæй фæлгæсынц рухс 
цæстæй æнусы цъититæ. Ныгъуылынц хæхты цъуп- 
пытæ кæмдæр арвы цъæхы. Фидарæй лæууынц 
фæрсæй-фæрстæм рагон къæдзæхтæ. Сæ астæу арф 
ацыдысты кæмттæ. Æрттивынц ранæй-ран къултæ 
зæлдаг кæрдæгæй, хъæды къохтæй, зилы сыл фæл- 
мæн фæзылдæй æврагъы уддзæф. Далæ комы нарæ- 
гæй хъуысы уæлæмæ доны хъæлæба, цыма хъал 
кæны йæ хæххон хъæутæ, къулты дæлбазыр си- 
дзæртау чи бабукъ. 
Рæсугъд у Ирыстон... Зæрдæ йæм фехсайы, 
зæрдæ йæм фæласы йæхи. 

ДРАМÆТÆ 
ж 

ОС-БÆГЪАТЫР 
З-АКТОН ДРАМÆ ИРЫ ИСТОРИЙÆ 
ХЪУЫДДАГ ÆВДИСДЖЫТÆ: 
1. Ос-Бæгъатыр, иу 30-азыккон лæг, рæсугъд, æгъдауджын. 
2. Гыцци—йæ мад, зæронд ус, урсдадалиажын, иу 50-азыккон. 
3. Гиорги, Ос-Бæгъатыры æмгар, иу 27-азыккоа. 
4. Цæргæс, иу 25-азыккон лæппу-лæг, Ос-Бæгъатыры хъæуæй. 
5. Кæвдæсой, иу 25-азыккон лæппу-лæг, Ос-Бæгъатыры хъæуæй. 
6. Уæхтæнг, иу 35-азыккон лæг, гуырдзиаг, æлдарæй ралидзгæ. 
7. Арæби, быдырæй æрвыст лæг, иу 50-азыккон. 
8. Тъепа, Хуссары Ирæй æрвыст лæг, иу 45-азыккон. 
9. Æлдар (гуырдзиаг), иу 40-азыккон. 
10. Кетеван, йæ чызг, 18-20-азыккон рæсугъд чызг. 
11. Фæсдзæуин, гуырдзиаг æлдары уынаффæгæнæг лæг, 50-азык- 
кон. 
12. Зæронд лæг (ирон), иу 65-азыккон. 
13. Гуырдзиаг минæвар,- 1-аг, æлдары адæмæй. 
14. Гуырдзиаг минæвар,—2-аг, æлдары адæмæй. 
15. Гуырдзиаг æфсæддон, æлдар, 
16. Зæронд лæг, ныккæндæй схизгæ, 
17. Зæронд ус, иыккæндæй схизгæ. 
18. Чызг, 6-азыккон сабк. 
19. Лæппу, 7-азыккон саби. 
20. Устытæ, лæгтæ, ирон æфсад æмæ æндæр ахæмтæ. 
Хъуыддæгтæ æрцыдысты XIII сæдæ азы кæрон æмæ XIV сæдæ 
азы тæккæ райдианы. 
ФЫЦЦАГ АКТ 
Нарæг ком. Рагуалдзæг. Къултыл иуæй-иу раи фароны хус 
хæлттæ, иуæй-иу ран кæрдæджы гæппæлтæ, кæм æнæсыфтæр 
хъæд, кæм къæйтæ, дуртæ. Уæлхæдзар. Æмбæрзт тыргъ. Тыргъы 
къулыл кæм сырды сыкъатæ, кæм сырды цæрмттæ. Зæххыл 
гауыз. Дуар мидæмæ. Зæронд ус Гыцци бады рæсугъд фыдæл- 
тыккон бандоныл æмæ ’лвисы. Ос-Вæгъатыр гуырдзиаг дарæсы. 
125 

1-аг ÆВДЫСТ 
Ос-Бæгъатыр 
(Уыны йæ кард.) 
Йæ мад амæла, уæддæр, тæтæйраг кардæн: 
^зæбæх куы ’рттивы боны рухсмæ, кæс, нана, 
Йæ ком, йæ уынд... иалхъуыт-налмас, сæрдасæн... 
Фæзæгъынц: „Фат, æрдын..." Цы сты, цы, карды 
раз? 
Æскæс-ма сæм, нана... 
(Кæсы къулыл ауыгъд 
фат æмæ ’рдынмæ.) 
Сывæллоны дидитæ... 
Мæ кард... Кæм уыдзæн ахæм кард, нана? 
Бæрæг йæ риуыгъд... Æнæфæивгъуыйгæ йæ цæф... 
Кæс-ма... (Йæ кардæй æвзиды.) 
Гыцц и 
Дæ кардæй ирхæфсыс дæхи, Гæба, мæ хъæбул, 
Дæхи дзы хъал кæныс, фæлæ кæд уыдзæн, кæд? 
Кæд фæуыдзыстут, кæд, уæ хæстытæ, уæ лæбурд? 
Æгъгъæд уын у, Гæба... 
Ос-Бæгъатыр 
Æгъгъæд зæгъыс... Æмæ нæ чи бæллы лæбурдмæ, 
Нæхи нын куы уадзиккой æнцад, æндæр... 
(Кæсы та ногæй йæ кардмæ.) 
Уæддæр цы кард у, цы! Æркæс-ма йæм, нана. 
(Фæцæуы мадмæ, æвди- 
сы йæм хæстæгæй кард.) 
Г ы ц ц и 
Ныууадз мæ, цæй, дæ хорзæхæй. Нæ федтон кард. 
Дæ фыд дæр ма-иу афтæ кодта цин хæцæнгæрзтыл1 
Ос-Бæгъатыр 
Тæтæйраг æлдары лæвар мын у мæ кард, нана. 
126 

Хъуыды ма йæ кæныс: мæ зæрдæ мын æлхæдтой. 
Æфсад æмæ бæхты рæгъаутæй байдзаг кодтой 
быдыр, 
Фæцæйбырстой Гуырдзыйы ’рдæм. Æххуыс сæ 
хъуыд. 
Фæлæ æз дæр фæлгæсын алырдæм нæ хохы 
цъуппæй. 
Гыцци 
Дæ кард уал уадз... фæлæ ма мæм æрыхъус. 
(Йæ куыст ныууагъта.) 
Æрцог тæтæримæ фидауын хъæуы, Гæба: 
Фыдуаг сырдимæ зондæй архайы цуанон. 
Нæ сыхаг Гуырдзыимæ та лымæн хъæуы. 
Ос-Бæгъатыр 
Нана, кæцæйдæр фæзындысты æрцог тæтæр, 
Фæзындзысты æмæ та фесæфдзысты мигъау. 
Быдыры мигъ... Хæсдзæн æй дымгæ дарддæр. 
Цæй фидыд?! Хи сæ хъахъæнын хъæуы æрмæст... 
Гуырдзы... Бæргæ сты гуырдзы хорз лымæйнаг, 
Фæлæ... куыд марынц хъизæмарæй уым нæ ир 
Гуырдзыйы ’лдæртты къухы... Не’фсымæртæ... 
(Ныуулæфыди мæсты гæнгæ. 
Кæсы та йæ кардмæ.) 
Мæ кард... 
Гыцци 
Лымæн хъæуы, мæ хур, Гуырдзыйы ’лдæрттимæ 
дæр. 
(Фæндиаг æвдисгæ.) 
Стæй иу дзæбæх рæстæг дæхицæн къай 
æрхæсдзынае, 
Гуырдзиаг чызг, æлдары чызг, мæ хур, æмæ... 
Ос-Бæгъатыр 
(Худгææмхæст.) 
Æлдары чызг, рæсугъд, æгъдауджын... м... м... 
127 

Г ы ц ци 
(Тагъд йæ фæдыл дзургæ.) 
Æлдары чызг, уæдæ!- Уæдæ куыд æнхъæл дæ? 
(Сабырдæр.) 
Стæй» чи зоны, Гæба, цы амонд дæм кæсы; 
Кæд дæм уæларвы дуар дæр фегом уаид 
Æмæ дæм ракæсид нæхи Дауыты амонд, 
Иæхи Дауыт-Сосланы амонд. 
Ос-Бæгъатыр 
(Уыны та йæ кард.) 
Уæддæр цы диссаг арæзт у мæ кард! 
Г ы ц ц и 
(Цыма мæстæй фæзмы.) 
Мæ кард... мæ кард!.. Æри, æмæ дын æй фехсон!.. 
Æмбисæндтæ, дам, хастой бирæгъæн, уый та, дам... 
Нæ дин, нæ сауджын нын цы амоны... 
Ос-Бæгъаты р 
Нана, æрыхъус мæм. Рæсугъд фæндтæ дæм ис. 
Нæ сауджын дын фæдзуры бирæ хорз ныхæстæ: 
„Æзнаджы уарз,—зæгъгæ,—дæхи хуызæн"... 
(Худгæ’мхæст.) 
Æзнаджы уарз! 
„Уæрыччытау цæрут сабыр æрвон фийауæн1.." 
Уæрыккау сабыр хорз у æрмæст фыстьГхсæн, 
Фæлæ нæ алыварс та бирæгътæ цæрынц, нана, 
Нæ сауджын... (мæстыдзинад æвдисгæ) иу дзæгъæлдзу 
гуырдзиаг. 
Г ы ц ц и 
Мæсты цæмæн кæныс, мæсты. Дæ мад дæр дын 
Куыницы судзаг ныхас загъта... уарзоны уынаффæ... 
(Кургæ.) 
Гæба, мæ хъæбул, уадздæ тох, дæ лæбурд. 
Цæвæр дæ кард йæ кæрддзæмы... 
128 

Ос- Бæгъатыр 
(Æвæры дзургæ-дзурын 
йæ кард кæрддзæмы.) 
Иана, æркæс, цы тасы заман у ныры заман. 
Куыд сызнæт æсты адæмтæ, куыд бырсынц 
алырдыгæй, 
Цы ран æсты нæ ир быдыры цæгаты’рдыгæй. 
Цы ран æсты нæ ир фæсхохы хуссары’рдыгæй. 
Куыд цæвæрæм, нана, нæ кард йæ кæрддзæмы?! 
Æрхъуыды кæн... 
Г ы ц ц и 
Мæсты-иу ма кæн, ма... Лæппуйæ дæр ма афтæ 
уыдтæ, 
Хъуыды ма йæ кæнын: ам чидæр балхæдта 
бердзейнаг ус, 
Зæронд ус уыд, æдых, мæгуыр, æмæ, дын, ыл 
Йæ хицау иу бон ралæууыд хъæдыйас хъилæй... 
Куы, дын, æй федтай, багæпп æм кодтай лæгмæ, 
Йæ хъæд ын ратыдтай æмæ йæ фехстай фурдмæ. 
Фæхабар кодтой фыдмæ. Цы загътаид дæ фыд дæр... 
Иæ мидбылты дын бахудти: „Сылгоймаг нæмынæй 
Æгаддæр та цы уыдзæна. Йæ хъæбысы дæ акодта, 
Мæгуыр... Цы хорз зæрдæйы хицау уыд уæддæр 
Дæ фыд! 
2-аг ÆВДЫСТ 
Гиорги 
(Æрбацыд, акуывта Гыццийæн. 
Гыцци сыстынмæ хъавы. 
Бад, бад, дæ хорзæхæй. Цы стыс? Фæрнæй фæбад. 
Гыцци 
Ныббар мын уæдæ, Гиорги, зæрæдтыл дæн нымад. 
(Йæ куыст та райста.) 
9 Гæдиаты Ц. Æвзаргæ уацмыстæ 129 

Г и о р г и 
Гæба, дыууæ бæлццоны баиу сты дæлæ хъæуы 
бын; 
Иу дард быдираг ирæй, иннæ та фæсæфцæг 
хуссарæй. 
Æрвыст æсты дæумæ... Фæнды сæ демæ баныхас 
кæнын. 
Цы зæгъдзынæ, Гæба? 
Ос-Бæ гъаты р 
Цæуылнæ сæ æрбакодтай... 
Фæсид сæм марадз тагъд. Уынын сæ хъæудзæн 
хорз. 
Гиорги 
(Цæугæ-цæуын.) 
Хъуагæй сæ нæ ныууадздзыстæм, ма тæрс. 
(Аиыд.) 
Ос-Бæгъатыр 
(Йæ фæдыд.) 
Гиорги, ма ферох кæн адзурын нæ лæгтæм дæр. 
Гыц ц и 
Гæба, дæ фыдыстæн, дæ мады хатыр бакæн. 
Дæрддаг бæлццæттæ та дæм дардмæ сиддзысты. 
Фыццагау та дын кады кой кæндзысты уыдон. 
Фæлæ дæ мады дзырдмæ байхъус, мады ракуырдмæ: 
Нæ бæсты арæнтæй æттæдæр ма фæцу нæ 
фæсивæдимæ. 
Ос- Бæ гъаты р 
Нана, сывæллои ма мæ хоныс ды, æнхъæлдæн... 
Г ы ц ц и 
Нана дæ фæхъау фод... Цон, фенон исты, 
Нæ уазджытæ нæ хъаст куы ахæссой мийаг. 
1 (Сыстад, бацыд мидæмæ.) 
130 

3-аг ÆВДЫСТ 
Ос-Бæгъатыр 
(Иунæгæй. 
Цы та уыдзæн? Цавæр бæлццæттæ уыдзысты? 
Кæд та сæ дзырд фæсайдтой тæтæр быдыры 
Æмæ та стигъын райдыдтой нæ мæгуыр адæмы?! 
Кæд та æрбабырстой æдыгъе, кæсæгирмæ 
Æмæ та хъавыиц уаргъ æрæвæрын быдираг 
хъæутыл?! 
Кæд та сын цæцæн атардтой сæ фос фæсарыхъ, 
Æмæ сæ сабитæ стонгæй ниуын систой хъæуты?! 
(Ахъуыды кодта.) 
Фæсхохы ир... Гуырдзыйы’ лдæртты рагон 
тыхтона... 
Уæдæ цы фесты, цы, иæ уазджытæ? 
4-æм ÆВДЫСТ 
Ныхас ссыди. Æрбацыдысты Гиорги, йæ фæдыл Арæбн, Тъепа. 
Цæргæс, Кæвдæсой æмæноджыдæр иу цалдæр лæджы. Сæ фæдыл 
фæсивæд. 
Ос- Бæгъаты р 
Æрбадут, уазджытæ. 
(Фæсивæды ’рдæм.) 
Сымах та акæсут хæдзармæ. 
Дæрддаг бæлццоны-иу афтид ныхасæй ничи хæссы. 
(Фæсивæдæй чидæртæ ацыдысты. 
Æрбадтысты. Ос-Бæгъатыр дæр 
семæ. Бирæтæ лæууынц). 
Нæ цытджын уазджытæ йæ аиппыл нæ 
банымайдзысты 
Куы бафæрсон: кæцон сты? Цы уацхъуыд мæм 
æрхастой? 
131 

Гио рги 
(Размæ рацыд.) 
Нæ хорз фæтæг! Нæ уазджытæ æрвыст сты 
Нæ зынвадат æфсымæртæй нæ хохмæ. 
(Амоны Арæбимæ.) 
Арæби у минæвар нæхи быдираг хъæутæй, 
Иры Кæвдæс, Æрджынарæг, стæй дарддæр фæзгæй. 
(Амоны Тъепамæ.) 
Тъепа та у æрвыст фæсæфцæг кæмттæй, 
Æлдар цы кæмтты ’рбадт, зынвадат кæмттæй, 
Гуырдзыйы ’лдæртты уаргъы бын кæм хъæрзынц 
нЧдæм. 
Æрвыст сты... Фæлæ сæхæдæг радзурдзысты 
Лыстæг сæ хъуыддæгтæ... 
Арæби 
(Стынмæ хъавы, фæлæ йæ 
Ос-Бæгъатыр сбадын кодта.) 
Цытджын Хъæбатыр! Дæ кад æмæ дæ хорз ном 
айхъуыст дардыл, 
Æрмæст дæуæй, æрмæст сымахæй ныфсджын сты, 
Ирæй ма быдыры цы цæрæг баззад, уыдон. 
Уæхуыдтæг зонут хорз, куыд цардысты нæ адæм, 
Уæгъдибар, ифтонг алцæмæй нæ тыгъд быдыры. 
Цы къорд фос, хорз рæгъæуттæ дардтой рагæй дæр. 
Æмбисондæн сæ-иу æрхастой сыхæгтæ 
кæддæриддæр. 
Ныр та... Зынвадат... Алы тас... Фыд батых... 
Æмæ нæ курдиат хæццæ кæнæм сымахмæ. • 
Ос-Бæ гъатыр 
Тæтæр, Кæсæг. Цæй, чи та уæ хъыгдары? 
Арæ би 
Ныууагътой нæ хæддзу тæтæр уæ хатырæй: 
Кæмдæр Терк-Турчы фæстæ ’рæвæрдтой сæ 
цæрæнтæ. 
Фыдуаг баскадджытæ нæ хæццæ кæнынц махмæ. 
132 

Сæ фарс хæцæг, сæ лымæнтæ нæ хонынц тæтæр. 
Фæлæ фыдуаг æдыгъе-кæсæг... кæцæйфæзындысты? 
Кæцæй ссыдысты?.. Æфсадæй рацæуынц быдыр- 
быдыр. 
Сæ бæх рог. Хæцæнгарз—фаг. Нымæцæй къорд... 
Нæй, нал баззад ирон хъæу Мæлхъы-доны фæстæ. 
Тас бацыди нæ адæмы... Æрвитынц уæм... 
Кæсгон æлдары хъомдон мæрзыны бæсты мæлæт, 
Цагъарады бæсты мæлæт,—зæгъынц нæ фæсивæд. 
Ос-Бæгъатыр 
(Цыма йæхи нымæр 
хъудыгæнгæйæ.) 
Мæлхъы доны фæстæ... 
(Цырддæр.) 
Дарддæр... 
Арæби 
Иннæрдыгæй лæбурынц цæцæн, хъулгъа, бирæгътау. 
Бырсынц нæ цæрæнтæм, фæтæрынц нын нæ фос. 
Кæуыл фæхæст вæййынц нæ адæмæй, уый ахæссынц 
цагъарæн. 
Хæст самайынц бæргæ иæ фæсивæд, фæлæ... 
Къордгæйттæ фестæм. Асаст нæ тых, нæ хъару. 
Нæ маст нæ хъуырмæ схæццæ. Нал фæразæм... 
Æнхъæлмæ уæм кæсæм æххуысмæ, хох!.. 
Ос- Бæгъат ыр 
Цæцæи тæлтæг лæбурдтæй ницы рамбылдтой 
ныронг дæр. 
Æнцои у ссарын хос æмæ амал уыдонæн. 
Фæлæ... кæсæджы коймæ цал азы мæсты кæнæм. 
Æлдариуæг кæнынмæ хъавынц ирыл, æви цы?! 
(Фæрсгæ.) 
Куыд бирæ бæстæ ’рцахстой кæсæг уæд? 
Арæ б и 
Хæццæ кæнынц сæ балтæ Мæлхъы-доны онг. 
Лæбурынц дарддæр ноджы бирæгътау. 
133 

Ос-Бæгъа т ы р 
Фæсурын сæ хъæудзæн, цы фæнды уæд, фæс 
Хъубан. 
Зхдндджын æмбисонд-иу æрхастой фыдæлтæ: 
„Æзнаджы цæв йæ фыццаджы фæзындыл, 
Кæннæуæдæ дын бахъавдзæн дæ къонамæ". 
(Фæсивæдмæ.) 
Куыд уæм кæсы сымахмæ та? 
Фæсивæд 
Уый раст у!^ Раст у уый!.. 
Ос-Бæгъатыр 
Дæумæ, Гиорги?.. ( иорпшæ.) 
Г и о р г и 
Мæнмæ куыд кæсы... Ацы ног фæзынгæ знаджы 
Æруромын хъæуы, кæмыты дзæгъæлдзу фæкæ- 
ны, уым. 
Уый нæ, уæд фесæфтысты не ’фсымæртæ быдыры, 
Уый нæ, уæд нын æзнаг æрбахъавдзæн рæхджы 
Нæ кæмттæм дæр. 
Ос- Бæгъат ы р 
Уанцон нæу, Гиорги. 
Ц æ р г æ с 
* , , (Хъалгомау.) 
Æмæ цы фестæм мах та уæд! * 
Кæвдæсой 
Йæ сыкъа асæттдзæн æгæр хæцагæн. 
Арæ б и 
Æвзæр, фыдуаг æзнаг сты адыгъе-кæсæг. 
Ос-Бæгъатыр 
Рæхджы^ фыдуаг æзнаг бæлвырдæй базондзæн 
Иры’хсар. 
134 

Рæхджы æхситтгæнгæ тыидздзысты фæттæ знаджы 
’рдæм, 
Æмæ та знаджы туг тæдгдзæн нæ кæрдтæй... 
(Фæлæууыд чысыл.) 
4>æлæ ма байхъусæм æххæст Тъепамæ. 
Цы нын зæгъдзæн фæсхохы хабæрттæй Тъепа та. 
Тъепа 
Зын ран сты, кæй зæгъын æй хъæуы, быдирон 
адæм. 
Фæлæ уæддæр, æлдæртты батых циу, нæ зонынц 
уыдон. 
Цыппар комæй мæ рарвыстой дæумæ, Бæгъатыр. 
Æлдæртты сусæгæй æрæмбырд сты Сырхыты 
дзуары бын. 
Ныффæдзæхстой мын: „Ацу, не’фсымæртæн зæгъ, 
Кæй нал фæразæм не’лдæртты фыд митæй. 
Сæхи дын бакодтой нæ зæхх, нæ хуымтæ, нæ адæм, 
Нæ фосы дарæнтæ, нæ хъæутæ... Нал фæразæм. 
Хынджылæггаг сси нæ ном. Кæм ма’взарынц 
Зæронд, сылгоймаг, саби... Хынджылæггаг сси нæ 
бæстæ, 
Нæ маст нæ хъуырмæ схæццæ: нал фæразæм! 
Нæ тохы ’мгъуыд скодтам ацы уалдзæгмæ. 
Цæттæ стæм неппæт дæр, æмæ уын зонын кæнæм, 
Æфхæрд æмæ мæгуыры фæнд цы вæййы, уый". 
Æхсар фæтæг! Зæгъут ,,фæдиса æмæ дыууæ бонмæ 
Хæстон арт фестдзæн бæстæ. Æсуадздзысты сæ 
пиллон 
Гуырдзыйы ’лдæртты фидар цæрæнтæ. 
Фæсивæд 
Хæцын хъæуы! Æнæ хæст нæй! 
Кæвдæсой 
Кæс-ма, кæс, уыцы æвзæртæм, сæ сау сæртæ 
Сæн нозтæй кæмæн ныннæрстысты!.. 
135 

Цæргæ с 
Цæттæ стæм мах! Цыргъ у нæ кард, рог нæ фат! 
Ос-Бæгъатыр 
Æхсарæй ничи амбулдзæни мах, æцæг у уый. 
Æвзæр моладзаны кæрдæн нæ ничи скæндзæни 
йæхиуыл. 
Æнæ тох нæй, бæрæг у уый, фæлæ хъуыды хъæуы. 
Æстыр хъуыддаджы мидæг зонд хъæуы, уынаффæ... 
Кæсæг, æви Гуырдзы? Кæцырдæм раздæр? 
Арæби 
Зæгъын æргомæй, тагъд æххуыс куы нæ уа махæн, 
Уæд, чи зоны, тæссаг: æгæр куы ферæджы уа... 
Хæстхъом нæ чи уа, уыдон скæндзысты хъазуат, 
Фæлæ нын исты бантысдзæн æнæ’ххуыс, уый нæ 
зонын. 
Ос-Бæгъатыр 
Иу аз фæстæдæр... и? Куыд дæм кæсы, Арæби? 
Уæхи нæ бахъахъæндзыстут иу аз, æрмæст иу аз? 
Нæ фидæн уалдзæг... хорзæй ныл æрцæуæд... 
Арæби 
Зын у бæлвырд зæгъын, Бæгъатыр... чи зæгъдзæн 
бæлвырд. 
Аз бйрæ бонтæ ’ййафы, бирæ хабæрттæ фæлдахы. 
Ос-Бæгъатыр 
Хъуыдыйаг уый дæр... иу аз... Куыд зæгъут, 
фæсивæд? 
Гуырдзыйы ’лдæртты абырсынæн нын æгъгъæд у аз? 
Фæсивæд 
Дæуимæ мах цы нæ бакæндзыстæм? Æгъгъæд! 
Гиорги 
Ныхас, Гæба. 
136 

Ос-Бæгъатыр 
Дæ хорзæхæй. 
Гиор ги 
Гæба, дæ фарстайы афтæ æмбарын æз: 
Фæсхохы ир сæхи рæвдз кæнынц тохмæ. 
Кæй нал фæразынц, уый бæлвырдæй зонæм рагæй. 
Æххуыс уа, ма уа, иу бон аскъуыйдзæн сæ 
бæттæн, 
Æмæ ныггуыпп кæндзæн Фæсхохы тохы арт. 
Æмгъуыд скодтой ныр. Æнхъæлмæ нæм кæсынц. 
Куы нæм æрвитынц ныр сæ тæрхон: уалдзæг. 
Хъуыддаг фæуыдзыстæм бæлвырд фæззæгмæ. 
Зымæг нæхимæ. Фидæн уалдзæг та быдырмæ. 
Ос-Бæгъатыр 
Мæ фæнд мын айстай, Гиорги, мæ хæлар! 
Æцæгдзинад, кæй зæгъыс, уый, бæлвырд. 
Уæдæ уал не’ргом саразæм Гуырдзымæ, 
Хъуаг нæ фæуыдзыстæм мах æхсар æфсæддонæй, 
Хъуаг нæ фæуыдзыстæм мах хæрзгæнæг хицонæй. 
Куыд æнхъæлыс ды та, Тъепа? 
Т ъ е п а 
Кæй зæгъын æй хъæуы, æфсæддон н’адæм иууыл, 
Хæрзгæнæг хицон та æлдары адæм алы ран. 
Сæхуыдтæг гуырдзы сты хæрзгæнæг махæн. 
Гуырдзыйы ’лдæрттæ не’взарынц ирон, гуырдзиаг. 
Æмхуызонæй фыдвадат сысты адæм. 
Ос-Бæгъатыр 
Æнхъæлдæн, ам хæтыди иу бон иу гуырдзиаг, 
Æлдарæй чи ралыгъди, ахæм... Куыд лæг у, 
цавæр у? 
Бæздзæн нын, æви нæ? Куыд у æууæнкæй? 
Гиорги 
Æууæнкæй тынг æууæнкджын у,.. Йæ ном 
Уæхтæнг... 
137 

Æлдары тасæй ралыгъд махмæ... Нæхимæ йæ 
æрцæрын кодтам. 
Ос-Бæгъатыр 
(Фæсйвæды ’рдæм.) 
Фæдзурут ма йæм! 
(Фæсивæдæй иу ацыд.) 
Нæ фæнд уæдæ бæрæг: фыццаг нæ цыд 
Гуырдзыйы ’рдæм. 
Фæсивæд 
Гуырдзыйы ’рдæм! Гуырдзыйы ’рдæм! 
Цæргæс 
Мах раджы сарæзтам нæ фатты бырынкъ уырдæм. 
Нæ мæгуыр æфсымæрты хъæрзын нæм хъуысы 
Гуырдзыйæ. 
Кæвдæсой 
(Цингæнгæ.) 
Нæ рад та ’рзылд, нæ рæстæг. Ей, фæсивæд! 
Хæзнайæ дзаг сты Гуырдзыйы ’вæрæнтæ! 
Сæдæаз ацæугæ сæнтæй та бафсæддзыстæм хорз. 
Гуырдзыйы рæсугъдтæ... 
Гиорги 
Дæ дзыхыл хæц! 
Фæсивæд 
Цы нæ схаудзæн йæ дзыхæй. 
Ос-Бæгъатыр 
(Кæвдæсоймæ.) 
Æнхъæлдæн, ферох та кодтай нæ хæсты æгъдау; 
Стæй ам хуымæтæджы лæбурды кой куы нæ 
кæнæм. 
(Фæсивæды *рдæм.) 
138 

Иры дзыллæйы номæй исæм хæс мах абон, 
Нæ кард сцыргъ, нæ кард сласынмæ мах абон 
хъавæм 
Æрмæст нæ мæгуыр æфсымæрты суæгъды тыххæй! 
Цæргæс 
Гæба! дзæнгæдацæгъдæг нæу хæст аккаг. 
Мæнырдыгонæй, бадæд ам фæныккуыз! 
Георги 
(Цæргæсмæ.) 
Ныууадз, ныууадз, Цæргæс! Æгъгъæд ын у. 
5-æм ÆВДЫСТ 
Уæхтæнг æрбацыди, йæ фæдыл, кæй нæм арвыстой, уый. 
Адæм стынц. Ос-Бæгъатыр дæр. 
Уæхтæнг 
Цæмæи систадистут мæн тиххæй?! Мадлобели. 
Ос-Бæгъатыр 
Иронау цыма цыдæртæ базыдтай, Уæхтæнг? 
У æхтæ н г 
Цидæртæ зонии. Даджекит, чемо дзмао! 
Ос-Бæгъатыр 
Æрбадут цæй. Уæхтæнг, нæ хорз хæлар, æрбад 
ды дæр. 
(Æрбадтысты.) 
Уæхтæнг, мах фехъуыстам дæ фысым Гиоргийæ, 
Цыма Гуырдзыйæ ралыгъдтæ æлдары бафхæрдæй. 
(Уæхтæнг йæ маст æвдисы.) 
Æлдары бафхæрды ныхас æрцыди махмæ дæр. 
Ш 

Зоныс æй, куыд æфхæрынц иры уым Гуырдзыйы 
’лдæрттæ, 
Уæхи дæр уын куы ’фхæрынц... Æфхæрды дзырд 
кæнæм... 
Уæхтæнг 
Фидуаг æлдар! Фидуаг! Нæ царм нин бастигътой, 
Нæ туг нин банистой... 
Ос-Бæгъатыр 
Куыд уыди, куыд, дæ ралыгъды хабар? 
Уæхтæнг 
Куыд уыди... куыд... Хатир уæ курин æз... æвзаг..* 
Нæ зонин хорз... 
(Гиоргимæ гуырдзиагау.) 
Курын дæ, мæ хорз хæлар Гиорги, 
Æмæ сын радзур ацы кадджын адæмæн мæ хабар. 
Гиорги 
(Ос-Бæгъатырмæ.) 
Гæба, Уæхтæнг нырма нæма зоны иронау дзурын. 
Цыбырæй йын йæ хабар радзурдзынæн æз. 
Ос-Бæгъатыр 
Табуафси, табуафси. 
Гиорги 
Уæхтæнг ус ракуырдта йæхи хуызæн мæгуыры 
чызг. 
Чындзхæссæг ацыд иу бон йæхи хуызæн 
æмгæрттимæ. 
Æмгæрттæ хъазгæ чындз æрцæйхастой 
Уæхтæнджы хъæумæ* 
Æлдары фырт сæм йæ адæмимæ бабадт иу ран. 
Ныццавтой сыл сæхи, чындз аскъæфтой æлдары 
хъæумæ. 
140 

Фæхынджылæг дзы кодтой; стæй йæ рауагътой. 
Æрбакодтой йæ Уæхтæнджы хæдзармæ æлдары 
лæгтæ, 
Дæ усаг дын, зæгъгæ... Ус аппæрста йæхи 
къæдзæхæй... 
Уæхтæнг йæ хæрам, йе’фхæрд бамбæхста йæ 
хуылфы... 
Æрæмысыд та æлдар фидар аразыи комы нарæджы. 
Æлдары фæсдзæуинтæ æртардтой адæм кусынмæ. 
У.æхтæнгæн дæр йæ мад æмæ йæ фыды сифтыгътой 
Уæрдоны æмæ сæ ластой дуртæ комы рæбынæй. 
Уæхтæнг йæхæдæг дæр къæй саста уым хæстæг. 
Дыууæ зæрондыл райдыдта кæлкæл кæнын æлдары 
фырт. 
Нæ фæлæууыд, дын, ам Уæхтæнг, ныццавта йæ: 
Уæ фыдгул афтæ, амардта йæ дурæй. 
Фæлыгъд Уæхтæнг... Æрбафтыд махмæ. 
Уæхтæ н г 
Фидуаг æлдар! Æлгъист æлдар! 
(Хæрамдзинад æвдисы.) 
Ос-Бæ гъатыр 
Хъуыддаг бæрæг у. Сбæздзæн нын Уæхтæнг 
æмбалæн, 
Гуырдзыйы хъалты ных куы къуырæм, уæд. 
(Фæлæууыди, стæй.) 
Æрмæст ма иу бафарст: цы цæстæй кæсынц 
Гуырдзы ’мæ ир сæ кæрæдзимæ уым, фæсхохы? 
Уæхтæнг, мæ хæлар! Хæрам кæд сты гуырдзы 
ирмæ? 
Уæхтæнг 
Хæрам дзи най... Æфсимæртæ—ирон, гурдзиаг. 
Хаст æрцид: æфсимартæ—ирон, гурдзиаг. 
Æлдар фидуаг... 
Ос-Бæгъатыр 
Ды та цы зæгъдзынæ, Тъепа? 
141 

Тъепа 
Цæй хæрамдзинад нæм ис... Мæгуыр, гæвзыкк 
æмхуызон. 
Æфхæрд, æссæст æмхуызон. Уæлдайдæр не 
’фхæрæг у иу, 
Æмæ нæ уый æнгом кæны. Ис ардауæг æцæг, 
Ир не знаг сты, зæгъгæ, фæлæ сын ницы ’нтысы 
уымæй. 
Арæби 
Цæй махæн та, быдыры адæмæн, цы ныфс дæттут? 
Ос-Бæгъатыр 
Уæхи уæ бахизын хъæудзæн чысыл. Лæгтæ 
сæвзарут, 
Сæ кæрæдзи сын уым базонын кæнут. Рæвдз кæнут 
адæм. 
Хæцæнгарз бахъæудзæн. Цæттæ йæ хъæуы уый 
дæр. 
Хуырдзыйы хæст нын дардыл н’ацæудзæн, уый 
зонæм. 
Куыддæр фæсурæм æлдæртты сæ бадæнтæй, сæ 
цæрæнтæй, 
Фæсхохы фæсивæдæй ракæндзыстæм немæ ’фсад. 
Æмæ ныццæвдзыстæм тыхгæнæг кæсæджы!.. 
Фæсурдзыстæм сæ дард... 
Арæби 
Æрцæуæд уый! Æрцæуæд уый! 
(Æрбацыди.) 
б-æм ÆВДЫСТ 
Лæппу 
Гæба, хæдзармæ ракæ уазджыты... 
Ос-Бæгъатыр 
(Стынц иууылдæр.) 
142 
Нæ ныхас фом. 

Нæ уазджыты сыдæй фæмардтам. 
(Гиоргимæ.) 
Гиорги, хæстон æмбырды мæт дæ хæс фæуæд! 
Фæстиат, зивæг ма бакæн. Æрвитын хъæуы 
кæмттæм. 
Фæсид зынгæ лæгтæм, фæсид мыккаджы лæгтæм, 
Æрæмбырд кæн хæстон уынаффæтæ хъæуыбын 
фæзы. 
(Цæргæсмæ.) 
Цæргæс, ды та ссудзын кæн бæрзæндтыл тохы 
’ртытæ, 
Ныссадзын кæн сырх тырысатæ хохы ракæсæнтыл. 
Фæдисы хъæр æнæ фæстиат айхъуысын кæн 
бæстыл, 
Цæмæй хæстъхъом æрбабæтта йæ кард, йæ бæх 
скара 
Æмæ цæттæ кæна йæхи.,. 
(Кæвдæсоймæ.) 
Кæвдæсой, æфсады фæлхас уæд дæ хæс. 
. (Сеппæтмæ.) 
Рæстмæ нын фод нæ хæст! Рæстмæ фод нæ тох! 
Æфхæрдты сæрыл дзурæм, агурæм рæстдзинад 
мах* 
Гъеныр æрзылд, ныллæууыди Ирыстоны сахат! 
(Фæсивæдмæ.) 
Фæсивæд! Уый сымах сахат æрзылди, зонут! 
(Арæби, Тъепа æмæ Уæхтæнгмæ.) 
Уæ къухтæ ’рисут! 
(Исынц сæ кæрæдзи къухтæ.) 
Мах мæгуыр æфсымæртæ, 
Нæ дзырд нæ фæсайдзыстæм тохы дуджы! 
Цæргæс, ныззар дæ тохы зарæг! 
Цæргæс. 
Ей, тох æрцыди, тох, 
143 

Тох æрцыди, тох, 
Тох куы айхъуысти 
Хæхтыл, быдыртыл! 
Ей, уæрæйдæ-рæйдæ! 
Фæсивæд 
Тох куы айхъуысти, 
Тох куы ацыди 
Хæхтыл, быдыртыл! 
Цæ ргæс 
Ей, знаг æрбацæуы, 
Знаг æрбацæуы, 
Знаг æрбахъуызы 
Комы къуылдьштыл! 
Ей, уæрæйдæ-рæйдæ! 
Фæсивæд 
Знаг æрбахъуызы, 
Знаг æрбабырсы 
Комы къуылдымтыл! 
(Æнцад-æицад фæцæуыиц.) 
Цæргæс 
Ей, тохæй чи æмбæхса, 
Тохæй чи тыхса, 
Тохæй чи лидза 
Хæсты сæрвæтæй, 
Ей, уæрæйдæ-рæйдæ! 
(Фæс сценæйæ хъуысы.) 
Фæсивæд 
Тохæй чи лидза, 
Тохæй чи тæрса, 
Уый ныххæдмæл уæд 
Цъаммар мæлæтæй. 

7-æм ÆВДЫСТ 
Гыцци. Йæ фæдыл сауджын, хуымæтæджы сау пæлæз йæ 
уæлæ, бацыдысты дзуары бынмæ. 
Сауджын 
(Дзуры чысыл гуырдзиаг здæхт.) 
Дæ иунæг фырт дын Майрæмы зæрдæхудт исы. 
Гуырдзыимæ хæцынмæ хъавы, фехъуыстай йæ хорз. 
Гуырдзыстон Мадымайрæмы бæстæ у рагæй. 
Гуырдзыйы паддзах не стыр хуыцауы уарзон у. 
Гуырдзыйы ’лдæрттæ—хуыцауæй арфæгонд сты. 
Гуырдзыйы ’лдæрттæ, сыгъдæг кувæндæттæ чи 
аразы. 
Хæцын нæ хъæуы семæ, нæ? Табу, Чырысти 
загъта: 
гКард чи сласа, уый кардæй фесæфдзæн йæхæдæг". 
Дæ фыртæн зæгъ: „ныууадзæд ацы стыр тæригъæд. 
Зындон, зындон... Дæндæгты къæскъæс... Арты 
пиллон. 
(Чысыл фæлæууыд.) 
Æрзоныгыл кæн, кув, кув Мадымайрæмæн, 
Цæмæй дын раздаха дæ иунæг фырты рæстады 
фæндагыл. 
(Æрзоныгыл кодта, сауджын 
кувы, Гыцци дæр кувы.) 
Фыды æмæ фырты сыгъдæг уды номыл. Упало! 
Ды саккаг кодтай паддзахы йæ кады бандонæн, 
Ды нын сæ радтай æлдæртты, нæ удты ирвæзынæн, 
Табу дæуæн, табу дæ фыртæн, табу дæ сыгъдæг 
удæн! 
(Йæ сæр зæхмæ æруагъта.) 
Гыцци 
Уæ Мадымайрæм! Дæ быны райгуырди мæ хъæбул, 
Дæ быны сырæзти дæ хорз лæвардзинадæй 
хайджын... 
10 Гæдиаты Ц. Æвзаргæ уацмыстæ 145 

Дæ быны райгуырди мæ иунæг хъæбул... курын дæ... 
Уæ Мадымайрæм! 
(Йæ сæр уый дæр зæхмæ ’руадзы.> 
ДЫККАГ АКТ 
Гуырдзы. Ныллæг хæхтæ, кæм цъæх кæрдæг, кæм ног сыфтæр 
хъæд. Æлдары фидары кæрт. Алырдыгæй галуантæ. Мæсыг. 
Раст агъуыстмæ бацæуæны дуар. Кæрты астæу æнгуз бæлае» 
Иуæрдыгæй мæсыджы бын ныккæнды дуар. 
1-аг ÆВДЫСТ 
Æлдар æмæ йæ фæсдзæуин лæууынц кæрты астæу. Фæсдзæунк 
æвдисы, куыд æй фæнды æлдары зæрдæ истæмæй балхæнын. 
Æлдар 
Ныллæууыд уалдзæг... Ахæм бонтыл чи нæ цин 
кæны! 
Фæлæ мæнæн мæ риссæн нал ис байсысæн 
æппындæр. 
Мæ иунæг фырты марæг... Цалынмæ мæ къухы 
бафта уый, 
Мæхи къухæй йæ цалынмæ лыстæг кæрдæнтæ 
скæнон... 
Нæй, нæй нын, нæй æрæнцайæн... Æлдары 
сыгъдæг туг!.. 
(Фæсдзæуинмæ.) 
Цы хъуысы хъуыддагæй? 
Фæсдзæуин 
Нæ хорз æлдар, зæгъынц, фæлыгъди, дам, Цæгаты 
Ирмæ. 
Фæлæ рæстæг æмæ хæзна кæй не ссардзысты... 
Æлдар 
Хæзнайыл ма ауæрд æппындæр, загътон дын, 
Дзæвгар ма сты мæ адæм, къорд ма сты мæ хъæутæ, 
146 

Мæ эæхх дæр дардыл ацыд, дардыл ауагъта йæ 
арæнтæ... 
Рæстæг зæгъыс... Ныр байгом уыдзæнис æфдæг 
дæр. 
Дæ лæгтæ арвыстай, æви?.. 
Фæсдзæуии 
Нæ лæгтæ ацыдысты... Базыдтам кæм ис Уæхтæнг 
дæр. 
Нæхицæй дзы ис сауджын... Бацæудзысты уымæ. 
„Куывды æриыдыстæм\ зæгъдзысты... стæй... 
Æлдар 
Йæ фыд, йæ мад, йæ хæстæг, змæнтджытæ æппæт! 
Ирæй, гуырдзыйæ... 
Фæсдзæуин 
Æгас аз иыккæнды лæзæрынц ныр... 
(Хъæрзын ссыдк ныккæндæй.) 
Æлдар 
Хъæрзут, хъæрзут, æмбиут уым... Æлдары мæсты 
зонут! 
(Фæсдзæуинмæ.) 
Мæлæт сын ма уæд: мæ иунæг фырты туг 
Æнцои, æвиппайды мæлæтæй нæ исын æз... Цы 
зæгъыс? 
Фæсдзæуин 
Нæ хорз æлдар, дæ дзырд æххæстгæнæг æстæм. 
Куыд зæгъыс, афтæ... 
Æлдар 
Уый хорз уæдæ... Цу, зæгъ, æмæ нын ам, бæласы 
бын, 
147 

Æрæвæрой рæсугъд, уæздан фыдæлтон фынг... 
Нуазинаг 
Æртыккаг быркуыйæ нын рахæссæнт сырх сæн. 
Дыууиссæдз азы йыл цæуы, æмæ у карз. 
Æзноны уæрыччы фыдæй нын исты ацæттæ 
кæнæнт! 
Цу! Цæрæдг! 
Фæсдзæуин 
Цæсты фæныкъуылдмæ, нæ хорз æлдар. 
2-аг ÆВДЫСТ 
Æлдар 
(Иунæгæй.) 
Ныллæууыд уалдзæг... Уалдзыгон уддзæф 
фæйлауы. 
Мæ маст, мæ сау маст айрох вæййы ахæм сахат, 
Æмæ мæ зæ рдыл уæд æрбалæууы мæ иунæг чызг. 
Мæ царды амонды фæрдыг, мæ уарзон Кетеван. 
Цæр, цæр, дæ фыды фæндиаг... Дæ мад... уæд 
рухсаг!.. 
Дæ хисдæр æфсымæр... Йæ туг, йæ туг, йæ 
сыгъдæг туг. 
(Æвзиды комы ’рдæм.) 
Йæ туг ын райсдзынæн уæ цъаммар хъæутæй, 
зонут! 
Уæ лæппутæй уын уаргъхæссæг хæрджытæ 
скæндзынæн. 
Уæ сылгоймæгтæй уын... Æлдары туг!.. Æлдары 
туг!.. 
(Фæстаг ныхæстæ нæма фæци, афтæ 
æрбахастой фынг. Æрæвæрдтой фынг 
бæласы бын. Æрбахастой хæринаг, 
сæн. Æрбацыди фæсдзæуин дæр. Ра- 
уагъта сæн, лæууы). 
148 

3-аг ÆВДЫСТ 
Æлдар 
(Айста сæн.) 
Дæ дæрæнбон. 
Ф æсдзæуин 
Хæлар дын уæд! 
Æлдар 
(Анызта, стæй хæрдмæ’вналы.) 
Уæддæр куыд тагъд æрбамарди мæ куыдз. 
Фæсдзæуин 
Адзал, нæ хорз æлдар, адзал! 
Æлдар 
Йæ мард ын баныгæдтой? 
Фæсдзæуин 
Куыд загътай, афтæ... 
Æлдар 
Цырт дæр ын сарæзтой? 
Фæсдзæунн 
Сарæзтой, куыд бацамыдтай, афтæ. 
Æлдар 
Йæ къæбылатæ та... Æссардтай сын æхсырджын 
ус? 
Сæн рауадз! 
(Рауагъта сæн, дæтты æлдарæн.) 
Ф æсдзæу и н 
Нæхи гуырдзиаг хъæуты не ссардтой æхсырджын 
У°> 
Æмæ сæ арвыстон ирон хъæутæм... Хъæуы сæ 
ардæм. 
Æлдар 
(Нуазы.) 
Дæ цæрæнбон! 
149 

Фæсдзæу ин 
Хæлар дын уæд! 
. Æлдар 
Ирон сылтæн, зæгъынц, тыиг хорз у се ’хсыр. 
Мæ къæбылатæ... Цу-ма, рахæсс сæ хæстæг. 
Куыд сты? 
(Æрæвæрдта сæны дурын. Гауыз 
æрытыдта. Ауад. Рахаста дыууæ 
къæбылайы. Гауызыл сæ æрæ- 
вæрдта. Дауы сæ къухæй.) 
Æ-лда р 
Рæсугъдæй тыиг рæсугъд сты. Кæсыс сæ хъустæм. 
Нæ уыдзæн, нæй, нæ уыдзæн ахæм куыйты 
мыккаг Калачы дæр. 
Æрмæст сæ де’вджид бакодтон, уый зон... 
Æлдары ’вджид. 
Æлдары дзырд уæзбын вæййы, дæ зæрдыл бадар 
уый. 
Ирон сылгоймаг хинæйдзаг у... Хъахъæнын хъæуы. 
Фæсдзæуин 
Нырма дæ зæрдæхудты никуы бацыдтæн, æлдар! 
Æлдар 
Сæн рауадз! 
(Фæсдзæуии рауагъта сæи.) 
Аназ æй, дæу у. 
Фæсдзæуии 
Стыр бузныг. Арфæгонд дæхæдæг дæр, дæ 
мыккаг дæр. 
Дæ иунæг чызг дæр цард—амондæй хайджын уæд. 
(Нуазы. Ноджыдæр рауагъта. Дæтты 
сæны къус æлдармæ. Уыцы рæстæ- 
джы æлдары адæм æрбакæнынц дыу- 
уæ ирон усы. Устытæ кæуынц. Æл- 
дар æрæвæрдта йæ сæны къус фыи- 
гыл, устытæм кæсы хъалæй æмæ мæ- 
сты хуызæй). 
150 

4-æм ÆВДЫСТ 
Устытæ 
(Хъарæг кæнынц.) 
Нæ къона куыд фехæлди! 
Нæ сабитæ ма ныр цы кæндзысты? 
Цæмæй ма цæрдзысты? 
Нæ хæдзар куыд фехæлди!.. 
Фæсдзæ уин 
(Хъæрæй.) 
Куыд уæндут ныр куыйтау ниуын æлдары раз?! 
Æгъгъæд уын у, зæгъын... Æгъгъæд у... 
Цъаммартæ. 
(Фенцадысты устытæ, фæлæ сæ су- 
сæг дзыназыи хъуысы сабырдæр). 
Сымах хъуамæ стыр кадыл нымайат, стыр амондыл, 
Нæ цытджын æлдар уæ йæ къæбылатæ хæссынæа 
Кæй саккаг кодта, уый. 
Æлдар 
Æхсырджын сты дыууæ дæр? 
Æлдары адæмæй иу 
Æхсырджын сты дыууæ дæр, нæ хорз æлдар, 
Æгас Ирыкомы æрмæст дыууæ ’хсырджыны 
ссардтам. 
Æрæмбырд ныл сты адæм уым. Тыххæй сæ 
ракодтам. 
Сæ кæугæ сабиты нын ахастой нæ размæ. 
Дзырдтой нын: „Амарут сæ адон дæр\ — зæгъгæ; 
Фæлæ дæ дзырд, дæ фæнд æххæстгæнджытæ— 
мах... 
Æлдар 
Мæ фæнд, мæ дзырд æххæстгæнджытæй бузныг. 
(Фæсдзæуинмæ.) 
Дæ зæрдыл бадар ацы хорз куыст, ацы адæм. 
151 

Устытæй фыццаг 
(Æлдары раз æрзоныгыл 
кодта, кæуынхъæлæсæй.) 
Нæ цæссыг калгæйæ дæ курæм: ма фесаф нæ 
сабиты, 
Куы зоныс, саби... Курæм дæ... Дæ зæды хуызæн 
чызджы тыххæй, 
Æрзоныгыл дын кодтам, курæм дæ, нæ цытджын 
æлдар. 
Уæд та нæ иуы ауадз, цæмæй нæ сабитæ... 
Æлдар 
Æгъгъæд уын у!.. Æгæр бирæ уромын æз мæ 
мастГ 
Уæ цъаммар сабиты мæт исчи бакæндзæн уæ 
хъæуы; 
Фæлæ æрыхъусут дзæбæх: хæссут мæ къæбылаты, 
Уæ сабитæй, мийаг, æвзæрдæр не сты, зоиут уый! 
Кæд мын сæ схæссат хорз, уыдзыстут уæгъд! 
Кæд нæ,—уæд та уæ бамбийын кæндзынæн 
хъоргъы, 
Уæ цармæй уын гæрзытæ рауадздзынæн æз! 
Æгъгъæд у! Бамбæрстат мæ ныр? 
(Йæ адæммæ.) 
Сæ бынатмæ ма ахæссут къæбылаты... 
(Исынц къæбылаты хъавгæ, 
фæхæссынц сæ. Устытæм.) 
Сымах дæр сыстут! Уæ хуыссæн уæртæ 
къæбылатимæ^ 
Æмæ нын додой кæны уæ къона, исты сыл куы 
’рцæуа, уæд! 
(Устытæ сыстадысты. 
Дзыназынц. Фæцæуынц.) 
Уст.ытæ 
Нæ къона куыд фехæлди!— 
Нæ сабитæ ма ныр цы кæндзысты?.. 
152 

5-æм ÆВДЫСТ 
1 Æлдар 
(Фæсдзæуинмæ.) 
Фынг сисын кæн... 
(Фынг ахастой. Æрбадти 
æлдар рагон бандоныл.) 
Дæ бæрны уæнт мæ къæбылатæ, де ’вджид уæнт! 
Æрмæст куыд хъæуы, афтæ кæс сæ хæсджытæм 
дæр! 
Æрдæрын сæ кæн фаллаг кæрты, мæ чызг 
Кетейæ дард. 
Æгæр фæлмæн зæрдæ йын ис, нæ бæззы уый дæр 
ныр. 
Нæ адæм фос сты, æмæ сæ дарын хъæуы фосау. 
Цы загътон, бамбæрстай? 
Фæсдзæу ин 
Æмбарыи æй, нæ хорз æлдар. 
Æлдар 
(Сты.) 
Ныр та нæ уалдзæджы куысты тыххæй хъуыды 
хъæуы- 
Бындз райгас. Хилæг дæр фæзынди. Хъазы хур 
дæр. 
Æртæрын хъæуы хъæутæй адæм: гуырдзы, ир. 
Æртæрын хъæуы сын сæ фос, сæ гал, сæ хæрæг; 
Стæй фос кæм не’ххæсса, уым адæм, адæм. 
Æппындæр ма ауæрд нæ адæмыл, нæ фосыл. 
Æмбисондæн куы хæссынц рагон зонды ныхас: 
„Дыгæйттæ хæссын дæр фæразынц сау адæма. 
Фæсдзæу ин 
Æз рагæй сахуыр дæн, нæ хорз æлдар, дæ 
куыстыл. 
Дæ фыдимæ, дæуимæ дæр æз иу æмæ дыууæ азы 
Нæ ацардтæн. 
153 

Æлдар 
(Кæсы йæ къухы аууонæй.) 
Цы адæм уыдзысты цымæ? 
Куыд уæндынц афтæ къордæй рацæуын мæ 
бæстыл? 
(Кæсынц фæсдзæуинимæ иумæ.) 
Фæсдзæуин 
Ирон зæрæдтæ та уыдзысты... Пакахуд æмæ 
бызгъуыр кæрц 
Æвзæр ирæтты йеттæмæ та чи фæдары ахæм афон. 
Æлдар 
Цæмæ та ’рбацæуынц? Цы курдиат та 
’рбахæссынц?! 
Æви та сæ фæнды ехсы над? Æви та сæ фæнды, 
Цæмæй сыл сардауон мæ бирæгъ куыйты бал! 
Æви та сæ фæнды фæбадын талынг ныккæнды?! 
Фæсдзæуин 
(Фæцæуы сценæйы 
кæронмæ сæ размæ.) 
Ирæттæ сты, уынын сæ хорз... 
Æлдар 
Ирæттæ сты... Цы нæ сын бавзарын кодтон 
тыхмитæй æз, 
Уæддæр, кæс-ма, æзмæлынц, стæй чыртæй цæуынц, 
Хъыгдарынц се’лдары... 
(Мæстыйæ.) 
Æрцæут, цæй, цы уæ хъæуы? 
6-æм ÆВДЫСТ 
Æрбацыдысты ирои зæронд лæгтæ. Дыууæ раззаг лæджы къух- 
ты дыууæ хæрз чысыл дзидзидай сывæллоны, бызгъуырты тыхт. 
Æлдар хъал каст кæны, йæ къухтæ йæ синтыл ныссагъта. 
154 

Фæсдзæуин 
Цы та уæ бахъуыд? 
Зæронд лæг 
Иæ дытджын æлдармæ æрбахастæм нæ курдиат. 
Дæ хорзæхæй, йæ размæ нæ бауадз! 
Фæсдзæу ин 
(Æлдармæ.) 
Цытджын æлдар! Сæ дыд, сæ курдиат дæумæ сты. 
(Лæгтæ бацыдысты æлдармæ.) 
Æлдар 
Зæгъут уæ ныхас: хъусын уæм, мæ адæм! Цæй! 
Цы хуыздæр уадхъуыд та æрбахастат, зæгъут? 
(Лæгтæ æрзоныгыл кодтой æлдары 
раз. Раст уыцы рæстæг Кетеван ра- 
цыд æмæ слæууыд дæрддзæф). 
7-æм ÆВДЫСТ 
Кетеван 
(Фæрсæджы цæстæнгасæй.) 
Дада, ды сты, ды адæм сты адон? 
(Хъусы.) 
Æлда р 
(Ницы дзуапп радта Кетеванæн.) 
Æнхъæлмæ уæм кæсын! 
Зæронд лæг 
Нæ хорз æлдар! Нæ сæрты хидау дæ 
кæддæриддæр. 
Дæ адæмæй æстæм æмæ дæм бауæндыдыстæм 
мæнæ... 
155 

Дæ сыгъдæг хорз зæрдæ дын зонæм рагæй дæр. 
Æрзоныгыл кодтам дæ разы, нæ сæрты хицау! 
Зæрдæбынæй дæ курæм, айс нын, айс, нæ курдиат. 
Æркæс: дыууæ æнахъом сабийы.,. 
(Бадардтой æлдармæ сабиты.) 
Æлдар 
(Хъалæн.) 
Цæй, хъусæм уæм, ды зæгъут дарддæр? 
Зæронд лæг 
Сæ мадæлты сын д’ адæм раластой дæ фидармæ, 
Дæ фидармæ сæ ракодтой дæ къæбылатæ 
хæссынмæ. 
Зæгъ сын, цæмæй сæ суæгъд кæной... Зæгъ сын, 
нæ хорз æлдар, 
Цæмæй сыдæй ма амæлой ацы дыууæ сонт сабийы. 
Æгас комы æрмæст дыууæ æхсырджын усы 
разындис... 
Кæд сæ дыууæйы нæ уадзыс, уæд та сæ иуы 
рауадз... 
Зæрæдтæ иумæ 
Курæм дæ!.. Зæгъ сын!.. 
Æлдар 
Зæгъдзынæн æз... æрмæст сымахæн. Хъусут хорз! 
Уæ дыууæ сабийы уын фехсын кæнин дæлæ 
былæй, 
Нæ куыйтæн хорз комдзаг уыдаиккой, фæлмæн 
комдзаг, 
Фæлæ сын ахæм рæсугъд боны хатыр уæд! 
Мæ иунæг чызг, мæ иунæг Кетеваны хатыр фæуæд! 
Кетеван 
(Фыды ’рдæм бауад.) 
Дада, мæ фыд... 
156 

Æлдар 
(Нæ йæм хъусы.) 
Дыууæ нæ фæсивæдæй размæ! 
(Дыууæйæ рацыдысты.) 
Айсут сабиты зæрæдты къухæй! 
Сæ къухтæ бафæлладаиккой мæгуыр зæрæдтæн... 
Сæ хæдзæрттæм сæ бахæццæ кæнут, сæ хъæутæм. 
Æссардзысты сын уым хъæбæр кæрдзыны ’ууилæн. 
Зæрæдтæ иумæ 
Курæм дæ... Нæ хорз æлдар! 
(Сывæллæтты айстой 
æмæ сæ ахастой.) 
8-æм ÆВДЫСТ 
Кетеван 
Мæ фыд!.. Æз зонын, сывæллон ма мæ хоныс ды, 
Фæлæ дæ курын... 
Æ лдар 
Кете, хуыздæр уыдаид, куы бадтаис дæ уаты, уæд, 
Дæхи куы ирхæфстайс истæмæйты... Хорзуыдаид. 
(Зæрæдтæм.) 
Зæгъут-ма мын, æвзæр сæлхæр сæртæ, фæрсын уæ, 
Цы ныфсæй мæм æрбацыдыстут иыр æгас 
æфсадæй? 
Куыд бауæндыдыстут мæ хорз, уæздан къæбылаты 
Узё цъаммар хъыбылтыл фæбарын?.. Сыстут цæй! 
(Сыстадысты. Лæууыиц сæркъулæй.) 
Æнхъæлдæн æз, æмæ уæ рагон чъизи уæнгты 
Нырма ис тых, æмæ мын бакусдзыстут хорз, 
(Фæсдзæуинмæ.) 
Дæ гутæттæ цæттæ сты, ’нхъæлдæн. Акæн адон. 
Дæ уалдзæджы куыст райдай: сифтындз ацы рагон 
галты 
Æмæ сæ бакæн дурджын хуым уæлвæзы... 
157 

Фæсдзæу ин 
(Бацыди зæронд лæг- 
тæм хæстæгдæр.) 
Цæугæут! 
Зæронд лæгты фæкæнынц æлдары адæм. Нæма ацыдысты æх- 
хæст, афтæ кæртмæ æрбауадысты чызг æмæ лæпиу-сывæллæттæ. 
Кæсынц, куыд фæкæяынц зæронд лæгты. Фæсдзæуии фæрсы 
мæсты хуызæй чызг æмæ лæппуйы 
9-æм ÆВДЫСТ 
Фæсдзæу и н 
Сымах та ам цы бахъуыд? 
Æви уæ бафæндыд уæ фыд, уæ мадимæ 
ныккæндмæ ныххизын? 
Æрцæудзæни уæ рад дæр, ма тæрсут... Цæугæут 
ардыгæй! 
Лæппу 
Æмæ Кетемæ ’рбацыдыстæм мах. 
Чызг 
Йæхæдæг нын куы загъта. 
Фæс д зæ у ин 
(Раздæхт, цыма йæхи нымæр.) 
Кетемæ цæуынц... Гъе! кæсыс сæм... 
(Фæзмгæ.) 
„Йæхæдæг нын куы загътаа. 
Чызг æмæ лæппу фæстæты фæцæуынц Кетеванмæ, слæууыды- 
сты йæ фæстæ. Барæвдыдта сæ Кетеван, стæй хæстæгдæр бацьтди 
æлдармæ. 
К е т е в а н 
Дада... Мæ фыд... Тæригъæд сын кæнын... Дыууæ 
сывæллоньи 
M8 

Сæ мадæлтæ... Тæригъæд сыи кæнын... Стæй ацы 
лæггæ. 
Æлда р 
Мæ чызг, ныхас аккаг дæр не сты ацы сау адæм, 
Фыдуаг митæ кæнынц. Уæндоны базыртæ сыл 
бахæцыд. 
Хуыцауы нал зонынц, æлдармæ нал хъусынц... 
Кетеван 
Æмæ цы ракодтой?! Куы ницы ракодтой... 
Æлдар 
Кæд ницы ракодтой, уæддæр æлдары раз сты 
аххосджьпк 
Цæмæн сæ радта хуыцау уæдæ æлдæрттæн сау 
адæм ? 
Цæмæй æлдæрттæ хицауад кæной, сау адæм—кусгæ. 
Фæлæ нæ кусынц, нал кусынц нæ сау адæм 
æппындæр* 
Ныфс сæ кæмæйдæр бацыд. Кæмæй? Тæтæрæй?! 
(Фæсдзæуинмæ.) 
Куыд дæм кæсы? 
Фæсдзæуин 
Тæтæрæн хъалон фид, æндæр сæ ницы хъæуы 
уыдон. 
Цæрынц æнцад сæ нымæтагъудты Мухраны фæзы... 
Æмæ стæй тæтæр хорз æмбарынц, сой кæцæй 
тæдзы. 
Хæзна сæ хъæуы тæтæры, æмæ... 
Æлдар 
Хæзнайы кой скодтай... Хæзнайы кой дæ макуы 
рох кæнæд!. 
Фæсдзæуин 
Мæт ма кæн ууыл. Цалынмæ дæ фæсдзæуин 
æгас уа> 
159’ 

Мæт ма кæн... 
(Рацыдысты, гутом ласгæ, зæронд 
лæгтæ, сæ фæдыл æлдары адæм тæ- 
тæйраг ехсытимæ. Ацыдысты æнæ« 
сдзургæйæ.) 
Кетеван 
(Тыпгдæр кургæ.) 
Мæ фыд... Мæ мады хатыр... Мæ иунæг 
æфсымæры хатыр... 
Æсуæгъдсæ кæн... æсуæгъд сæ кæн...Зæрондлæгтæ... 
Мæгуыр лæгтæ... бызгъуырты мидæг гутоны ифтыгъд, 
Æгомыг фос куы нæ сты... адæм куы сты... сæ 
тæригъæд... 
Æлдар 
Кете, дæ фыд дæуæй хуыздæр æмбары ацы 
хъуыддæгтæ. 
Ды та дæхи ирхæфс фыссæг Руставаг Шотайы 
таурæгътæй. 
Рæсугъд æмбисæндтæ фæфыста уый йæ зæрдæйы 
дзæбæхæн: 
„Дæ паддзахадæн куыд кад кæныс, дæ цагъарæн 
дæр афтæ,—- 
Дæ паддзахы куыд уарзыс, дæ цагъары дæр афтæ". 
Цагъары уарзынæй хуыздæр дзы ницы æрымысыди 
фыссæг... 
Кете, куы ницы мæт дæ ис... Мæ ис, мæ бон... 
Стæй уалынмæ фæзындзæнис дæ хицау, иу 
æлдары фырт... 
Æмæ... дæ чындзæхсæвы мах... 
К е т е в а н 
Æлдары фырты мæт мæ нæй, мæ фыд... Мæнæн... 
Мæнæн мæ зæрдæ мары уыцы мæгуыр сабиты, 
Стæй уыцы зæрæдты тæригъæд... 
Æлдар 
Ныууадз Сæ... (Хъæрдæрæй æмæ мæстыйæ.) 
Диссаг дæ, Кетеван, диссаг! 
160 

Цы мæт дæм кæсы ныр?! Кæцæй дæм бафтыд 
ахæм зæрдæ? 
(Лæппу æмæ чызг йæ цæстыл 
кæй ауадысты, уый æвдисы.) 
Кæс-ма, кæс-хма: хуыйы хъуыбылты хуызæн, Кете!.. 
Куыд æрвæссыс, фæрсын дæ ныр, кæйдæр 
дзæгъæлзæдтыл ? 
Кæд афтæ ’нхъæлыс ныр, дзæгьæлы хъазынмæ сæ 
’рбакодтон. 
<Сæ мад, сæ фыды сын дзæгъæлы дарын уæртæ 
ныккæнды... 
Хæзна... хæзна мæ хъæуы мæн... 
(Фæсдзæуинмæ уайдзæфгæнгæ.) 
Куыд нæ мын сæххæст кодтай ныр мæ дзырд, гормон, 
Кæд дын загътои ацы хъыбылты тыххæй: уæй" сæ 
хъæуы, 
Кæд дын загътон æз, Калакмæ сæ арвит, зæгъгæ. 
Раст ахæм афонты вæййы дæрддаг сæудæджер 
Калачы* 
Куы зоныс хорз, куыд аргъ-иу фæкæнынц 
сывæллæттæн. 
Куы дын загътон... Фæлæ ды дæр... Æнхъæлдæн, 
нал мæм хъусыс, 
Куыд уынын, афтæ. 
Фæсдз æу и н 
Зымæджы уазалæй сын тарстæн æз... Фæхъарм ис 
ныр... 
Стæй ноджыдæр иу цалдæр усы, цалдæр лæджы 
Æрвитын бахъæудзæн уæймæ... Тæккæ райсом... 
Æлдар 
Тæккæ райсом.., Акæнут сæ ныр æмæ сæ срæвдз 
кæнут! 
К#е т е в а н 
(Тарстхуызæй.) 
Мæ фыд! Ныууадз сæ, курын дæ... сæ тæригъæд... 
Кæй зæрдæ н’аскъуыйдзæн сæ тæригъæдæй?! 
(Сывæллæтты фæкæнынц.) 
"Я1 Гæдиаты Ц. Æвзаргæ уацмыстæ 161 

10-æм ÆВДЫСТ 
Кетеван 
(Æрзоныгыл кодта. ) 
Цы аххос сæм æссардтай ацы сабитæм? 
Цæмæн сæ сафыс? (Кæуы). 
Æлдар 
Кете, мæ хорз Кете, цытæ кæныс, цытæ дзурыс? 
Дæ сæры магъз дын бамбæрзтой фæямæн иыхæстьБ 
мигътæ. 
Нæ фидауы, нæ фидауы ныр уый... Сыст! 
К е т е в а н 
(Кæугæ.) 
Цæмæн сæ сафыс? Курын дæ... 
(Фæс сценæйæ хъуысы тарсг 
хъæр, „Фæдис, Фæдис! Кетевакг 
фестад. Æлдар дæр афтæ. Фæс- 
дзæуии фæуайы хъæрмæ.> 
Фæсдзæуин 
Цæй фæдис у? Цы у? 
Æлдар 
Цы ’рцыд? Цæй хъæр у уый? 
(Кетеванмæ.> 
Цæугæ ды мидæмæ, Кете!.. 
(Хъæр ьæны.> 
Мæ хæцæнгарз мын тагъд! 
(Кетеваи мидæмæ бацыди. 
Æлдарæн фат æмæ æрдьпг 
радтой уыцы рæстæяжы.> 
11-æм ÆВДЫСТ 
Фæдисхъæргæнæг 
Фæдис, æлдар! Æзнаг æрбырсы! 
162 

Æлдар 
Цæй æзнаг та нæм бахъавыд? 
Фæс дзæу ин 
Æдæгæлон æзнаг! (Кæсы дардмæ.) 
Æлдар 
Фæхъæр хъæуы, хæстхъом нæ чи у, уыдонмæ, 
Хæцæнгарз сын!.. Кæрдтæ!.. Фæттæ ’мæ’рдынтæ!.. 
(Адæм уайынц.) 
Стæй галуантæм тагъд! Æрæхкæнут дуæрттæ! 
Уæ иутæ ахизæнт мæсыгмæ! Уæздан фæсивæд, 
размæ! 
Гуырдзыйы уæздæтты цæ.сгом нæ фæхудинаг 
кæндзыстут! 
(Адæм ахæлиу сты галуантыл. 
Галуаитыл райдыдтой уайык 
фæттæ, хауынц зæхмæ, иу цалдæр 
дзы бæласыл ныссагъди.) 
Фæсдзæу ин 
(Фат æхсгæ.) 
Нæхицæй сын æхх уысгæиæг кæй уыди, уый 
бæрæг у. 
(Æтте хъæр хъуысы. Цæргæсы 
хъæр: „Хъазуатмæ! Хъазуатмæ! 
Ирои фæсивæд!) 
Æлд ар 
Сæ хъæрæй та сæ базыдтон фыдуаг иры. 
Ей, фæсивæд! Æхсар! Æхсар! 
Фæсдзæу ии 
Куыд бирæ сты уæддæр! Хъазуатмæ бырсынц! 
(Æлдармæ. 
Хорз уаид, мæсыгмæ куы схизис, уæд. Æдасдæр у. 
163 

Æлдар 
Мæнæн мæ фыдæлтæ дæр не ’мбæхстысты тохæй, 
Æрмæст Кетейы мæт... Кетейы. 
Фæсдзæуин 
Æрбатыхстысты фидарыл... Бырсынц æрдонгæй... 
Æлдар 
Цæсгоммæ хъавут! Хъавут цæсгоммæ! 
Ф æсдзæуин 
Эх, джауыртæ! 
Æлдар 
Фæдис æрвитын хъæуы сыхаг æлдæрттæм. 
Фæсдзæуин. 
Нæ нын бантыст... Æвиппайды фæзынди змаг... 
(Хъæр хæстæгдæр: Хъазуатæй! 
Хъазуатæй! Ирон фæсивæд!) 
Æлдар 
Æлгъыст æзнаг! 
Фæсдзæуин 
Æлдар! Мæсыгмæ куы ссæуис, хуыздæр у... 
Æ л д а р 
Æхсар фæсивæд! Уе’лдары ма фæхудинаг кæнут! 
(Æрхызт галуанæй, фæиæуы. 
Фат ыл сæмбæлд. Ахауди.) 
Гъа! Фæцæф дæн! Фыдуаг джауыртæ! Гъа! 
Уæ устытæй уын æз... чызджытæй уын æз... 
Фæсдзæуин 
(Æрбауади. 
Æлгъыст фæут! 
(Хæцы æлдарыл, стæй йæ 
зæхмæ æруагъта.) 
164 

Æлдар 
Уæ лæппутæй уын æз... Мæлын... Мæлын... гъа!.. 
Фæсдзæуин. 
(Кæсы æлдармæ. 
Йæ уд суагъта... 
(Фæлидзы.) 
Мæсытмæ, мæсыгмæ, фæсивæд! 
(Алыгъди.) 
12-æм ÆВДЫСТ 
Кæрдты цъыччытæ хæстæг. Гуырдзы лидзынц. Ир сæ фæдыл 
кардæлвæстæй. Цæргæс, Кæвдæсой, Тъепа, Уæхтæнг разæи. 
Цæргæс 
Гъæтт, ирон фæсивæд! Размæ! Размæ! 
Кæв дæсой 
Цæв ын й<е бæрзæй, бæрзæй цæв! 
Тъепа 
Нæ къухы бафтыдыстут! Нал нын аирвæздзыстут! 
Уæхтæнг 
Æвзæр æлдары куыйтæ! Дзагълеби! 
(Карды цъыччытæ фæс сценае 
дарддæр-дарддæр. 
13-æм ÆВДЫСТ 
Иу дзæвгар сценæ афтид, стæй Ос-Бæгъатыр æмæ Гиорги. 
Ос-Бæгъатыр 
(Тагъд-тагъд æрбацæуы, 
йæ фæаыл Гиорги.) 
Нæ къухы бафтыд уæдæ ацы фидар дæр. 
165 

Æхсар дзы равдыстой нæ фæсивæд, Гиорги. 
Фæлæ... дзæгъæлы ’вналынæй, тыхмитæй бахизæнт 
сæхи. 
Æлдары адæмы дæр чи хъыгдары æнæ аххосæй, 
уый—не знаг. 
Тыхмигæнæг, æнæгъдау—не знаг... 
Гиорги 
Уый зонынц сеппæт дæр... Дæ зæрдæ ма ’хсайæд, 
Тæба. 
(Фæцæуынц, сценæйы кæрон 
бæласы аз’уон фæлæууыдысты.) 
14-æм ÆВДЫСТ 
Рауад Кетеван, ауыдта йæ фыды мардæй, æрзоныгыл кодта, 
дзыназы. Ос-Бæгъатыр æмæ Гиорги кæсынц Кетеванмæ. 
К е т е в а н 
Цы дыл æрцыд? Цæмæн кæлы дæ дзыхæй туг? Мæ 
уарзон фыд! 
Цæмæн баззадысты дæ цæстытæ дзагъырæй?.. Цы 
дыл æрцыд. 
Цы кæндзынæн æнæ дæу? Кæмæн мæ ныууагътай 
мæн иунæгæй? 
Нæ мæ уырны, дæ цæстытæ кæй нал уынынц, кæй 
нал улæфыс, 
Кæй нал сыстдзынæ, кæй нал рæвдаудзынæ дæ 
иунæг чызджы. 
Цы ма кæндзынæн сидзæрæй... Мæ фыд, мæ фыд... 
(Кæуы.) 
Гиорги 
Æлдары чызг уыдзæн... Дзырдтой, æрмæст ын иу 
чызг ис. 
166 

Ос-Бæгъатыр 
(Баныд Кетсванмæ.) 
Хорз чызг! 
К е т е в а и 
(Фестац тарст хуызæй.) 
Чи стут? 
Ос- Бæгъаты р 
Ма тæрс, хорз чызг! Тыхгæнæг не стæм мах. 
Зыи дын у, зонæм æй, фæлæ хæсты/гъдау карз у. 
Дæ фыд дæр... 
К е т е в а н 
(Кæсы йæ фыдмæ, кæуы.) 
Мæ фыд, мæ фыд... 
(Банцад, стæй Ос-Бæгъатырмæ.) 
•Уæдæ уæ курын æз 
Мæ фыды баныгæныны бар, æгъдаумæ гæсгæ... 
Ос-Бæгъатыр 
Дæ курдиат дын сæххæст кæндзыстæм, хорз чызг, 
Дæ зæрдæ куыд зæгъы. Тæрсгæ нæ ма кæ’рмæст. 
(Гиоршыæ.) 
Ныгæиыи æй хъæудзæн, Гиорги, чызджы фæндмæ 
гæсгæ. 
(Кетеванмæ.) 
Стæй... дæ ном ныи бацамон, хорз чызг. 
Зæгъ нын дæ ном. 
Кетеван 
Мæ ном... мæ ном у Кетеван... 
Ос- Б æгъаты р 
(Гиоргимæ.) 
Огæй де’вджид уæд, мæ хорз Гиорги, Кетеван. 
167 

Дæхи хойау æй бахъахъæн. Æууæнкджын 
лæгтимæ йæ- 
Æрвитын бахъæудзæн нæхимæ, хохмæ... Арвит æй... 
(Кæсы Кетевпшæ. Кетеваи 
’æфсæрмы цыма кæны.> 
Æссардзæн уым Кетеван мады рæвдыд, уарзон 
бинонтæ.. 
Цæргæсы ’вджид æй бакæн. Бахæццæ йæ кæнæд 
хохмæ.. 
Зæгъæд Гыццийæн: „Чызг дын иæ уыд, уый та 
дын чызг. 
Кæс æм, рæвдау æй мадау ацы сидзæры...а 
Мæ фыд! мæ фыд! 
К е т е в а н 
(Фездæхт йæ фыдмæ, кæуьи) 
15-æм ÆВДЫСТ 
Адæм æмбырд байдыдтой. 
Ос-Бæгъатыр 
Мард сисут! 
(Рæвдаугæ кастæй кæсы Кетеванмæ» 
Кетеван ын йæ рæвдаугæ каст ацах- 
ста. Мард систой. Сæ фæдыл гцы- 
дысты Кетеван, Гиорги. Гиопги чы« 
сыл фæстæдæр æрбацыди. Хъæрзын 
ссыди иыккæндæй.) 
16-æм ÆВДЫСТ 
Ос-Бæгъатыр 
Цæй хъæрзын у? 
Ай ныккæндæй куы хт^æрзынц адæм... 
Ныссæттын æй хъæуы ныккæнды дуар, 
Суæгъд сæ кæнын хъæуы, суæгъды бонмæ 
Æнхъæлмæ чи каст, чи бæллыди, уыдон! 
(Хъæрзын æмæ хъæр тынгдæр*- 
кæны ныккæнды. Адем рай- 
дыдтой дуар сæттын.> 
168 

17-æм ÆВДЫСТ 
Æрбацыдысты Цæргæс, Уæхтæнг, Кæвдæсой, Тъепа æмæ иннæтæ. 
Уæхтæнг 
Мæ мад, мæ фыд, мæ мæгуыр мад, мæ мæгуыр фыд!’ 
(Дуар ныссастой. Ныккæндæй уæлæ- 
мæ цæуынц адæм: зæрæдтæ,нæуджы- 
тæ.лæгтæ, устытæ, чызджытæ, иу цал- 
дæрыл дзы хъадамантæ. Æвдисынц 
иууылдæр, куыд зын сын у хуры 
рухсмæ кæсын, стæй куыд цин кæ- 
нынц. 
Зæрондлæг 
Зæгъут ныр, чи ма нын аей фенынкодта боны рухсЕ 
Зæронд ус 
Уæ арфæгонд фæуат, нæ фервæзынгæнджытæ! 
Уæхтæ нг 
(Ауыдта йæ мад 
• æмæ йæ фыды.)* 
Мæ мад... нана!.. Кæй ма уæ федтон! 
Мæ зæронд мад, мæ зæронд фыд!.. 
(Хъæбыстæ кæныин, сæ цæс- 
сыгтæ сæрфынц. Æрбауадысты 
чысыл чызг æмæ лæппу. Вауа- 
дысты сæ мадæмæ сæ фыдмæ.) 
Чысыл чызг 
Нана... Дада... 
Чысыл лæппу 
Нана... 
(Мад сæ йæ хъæбысы кæны, рæвда- 
уы сæ, фыд æмæ мад сæ цæссыгтæ 
сæрфынц, сывæллæттæ цин кæнынц,> 
16> 

18-æм ÆВДЫСТ 
Æрбацыдысты дыууæ усы дæр, къæбылаты хæ;сынмæ кæй 
:æрбакодтсй, уыдон. Сæ къухты сæ сывæллæттæ. Æрцыдысты, 
хуым кæнынмæцы зæроидлæгты акодтой, уыдон дæр. Гуырдзы. 
Ос-Бæгъатыр, Гиорги æмæ иинæтæ иуæрдыгæй лæууынц. 
Ос-Бæгъатыр 
(Адæм æмбырд кæиынц, 
^æхи нымæр дзуры.) 
Уæддæр куыд байдзаг кодтой адæмæй сæ ныккæнд. 
Мæгуыр, тæригъæддаг, æфхæрд адæмæй. Ирæй, 
гуырдзыйæ. 
Тæригъæд сын нæ бакодтой, 
Æмæ ныр бавзарæнт уæдæ рæстдзинады риуыгъд! 
(Адæммæ.) 
Мæнæ хорз адæм, æфхæрд чи уыд, ныккæнды кæй 
дардтой, 
Хуымтæ кæмæй кодтой, хынджылæггагмæ чи 
’рхаудта! 
Стыр хæст райдыдтой Иры хæстхъом фæсивæд 
сымах ныфсæй. 
Дзыллæйы фарн кæмæ хæццæ кæны; дзыллæйы рис 
Кæй зæрдæйыл лæууы; æлдары уаргъæй фервæзым 
кæй фæнды,— 
.Æмхуызонæй, æмдыхæй сыстут иууыл: гумрдзы! 
Ир! 
Æмæ равдисут, цы фæразынц æфхæрд дзыллæ... 
3 æ р о и д ус 
*Уæ, арфæгоид фæуат! 
Зæронд лæг 
-Уæ, хуры рухс æмæ нын боны уддзæф чи фенын 
кодта... 
Тъе па 
Гæба! Æгас адæмы номæй уын æз арфæ кæнын. 
•Скуыхт фод иæ тох, нæ хæст! 
Адæм 
Окуыхт фæуæд! Скуыхт фæуæд! 
Д70 

У æ х т æ н г 
(Кæсы хæрдмæ фидармæ.) 
Гæба! Уыцы бирæ хъизæмар* æвзæрдзинад кæм 
бавзæрстой, 
Стæй уыцы бирæ рыстытæ кæм федтой не ’фхæрд 
адæм, 
Мах уыцы фидар æнæ судзгæ нæ уадзæм! 
Нæ йæ уадзæм æнæ судзгæ! 
(Адæммæ.) 
Куыд зæгъут, адæм? 
Адæм 
Хъæуы йæ, судзын æй хъæуы! 
Йæ кой дæр цæмæй мауал уа, йæ кой. 
(Арт бандзæрстой фидарыл.) 
У æ х т æ н г 
Гæба! Æсуæгъды хъæр фæцæуы дард Гуырдзыйы 
кæмттыл. 
Æфхæрдты зæрдæты æвзæры абон ныфс æмæ 
æхсар. 
Æлдæртты зæрдæты та бацыд тас! Фесæфæнт 
æлдæрттæ! 
Адæм 
Фесæфæнт, фесæфæнт æлдæрттæ! 
(Флдар судзы). 
Æ м б æ р з æ н 
ÆРТЫККАГ АКТ 
1-аг ÆВДЫСТ 
Гуры (Ьидар. Аив æмæ алцæмæй фæлыст уат. Къулы ру- 
дзынг. Зынынц дзы рæсугъд хæхтæ. Дуар иуæрдыгæй. Къуымы 
Мадымайрæмы ныв. Йæ разы судзы цырагъ. Кетеван иу- 
нæгæй. 
171 

Кетеван 
(Иунæгæй.) 
Æгас аз аивгъуыдта, Гуры фидармæ куы 
рацыдыстæм, уымæй. 
Æгас аз рацыд ныр, куы ралыгъдыстæм ардæм 
хохæй... 
Хъуыды ма йæ кæнын... мæ фыды мард, нæ 
фидары пиллон,. 
Хъуыды ма йæ кæнын, куыд куыдтон æз, куыд 
мардтон æз мæхи, 
Куыд мæ фæцæйкодтой æфцæджы цæуæнтыл 
Гæбайы коммæ... 
Гæбайы мадмæ мæ ныууагътой уæд... Мæ мадау æй 
Æз бауарзтон, Гыцци йæ хонын... Мады рæвдыд, 
Фæлмæн иыхас, стæй уарзон зæрдæ... Дæуау 
лæгуарзон та 
Кæм уыдзæн, чи уыдзæн, Гыцци... Нæ мын фыд 
баззади,. 
Нæ мад, нæ ’фсымæр... Æмæ мæ барæвдыдтай ды, 
Гыцци... 
Гæба... Æрбацыди Гæба дæр хæсты быдырæй... 
Кæд уыдзæни, 
Кæд ф.гуыдзæн сæ хæст дæр. Зонын: уарзы мæ 
Гæба... 
Æз дæр æй уарзын, бауарзтон æй... 
(Зарын-æмхæст.) 
Гæба, мæ зæрдæ зарæг куры, 
Мæ зæрдæ демæ дзуры, 
Æнхъæлмæ дæм кæсын. 
Мæ зæрдæ демæ дзуры, 
Мæ зæрдæ уарзон куры, 
Дæ уындмæ та бæллын. 
2-аг ÆВДЫСТ 
Æрбацыдысты сауджын æмæ Гыцци. Сауджыи зынаргъ пæлæзы 
Сауджын 
Уæдæ æрцахстой Ир, хуыцауы фæндæй, Гуры фидар, 
172 

Ирон ныхас, фæуæд цæй, айхъуыст Гуры уынгты, 
•Фæлæ æгъгъæд, æгъгъæд вæййы... Гуырдзыйы 
фидауын фæнды> 
Æрвитынц сусæг минæвæрттæ ардæм, Гурмæ... 
Гуырдзы у рагæй Мадымайрæмы бæстæ, табу! 
(Лзуар афтыдта, дзуармæ 
скаст стæй тагъд-тагъд.) 
Зæгъут, зæгъут Бæгъатырæн, цæмæй ныууадза 
хæст. 
Цæмæй Гуырдзыйы паддзах Менейæн æгъдау скæна; 
Æмæ стæй райсдзæн ацы бæстæ Менейæн йæ 
къухæй, 
Æлдарæй ралæудзæн Гуырдзыйы ’лдæртты рæгъы 
Æмæ ссардзæн Мене-паддзахы бæрзонд лæвар. 
Зæгъут Хъæбатырæи... Æрбацыди уæ фенынмæ, 
Зæгъут ын ноджыдæр уæ уды бæстæйы тыххæй. 
Гуырдзы у Мадымайрæмы бæстæ... Чырыстийы 
хитон... 
Гыцци 
Бæгуы, бæгуы, Гуырдзы у Мадымайрæмы бæстæ, 
Бæгуы, Гуырдзымæ ’рбафтыди Чырыстийы хæдон, 
Бæгуы, сыгъдæг Нинойы дзыкку бавæрдтой 
Гуырдзыйы... 
Æцæг, Кетеван?» 
Кетеван 
Табу сæхицæн, афтæ, афтæ... 
Гыцци 
(Лыстæг кæсы Кетеванмæ.) 
Цæуылдæр та цыма æрæнкъард дæ, Кетеван. 
Кётеван 
Гыцци, хæсты рæстæг нæ куры цинтæ зæрдæ. 
С а у д ж ы н 
Мæ хорз æхсин, кæй зæрдæ ракурдзæни цин, 
173 

Ныхæй-ныхмæ куы бацæуынц æмдин æфсæдтæ, уæд, 
Кæрæдзи марынмæ куы сцыргъ кæнынц сæ кæрдтæ. 
(Дыууæмæ дæр). 
Зæгъут Бæгъатырæи, хуыцауæн уарзон вæййы 
фидыд. 
Тæхудиаг уыдзысты фидаугæнджытæ! Упало! 
(Дзуар та ’фтауы). 
Фиди æмæ фирти æмæ сигъдæг уди номил. Амен. 
(Рудзынгæй акаст, цыма цыдæр 
ауыдта. Тагъд-тагъд арфæ кæны 
Гыциийæн æмæ. Кетеванæн,. фæцæ- 
уынц нумæ. Сауджын цæугæ-цæуын.) 
Гуырдзы у Мадымайрæмы бæстæ. 
ГАцыдысты.) 
3-аг ÆВДЫСТ 
Æрбаць’дысты Ос-Бæгъатыр, Гиорги, Уæхтæнг æмæ семæ дыу~ 
уæ гуырдзиаг дæджы, мæгуыр дарæсы. 
Ос-Бæгъатыр 
Æрбадут цæй! 
(Æрбадтысты, Гиорги лæууы.) 
Бæлццон лæгæн хæсты рæстæг 
Йæ балцы хабар бамбарын кæнын йæ фыццаг хæс. 
(Уæхтæнгмæ.) 
Куыд сты хъуыддæгтæ? Стæй чи сты адои? 
Уæхтæн г 
Уынаффæмæ гæсгæ, 
Гуырдзыйы кæмттыл ацыдтæн æмбæхстæй, * 
Фæзылдтæн хъæутыл, цæрæнтыл, фылдæр 
æхсæвыгон^ 
Æмæ дзы базыдтон Гуырдзыйы ’лдæрттæм адæмы 
ахаст> 
Фæдзырдтон сын нæ хæст, нæ тохы хъуыддаг... 
Нæ хæсты кой сыл айхъуысти. Æзмæлынц адæм, 
174 

Сæхи цæттæ кæнынц... Æлхæнынц сусæгæй 
хæцæнгарз- 
Æнхъæлмæ иæм кæсынц... Фыццаг фæдисы хъæр 
фæцыд,. 
Уæд Гуырдзыйы ’лдæртты адæм сыстдзысты 
æмгуырæй.... 
Æрбарвыстой дæм фондз комæй сæ лæгтæ... 
Зæгъынц: „Фæзынут нæм, цæттæ стæм мах дæр\ 
Ос-Бæгъатыр 
(Сыстад. Сыстадысты иууыл- 
дæр. Лæ1тæн сæ къухтæ исы.) 
Уæ къухтæ ’рисут! Амонды æрбацыд уын фæуæд! 
Æрбадут! 
(Сбадтысты та. Уæхтæнгмæ.) 
Зьжаргъ куыст бакодтай, Уæхтæнг, мæ хæлар, 
Нæ фæнд нын бамбарын кодтай Гуырдзыйы адæмæн, 
Тыхгæнæг не стæм мах, Гуырдзыйы ’лдæрттау, 
Тыхгæнæг не стæм мах æриæуæггаг хæддзу 
æзнæгтау... 
Æркæсут ныр: дыууæ ’фхæрд адæмы, — ир æмæ 
гуырдзы, 
Æмхуызон у сæ царды уаг, сæ бон, сæ къогъодзи, 
Æмæ сæ фервæзын хъæуы фыдбылызæй, цæмæй 
Мæгуыр, æфхæрд лæджы туг мауал акæла 
дзæгъæлы. 
Зæгъ сын, Уæхтæнг... зæгъæнт... зæгъут уæ 
адæмæн,. 
Гуырдзыйы адæм не сты знаг ирæн æппындæр. 
Фыдуаг тыхгæнæг æлдæрттимæ систой тох 
Иры фæсивæд... Æмбарынц гуырдзы уый? 
Фыццаг лæг 
(Гуырдзиагау,)> 
Нæ маст нæ хъуырмæ схæццæ. Нал фæразæм! 
Æлдæртты уаргъ нæ бакодта йæ быны. Нал 
фæразæм. 
(Иронау). 
Нал фæразæм... тох, тох хъæуы! 
175- 

’ Дыккаг л æг 
(Гуырдзиагау.) 
•Сымахмæ дæр нæ уымæ гæсгæ рарвыстой нæ адæм. 
Дæттæ стæм мах... Цыма кæрæдзи бамбæрстам. 
Æрмæст уæ дзырдмæ ’нхъæлмæ кæсæм неппæт 
дæр. 
0 с-Б æ г ъ а т ы р 
(Æвиппайды.) 
Уый хорз! Фæлæ уæм ис æрмæст уынаффæгæнæг, 
Æууæнкджын раздзæуæг, сæры магъзы хицау, 
Уæ сусæг куыстæн аргъ чи кæидзæн, ахæм? 
Стæй тасы сахат дзыллæйы чи нæ ауæй кæндзæ н, 
Хъазуатхъом æндæр... 
Гуырдзиаг лæгтæ 
Ис. Ис. Ис нæм ахæмтæ дæр. 
У æ х т æ н г 
Цæттæ сты уыдон иууылдæр, Ирау ард бахордтой. 
-Уынаффæ хъаджджын дæр, æнхъæлдæн, 
не ’йафдзысты гуырдзы. 
Г и о р г и 
Гæба, мæнæн сæ радзырдтой лыстæг сæ фæндтæ. 
Куыддæр фæдисы хъæр фæкæной махонтæ, 
Уайтагъддæр уæд ныггуыпп кæндзæня арт 
Кæрæй-кæронмæ... 
У æ х т æ.н г 
Гуырдзыйы гæнæхты пиллон, зæгъынц, Гæба, 
Гуырдзыйы гæнæхты пиллон, дам, суадзын 
кæндзыстæм 
Нæ кæмтты... 
Ос-Бæгъатыр 
(Сты, ннпæтæ дæр с!ынц.) 
Уый хорз! Фæлæ, Гиорги, нæ зынаргъ уазджытæ 
176 

Фæуæнт дæ бар... Нæхи бæгæны... сæн... æндæр... 
Рæстдзинад мах фарс у, уый зонут, хорз лæгтæ. 
Рæхджы æсиу уыдзæн нæ тых... 
Фæуыдзæн хъизæмары дуг... 
(Ацыдысты иууылдæр, Ос-Бæгъатыр 
баззад иунæгæй. Кæсы сæ фæдыл). 
4-æм ÆВДЫСТ 
Ос-Бæгъатыр 
Æддæртты фидæртты пиллон суадзын кæндзыстæм, 
зæгъынц, 
Ныггуыпп кæндзæни арт кæрæй-кæронмæ!.. 
(Ахъуыды кодта.) 
Бæллиддаг сты уыдæттæ, æдæгдзинад, æлдары 
адæмæн... 
Бæллиццаг у Уæхтæнгæн уый... Фæлæ нæ 
адæмæн... 
Кæд, чи зоны, æцæг зæгъынц наиа дæр, Кетеван 
дæр. 
Хъæуы нæ фидауын, зæгъынц, Гуырдзыйы 
’лдæрттимæ. 
Æгъгъæд у хæст, æрвитынц гуырдзы сусæг 
минæвæрттæ... 
(Ахъуыды та кодта.) 
Нæ тохы хъуыддæгтæ бæргæ цæуынц’скуыхтæй, 
Кæрæй-кæронмæ Оны-Калакмæ ныккæсæнтæй 
Сæнайы сау къæдзæхты онг; æфцæджы 
бæрзæндтæй 
Цилкъаны быдыртæм, стæй Цхетайы рæбынтæм 
Æрцахстой бæстæтæ Иры хæстхъом фæсивæд... 
Фæлыгъдысты Гуырдзыйы ’лдæрттæ... Æрынцадысты 
дзыллæ. 
Æххуыс нын райдыдтой Гуырдзыйы ’лдæртты 
адæм... 
(Ахъуыды та кодта). 
12 Гæдиаты Ц. Æвзаргæ уацмыстæ 177 

Фæлæ кæд фидауын хъæуы Гуырдзыйы ’лдæрттимæ; 
Фæндиаг та куыннæ у ацы диссаг фæзты ныр 
Æнцад æрынцайын æлдары цардæй... фæлæ... 
(Æвиппайды. ) 
Куыд сифтындзон æлдары къæлæты нæ мæгуыр 
дзыллæ..- 
Нæ уыдзæн уый!.. Нæ уыдзæи, ыæй, нæ уыдзæн! 
# 5-æм ÆВДЫСТ 
Æрбацыдысты Гыцци æмæ Кетеван. Мад æрбадти. Ос-Бæ- 
гъатыр æмæ Кетеван кæрæдзимæ уарзондзинады каст кæнынц. 
Гыцци 
Гæба, мæ хорз хъæбул! Æрыхъус мæм: 
Æрвитынц та Гуырдзыйы ’лдæрттæ махмæ. 
Нæ сауджын дæр зæгъы: „æнæфидаугæ нæй*. 
Æгъгъæд, æгъгъæд у туг калын... Æгъгъæд у... 
Гуырдзы у Мадымайрæмы бæстæ. 
Ос-Б æгъ атыр 
Нырма хæсты быдыры стæм, нана... 
Гыцци 
Хæсты быдыры стут, уый зонæм, хорз æй зонæм, 
Æмæ дын уый тыххæй зæгъæм, æгъгъæд у, 
æгъгъæд. 
Ос-Бæгъатыр 
Фадат куыд амоны... фадатмæ гæсгæ, фендзыстæм. 
Лæбурæг бирæгътæ куы нæ стæм мах. 
Рæстдзинадыл хæцæм. 
Гыцци 
Æркæс, мæ хъæбул: Гуырдзыйы адæм дæр, дам, 
сызмæлыдысты^ 
Æлдæртты фидæртты, дам, систой судзын, халын, 
178 

Æлдæрттæ, дам, фæлыгъдысты æд фæсдзæуин, æд 
бинонтæ. 
Цытджын Калак, дам, байдзаг лидзæг адæмæй... 
Æгъгъæд у, æгъгъæд! 
Ос-Бæ гъатыр 
Хæст хъулæй хъазæн нæу, нана... 
Гыцци 
Гæба, мæ хъæбул!.. Дæ зæрдыл дар Дауыт-Сосланы 
амонд. 
Гуырдзыйы ’лдæрттимæ дæ фидауын хъæуы. 
Гуырдзыйы паддзах дын раттдзæни дæ фаг бæстæ, 
Гуырдзыйы ’лдæрттимæ æмсæр уыдзынæ... 
Нæ сауджын дæр зæгъы... Сыгъдæг лæг у... 
Ос-Бæгъатыр 
Гыцци, нæ сауджын бирæ цыдæртæ зæгъы... 
Фæлæ, нана, цы ’гъдауыл фидауон, нæ зонын. 
Г ы ц и и 
Гæба, мæ хъæбул, базон? базон æй дзæбæх. 
Куы ’рвитынц сусæг минæвар, куы дзуры сауджын 
дæр. 
Æгъгъæд... Æрхъуыды кæн. Æмдин дзыллæ... 
Æмдин бæстæ.. 
Ос-Бæ гъатыр 
Æэ уыцы сусæг минæвæртты куы ^рцауындзын 
кæнон, 
Уæд нал цæудзысты... Сауджын дæр... 
Гыцци 
Мæ хæдзарыл!.. Куы сæ ферох кодтон мæ 
уазджыты. 
(Ацыди.) 
179 

6-æм ÆВДЫСТ 
Ос-Бæгъатыр 
Ды та, Кете, Гыццийы фæндыл разы дæ? 
К етеван 
Дæхæдæг зоныс ды, цы зæрдæ мæм ис рагæй дæр. 
Мæ зæрдæ тугæй кæй тæрсы, уый зоныс. 
Лæгуарзонмæ бæллын æз рагæй, фæлæ 
Ныры рæстæг... æзнæт рæстæг... 
Ос-Бæ гъатыр 
Æцæг зæгъыс, ныры рæстæг... Æрис дæ къух... 
(Исы йын йæ къух, кæсы йæм.) 
Кете, мæ уарзон, уадзæм уал хæсты ныхас: 
Уыдзæн нын афон уымæи дæр. Ныр та, Кете, 
Зæгъ уал злын, уарзыс мæ, æви... 
Кетеван 
Цæмæн мæ фæрсыс ныр, куы йæ зоныс, 
Куыд дæ уарзын, куыд дæ бауарзтон æз. 
Ос-Бæгъатыр 
Цæмæн фæрсыс, зæгъыс?.. Цыма йæ не ’мбарыс, 
Куыд бæллын æз дæ уарзонадмæ, Кете... 
Кетеван 
Гæба... Æрыхъус мæм: æз дæ куыд бауарзтон... 
Нæй, нæй йын радзурæн, зæгъæн ын нæй мæ 
уарзонæн. 
Ос-Бæгъатыр 
Кете, зæгъ-ма, цæй, чи зыдта, куы сыстадыстæм мах, 
Кæмдæр нæ хох-уынгæджыты Иры фæсивæдимæ, 
Куы рацыдыстæм ацырдæм æфсадæй, чи зыдта, 
Кæйдæр бæсты кæй ссардзынæн м’амонд. 
180 

Мæ зæрдыл бадардтон, куыд дæ федтон фыцдаг 
хатт. 
Нæй, нæй йын ферох уыды диссаг сахатæн, нæй 
ферох. 
Зын дын уыдис... Цæмæй дæ барæвдыдтаин, уый 
нæ зыдтон. 
Зын дын уыдис... Дæ фыд дæр рухсаг... Фæлæ 
уæдæй нырмæ 
Мæ зæрдæйы æрдахстай ды стыр бынат... 
Кетеван 
Мæ фыд... мæ мад... стæй ме ’фсымæр... 
Æрымысын сæ æз. 
Æрымысын нæ фидар... Æрымысын нæ дард... Стæй 
Тохы уалдзæг... Стæй хох... Æрфæнды та мæ-иу 
фæдæуын хохмæ хаттæй-хатт. 
Уæ рæсугъд хохмæ... Цы хъæуы райгуырдтæ... 
Кæмхъазыдтæ чысылæй, Гæба, мæ амонд!.. 
Ос-Бæгъаты р 
Кете... зæгъыс—„мæ амонда. Æмбарыс, амонд диу? 
К ет еван 
Нæ зонын, амонд диу... Нæ зонын... Æрмæст куы 
вæййыс ам, 
Уæд мæм дыма æрбакæсы кæдæйдæр хуры тын... 
Æрбакæсы, æртавы мын мæ зæрдæ... срухс 
вæййы... Нæ зонын... 
Ос-Бæгъаты р 
Кете^ мæ хорз Кете, мæ хуры хай, мæ амонд. 
Хæсты быдырæй æз тындзын дæумæ, мæ уарзон, 
Бæллын дæ фенынмæ... Æрцу, æрцу мæм! 
(Рæвдауы йæ.) 
К е те 
Кæд фæуыдзæн, кæд фæуыдзæн уæ хæст... 
181 

Ос-Бæгъатыр 
Рæхджы, рæхджы фæуыдзыстæм нæ тох, нæ хæст 
дæр. 
Ныллæудзысты, Кете, нæ дыууæйæн дæр амонды 
бонтæ... 
К ете ван, 
Гæба, æз хаттæй-хатт фæндиæгты ныгъуылын... 
Фæуыдзæн хæст. Ир бафидаудзысты Гуырдзыйы 
’лдæрттимæ. 
Гуырдзыйы паддзах Менейæ æлдарад райсдзынæ, 
Æмæ цы бæстæтæ æрцахстой, уыдонæн æлдар 
суыдзынæ. 
Стæй Калакмæ ныццæудзыстæм... æрцæрдзыстæм 
дзы 
Ос-Бæгъатыр 
Сыгъдæг лæгуарзон зæрдæйы хицау куы дæ, 
Кете, 
Куы дæ зонын... Æлдарады фыдуаг рæхысты та 
Куыд баппарон фæстæмæ æз нæ мæгуыр дзыллæйы. 
К етеван 
Æмæ æлдæрттæдæр æмхуызон не сты, нæ, Гæба... 
Фыдау кæй уарзынц адæм, ахæм æлдæрттæ дæр ис; 
Фыдау йæ адæмы мæт чи кæны, ис ахæмтæ дæр. 
0 с-Б æгъатыр 
(Фæрсырдæм, цыма 
йæхи нымæр.) 
Рæсугъд ныхæстæ сты, бæргæ. 
(Æргомæй.) 
Нæ зонын, нæй, нæ зонын. Гуырысходзинад мын 
Мæ хуылфмæ баппæрстат, Кете... нæ зонын... 
Кетев а н 
(Ос-Бæгъатыры 
’риуыл йæ сæр.) 
Стæй Калакмæ ныццæудзыстæм, Гæба, мæ уарзон. 
182 

Стыр Сион-аргъуаиы ныл саргъаудзæн католикос 
йæхæдæг, 
Кад дын кæндзæн Гуырдзыйы паддзах-Меней. 
Дæ зæрдæ дын æлхæндзысты Гуырдзыйы ’лдæрттæ, 
Æрцæрдзыстæм уæд Калачы, цытджын Калачы... 
(Скасти Ос-Бæгъатырмæ фæрсгæ.) 
Фыццагау уарздзынæ дæ чысыл Кетеваны?.. 
Ос-Бæгъатыр 
(Йæ хъæбысы та йæ акодта.) 
Мæ хорз Кете, куы зоныс ды, куы зоныс, 
Куыд дæ уарзын, куы зоныс, уый. 
7-æм ÆВДЫСТ 
Æрбацыдысты Гыцци, йæ фæдыл уацхъуыдхæссæг, стæй Гиор- 
ги сæ фæстæ. 
Гыцци 
Æфсадæй æрвыст лæг, Гæба... 
(Иуæрдæм алæууыд Кетеванимæ.) 
Ос-Бæгъатыр 
Цы хорз уацхъуыд æрбахастай? 
Уацхъуыдхæссæг 
Хатыр дæ курын æз, цытджын Бæгъатыр... 
Хисдæртæ æрвитынц,.. 
Кæнынц дын хъусын хисдæртæ. Знон изæрырдæм 
Гуырдзыйы ’фсад æрынцадысты Арагуыйы былтыл, 
Цилкъаны быдыры дымæг; нæхи ’фсæдтæ дæр уæд 
Сæхи хæстæгдæр байстой фурды былмæ. 
Æнхъæлмæ кастыстæм хæстмæ, бæллæм æм 
неппæт дæр, 
Фæлæ Гуырдзыйы паддзах минæвар æрбарвыста. 
Йæхимæ хоны дæу уынаффæмæ, зæгъынц, 
Æрфæндыдис, дам, æй бафидауын немæ... 
1аз 

Гыцци 
(Рухсзæрдæйж.) 
Табу, табу! 
(Кетеван дæр æвдисы циндзинад. 
Ос-Бæгъатыр æмæ Гиорги хъуы- 
дыйы ныгъуылынц.) 
Уацхъуыдхæссæг 
Лæууынц Гуырдзыйы *фсад хæстрæвдзæй. 
Уæлдай хæстрæвдзæй та лæууынц ИрьГфсад, 
Æнхъæлмæ дæм кæсынц, Бæгъатыр... 
Гыцци 
(Дзузры *рдæм.) 
Табу дæуæн, табу, уæ Мадымайрæм, 
Нæ куывд, нæ курдиат нын фехъуыстай... 
(Кетеванмæ.) 
Табу зæгъæм! 
Ос-Бæгъатыр 
(Гиоргимæ.) 
Цæуын хъæуы, Гиорги... 
Гиорги 
Цæуын хъæуы, гъай-гъай!.. 
Ос-Бæгъатыр 
Нана... Фæкæсут уацхъуыдхæссæгмæ! 
Гыцци 
(Фæцæуы.) 
Цом, цом, мæ хур... Хорз уацхъуыдхæссæг дæ... 
Ос -Бæгъатыр 
(Мадмæ æмæ Кетсванмæ.) 
Æмæ мæ арæвдз кæиут тагъд... 
(Гыцци æмæ Кетеван уацхъуыд- 
хæссæгимæ ацыдыстьи 
184 

8-æм ÆВДЫСТ 
Ос - Бæгъатыр 
(Гиоргимæ.) 
Куыд дæм кæсы гуырдзыйы фæнд, Гиорги? 
Гиорги 
Гуырдзыйы ’лдæрттæ хинæйдзаг сты, Гæба, уый 
зонын. 
Гуырдзыйы ’лдæрттæй исты хорзад рацæудзæни 
махы’рдæм?! 
Цы ’рхъуыды кодтой, чи сын бамбардзæн сæ фæнд?! 
Мæнгардæй зонæм мах Гуырдзыйы ’лдæртты. 
Цы агурынц? Цы фæлгъауынц? Цы къахынц хинæй? 
Фæлæ мæм иу зонд ис мæнмæ, нæ райдианы зонд, 
Нæ мæгуыр адæм, не ’фхæрд адæм, неппæты зонд; 
Мæгуыр æмæ æфхæрдты бархъомыс мах хъуамæ, 
Гæба, 
Нæ карды фындзыл бахæссæм Гуырдзыйы 
’лдæрттæм... 
Ос-Бæгъатыр 
(Хъуыды гæнгæйæ.) 
Цæуын хъæуы, Гиорги, хæсты рæстæгфæстиатнæй... 
Зæгъ адæмæн! Цæуын хъæуы!.. Цæуын хъæуы, 
уæдæ!.. 
(Гиорги ацыди.) 
Ос-Бæгъатыр 
(Иунæгæй.) 
Нæ карды фындзыл бахæссæм Гуырдзыйы 
^лдæрттæм 
Мæгуыр æмæ æфхæрдты бархъомыс... Рæсугъд 
ныхæстæ сты... 
Мæгуыр æмæ æфхæрдты бархъомыс... Рæсугъд 
фæндиæгтæ... 
Фæлæ мæнæн мæ зæрдæмæ бырсынц æндæр 
фæндиæгтæ, 
Æндæр ныхæстæ... 
Æмбæрзæн 
185 

9-æм ÆВДЫСТ 
Гыцци æмæ Кетеван бадынц. 
Гыцци 
Цæуыл æнкъард дæ, зæгъгæ, мæ фæрсыс, Кетеван... 
Æркæс, мæ хур, æртæ боны нæм ницы хъуысы 
ныр Гæбайæ; 
Æртæ боны æнхъæлмæ кæсынæй сфæлмæцыдтæн 
æз. 
(Æнцад ахъуыды кодта.) 
Стæй .. фын федтон, Кетеван, мæ хур, фын федтон, 
Цыма Гæба чысыл сывæллон уыд, хæрз чысыл... 
Цыма нæ хъæумæ æрбатардтой... фыдуаг тæтæр, 
Æрбабырстой цыма нæ хъæумæ уыцы ’лгъысты 
тæтæр. 
Уæле фидары фæрсагæй кастæн æз дæлæмæ, 
Уыдтон сæ: уадысты кæрæдзи фæдыл уынджы. 
Мæ цæстыл ауад уæд, мæ хур, Гæба-сывæллон, 
Йæхицæн хъазыд хæдзары къуымы: цы ’мбæрста... 
Мæты бахаудтæн æз, мæт æмæ сагъæсы: цы йын 
кæнон? 
Цы йын кæнон, мæ хур? Кæм æй амбæхсон, кæм? 
Æмæ йæ фелвæстон мæ хъæбулы, атыхтон æй 
пысулты 
Æмæ йæ атъыстон куыддæрты н’артдзæстыфæнычы. 
Æрæмбæрзтон æй уазал фæныкæй, хуысс уал, 
зæгъгæ, 
Æдасдæр ын уыдзæн мæ хъæбулæн,—мæхицæн 
загътон— 
Мæхæдæг та ныккастæн фæрсагæй нæ уынгмæ... 
Кæсын, мæ хур, æмæ уынын: фæлидзынц тæтæр. 
Фæсурынц сæ нæхиуæттæ... Фæсырдтой сæ... Фæ- 
лыгъди знаг. 
Уæд бауадтæн мæ хъæбул фенынмæ, ракъахтон 
фæнык... 
186 

Кæсын æмæ, мæ хур, Гæбайы бæсты, мæ лæппуйы 
бæсты, 
Фæпæррæст кодта артдзæстæй цæргæсы цъиу, 
Стахти æрттивгæ, абадт фæрсагыл> фæцис дзы 
цъус, • 
Стæй атахт æмæ ’рбайсæфт арвы цъæхы. 
Кæугæ, дзыназгæ баззадтæн йæ фæстæ... 
Мæ зæрдæ риссы. Гæбайы мæт кæнын. Цы ’рцыди? 
Куыд ницы дзы хъуысы æртæ боны мæ хъæбулæй?.. 
Уынгæг кæны мæ зæрдæ, Кетеван. 
Кетева н 
Гыцци, мæт ма кæн... Ма кæн мæт... фын цы 
амоны, 
Уый не скæнæг йеттæмæ ничи зоны... 
(Дзуармæ скасти.) 
Упало... 
Дæ фынтæ хорзмæ кæй цæуынц, уый зонын æз, 
Гæбайы абон-райсом хъæуы ардæм... Æртæ боны... 
Гыцци 
Уæдæ та нæ сауджын ам куы уыдаид... Йæ 
фæлмæн дзырд 
Фæдæтты ныфс... Фæлæ нын уый дæр ныр 
æртыккаг бон 
Кæмдæр хæты... нæ зыны... 
Кетеван 
(Фæрсырдæм.) 
Фыдбылыз, хинæйдзаг... чи йын цы зоны... 
(Æргомæй.) 
Æфсæдты ’рдæм, дам, ацыди, зæгъынц... 
Гыцци 
(Ахъуыдыгæнгæ, æнцад, цыма 
сусæг ныхас кæны.) 
Кёте, нæ сауджыныл уæддæр мæ зæрдæ худы 
хаттæй-хатт, 
187 

Цыма нæм нал кæсы æргом æмæ сыгъдæг цæстæй. 
Æрбайсæфы... Цыдæр æрбавæййы... Куыд дæм кæсы, 
Кете? 
Кетеван 
Фæстаг рæстæг куыддæр ссис, æргом зæгъгæ... 
Гыцци 
Гæба дæр æй нæ уарзы, нæй, нæ. йæ уарзы Гæба 
дæр! 
(Хъуыдыйы та аныгъуылди, 
мæты мидæг.) 
Цы ’рцыд, уæдæ? Ныхас нæм алæбон куы хæццæ 
кодтой... 
Уæд та нæ искæй æрвитын хъæуы хæсты быдырмæ- 
Мæ хур, Кетеван, акæс та ма Къуары былтыл 
Фæндаджы дардмæ... 
Кетеван 
(Акастис, тагъд-тагъп.) 
Гыцци... Рыгкалгæ ’рбатæрынц сæ бæхтæ Къуары 
былтыл. 
Гы цци 
(Фестад, кæсы.) 
Дыууæ барæджы... Цы уыдзæни, цы уыдзæни 
цымæ? 
Цæмæ тындзынц? Цы уацхъуыд нын æрбахæссынц? 
Кетева н 
(Гыццийы рæвдаугæ.) 
Гыцци, æзафтæ ’нхъæлын: цины уацхъуыдхæсджытæ 
сты. 
Æндæр цы уыдзæн? 
Гыцци 
(Дзуары бынмæ бацыд, кувы. Кетсваи 
;.æууы йæ цуры, фæлæ æвдисы 
йæ зæрдæ’нцад кæй нал у, уый.) 
188 

Уæ Мадымайрæм! Дæ бынæй рацæугæ стæм 
’мæ нæ, 
Дæ арфæйæ ма фæцух кæн... Мæ иунæг фырт, 
Гæба... 
Дæ сыгъдæг пæлæзы быны йæ бахъахъæн 
фæдбылызæй. 
Уæ Мадымайрæм... Кувæндон дын саразын 
кæндзынæн. 
^æ сыгъдæг ныв дын æз ныффыссын кæндзынæн, 
Йæ разы алæбон мæхи къухæй æз судздзынæн 
цырæгътæ. 
Уæ Мадымайрæм... Мæ иуиæг фырт, мæ хъæбул 
де*уазæг... 
(Æрзоныгыл кодта. Кетеван лæууы, 
æвдисы, æнхъæлмæ кæй кæсы). 
10-æм ÆВДЫСТ 
Цæргæс æмæ Кæвдæсой æдхæцæигарз, тындзгæ, бæлццонарæзт, 
тагъд-тагъд æрбацыдысты. Цæргæс разæй. Сæ фæстæ адæм. 
Гыцци æмæ Кетеваи лæууынц мидæгæй. 
Цæ ргæс 
Гыцци! Нæ цытджын мад! 
Гыцци 
Цы ’рцыди, цы? Дæ уынд, дæ хъæлæс нæ тæрсын 
кæны, 
Цы ’рцыди? 
Цæргæс 
Нæ мад... 
Гыцци 
Лæппу куыд у, Гæба?.. 
Цæргæс 
Кæвдæсой 
(Иумæ.) 
Рухсаг уæд Гæба! 
189 

Г ы д ц и 
(Йæхимæ фæлæбурлта. Кетеван ныф- 
фæлурс, ныхъæрзыд. Адæм сæ цæс- 
сыгтæ сæрфынц. Кетеван ныххæцыд 
мадыл.) 
Мæ хæдзар куыд фехæлд. 
(Кæугæ æмæ хъæрзгæ.) 
Фыны йæ куы федтон, 
Мæ мæсыг куы акалд. 
Дæ-дæ-дæй, мæ хъæбул... 
Цы ’рцыди? Цы ’рцыди? 
(Дзыназы æнцад. Кетеван дæр афтæ.) 
Цæргæс 
(Тагъд-тагъд.) 
Арагуыйы былтыл æрæнцадысты не’фсæдтæ 
хæстрæвдзæй. 
Арагуыйы фаллаг фарс лæууыдысты Гуырдзыйы 
’фсад... 
Æмæ Бæгъатырмæ æрбарвыста Гуырдзыйы 
паддзах. 
Æрбацу, загъта, не ’фсымæр... Æфсымæр æй 
схуыдта паддзах. 
Æрбацу, бафидауæм... Æлдарад кæн дæ бæстыл! 
Хъæбатыры хонынмæ æрбацыдысты æлдæрттæ 
сæдæйæ. 
Æууæнк сыл нæй Гуырдзыйы ’лдæрттыл, мæнгард 
сты. 
Æфсад æгасæй загътой: мах нæ сæрибар æхсарæй 
райстам, 
Нæ карды,комæй дзурæм мах нæ ра,гон знæгтимæ... 
Фæлæ... Гæба сыл баууæндыд... Йæ урс бæхыл 
сбадти, 
Стæй иунæгæй Гуырдзыйы ’лдæрттимæ цæуынмæ 
хъавыд. 
Нæ йæ ауагъта иунæгæй Гиорги, ацыд йемæ... 
Фæрсæй-фæрстæм фæцæйцыдысты Гуырдзыйы 
’лдæртты разæй,. 
Æмæ куы бахæццæ сты фурды тæккæ астæумæ, 
190 

Уæд сыл Гуырдзыйы ’лдæрттæ фат ныккалдтой. 
Фæстæмæ фездæхтысты, сæ кæрдтæ фелвæстой, 
фæлæ... 
Æрхаудысты сæ дыууæ дæр... 
Гыцци 
(Хъарæггæнгæ.) 
Мæ къона куы фехæлд... 
Цы фыдбылызы дзуар дæм фæхæрам! 
Кетеван 
(Ныхъæрзыд, æвдисы, — 
риссы йæ зæрдæ.> 
Гъæ! 
Цæргæс 
(Дарддæр.У 
Сæ пæлæзтæ ма фæзындысты иу цалдæр рæстæг 
Арагуыйы уалдзыгон уылæнты сæр... Рухсаг уæнт! 
Кæвдæсой 
(Мæстыйæ.) 
Æрцæудзæн та нæ тохы дуг! Гуырдзыйы ’лдæртты 
хытъынтæ та 
Нæ кæрдты цыргъ æмæ нæ фæтты арæхст 
бавзардзысты... 
Цæрг æс 
Нæ цытджын мад! Фæцис дæ уарзон фырт!.. 
Сæ сæрыл бирæ туг акалдта.м мах хæсты быдыры. 
Фæлæ зæрдæсастæй цы бантыстаид не ’фсæдтæн. 
Æмæ фæс хæст ныр айстой хæхты’рдæм сæхи. 
Рацæуынц хæхтæм... Дæумæ нæ рарвыстой нæ 
хисдæртæ. 
Цæттæ уыдзысты сыстынмæ, нæхицæй ам чи ис, 
уыдон дæр.. 
Фæстиат нал! 
191» 

Кæвдæсой 
Фæстиат нал хъæуы, Гыцци... 
(Гыцци дзыназгæ фæцæуы. Кетевак 
ыл хæцы фæлурсæй. Фæцæуынц адæм 
дæр, Кæвдæсой фæсте. Кæсы алыр- 
дæм. Йæ сæр мæстæй тилы. Сценæ 
иу дзæвгар афтид. Стæй Кетеваи 
æрбацыд). 
11-æм ÆВДЫСТ 
К е т е в а н 
(Дзыназгæ.) 
Цы ма кæнон? Мæ мад, мæ фыд, мæ иунæг 
æфсымæр... 
Хæстæг мын нал баззадис ам уæлæуыл... Иунæг — 
сидзæр. 
Гæба, мæ уарзон... Гæба, мæ иунæг уарзон!.. 
(Кæуы.) 
Мæ уарзондзинадæй цы фæндиæгтæ сæвзæрдысты, 
Æндæр мын ницыуал уыди хорзæй ацы дунейыл: 
Æнхъæлмæ кастæн амондмæ,—ныр фехæлди мæ 
амонд. 
Мæ амонды уидаг сыскъуыдтой... Æлгъыст 
æлдæрттæ. 
Цы ма кæнон? Гæба, мæ уарзон, мæ иунæг уарзон!.. 
(Кæуы.) 
Фæхæссы мын ныр Къуары дон мæ уарзоны, 
Фæхæссы йæ йæ сау уылæнты... 
(Кæсы Къуары донмæ, стæй æвиппайды.) 
Уæ Къуары дон! 
Мæн дæр фæхæсс йæ фæдыл... Чи зоны, кæд, чи 
зоны... 
Мæ иунæг уарзон, нæ бафтыдыстæм Калакмæ 
æгэсæи.». 
Кæд бафтиккам ныр мæрдтæй... 
(Йæхи баппæрста фурдмæ.) 
192 

12-æм ÆВДЫСТ 
Æрбалæууыд гуырдзиаг æлдар-æфсæддон, йæ фæдыл дыууæ 
хуымæтæджы æфсæддоны. 
Æлдар-æфсæддон 
Æлдары чызг, зæгъынц... 
Кæм уыдзæни уæдæ? 
Хаст уыд, зæгъынц... 
(Акасти фурдмæ.) 
Доны баппæрста йæхи... Фæласы йæ... Фæласы йæ1 
(Дыууæ хуымæтæджы æфсæддоны дæр 
бауадысты æмæ акастысты фурдмæ.) 
Тагъд, тагъд. 
(Дыууæ лæджы ацыдысты таго-д.) 
13-æм ÆВДЫСТ 
Æлд ар-æфсæддон 
(Кæсы фурдмæ.) 
Фæласы йæ... Нæй, нал æй баййафдзысты, нал... 
Йæ цъæх пæлæз ма фурды уылæнты фæзыны... 
Нæй... 
Нæй... Ницыуал... Доны бын фæцис... фæцис... 
(Раздæхт адæмьГрдæм.) 
Æмæ уæдæ æрæвæрдтам нæуæгæй мах æлдарад 
æгъдау! 
Æрфидар кодтам ногæй паддзах-Менейы бандон. 
Ныр ног уаргъ мах æрæвæрдзыстæм æлдары 
адæмыл. 
Иры дзыллæйæн та уæлæуыл фенын кæндзыстæм 
зындон. 
Нæхи æвзæр адæмæн дæр мах бамбарын 
кæндзыстæм 
Æлдары бархъомыс нæуæгæй! 
13 Гæдиаты Ц. Æвзаргæ уацмыстæ х* 

14-æм ÆВДЫСТ 
Сауджын рацыд цинджын цæстнгасимæ, йæ дзуар йæ къухы„ 
афтæмæй, арфæ кæны. 
Сауджын 
Фыды æмæ фырты æмæ еыпьдæг уды номыл 
Удало! 
(Æлдар дзуар æфтауы æмæ 
пъа кæны дзуарæод 
Æшйтрштш 
Кæрон 

АМОНДМÆ ЦÆУДЖЫТÆ 
АРХАИДЖЫТÆ: 
Гигол—хохаг мæгуыр лæг, иу 40-азыккон. 
Хъызмыдæ—йæ ус, иу 35 азыккон. 
Тембол—сæ хисдæр фырт, иу 16-азыккон. 
Хисдæр чызг—иу 8-азыккон. ] 
Бæппу—хæрз чысыл лæппу. > Сæ чысыл сывæллæттæ. 
Кæсдæр чызг. ] 
Естъа. 
Гыгы—хæрз зæронд ус, нырма цæрдæг. 
Фаризæт—Гыгыты чызг, иу 15-азыккон. 
Гæдо—ацæргæ зæронд лæг. 
Гæдойы ус—зæронд ус. 
ДыкТаг лЛæппуУ )ч™" ЛæППутæ’ кæРæдзимæ асæй 
Æртыккаг лæппу ) ’ 
Фæсивæдæй фыццаг. 
Фæсивæдæй дыккаг. 
Фæсивæдæй æртыккаг. 
Фыццаг лæг—лæппу-лæг. 
Дыккаг лæг—лæппу-лæг. 
Уацхъуыдхæссæг. 
Адæм. 
Фæсивæд. 
Чызджытæ. 
Сывæллæттæ. 
Урсæфсæддон. 
Райдианæй кæронмæ кæмдæриддæр хæрз мæгуыры нысæнттæ. 
Фыццаг акт æрцыдис 1917 азы, дыккаг æмæ æртыккаг—1918 азы. 
ФЫЦЦАГ АКТ 
Зымæг. Хæххон мæгуыр хæдзар, дурæй конд, иуæрдыгæй дуар 
Дуары фæстæфæрсæрдыгæй сенæ. Хæдзары астæу арт. Фæз- 
195 

дæг. Саударынц дурын къулты—рудзынджы хуынкъ. Рудзынджы 
хуынкъæй мидæмæ ’фсæры уазал æмæзмæнты фæздæг. Къуымы 
къæй-дуртæй хуыссæн бынат арæзт. Йæ уæлæ—хъæмп над, 
хуыссæн дзаумайы бызгъуыртæ. Мæгуыры нысæнттæ. 
1-аг ÆВДЫСТ 
Хъызмыдæ бады арты фарсмæ къодахыл. Цыдæр æмпъузы. 
Дыууæ чызджы, хисдæр æмæ кæсдæр, стæй чысыл лæппу бадынц 
арты цур иннæрдыгæй, зæронд галдзармыл. Сывæллæттæ æмæ 
сæ мад бызгъуырты мидæг, Сывæллæттæ артмæ тавынц сæхи. 
X ъызмыдæ 
(Зары йæхи нымæр, æмпъузы.) 
Мæ уарзон хъæбултæ, мæ гыццыл уæрыкк, 
Мæ зæрдæйы уидæгтæ скъуыйынц уæ мæтæй. 
Бæгънæгæй, æстонгæй ирвæзæм мæлæтæй, 
Ирвæзæм мæлæтæй куыддæртæй, куыддæртæй. 
Мæ хъуырмæ та ссæуы мæ хъыг. 
Мæ уарзон хъæбултæ, мæ гыццыл уæрыкк. 
(Кæуы æнцад, йæ 
цæссыгтæ сæрфы.) 
Хисдæр чызг 
Нана! Дадаитæ цымæ кæд æрцæудзысты ныр? 
Æгас къуыри... Кæм уыдзысты? Цæй „быдыра у?! 
Хъызмыдæ 
Æнæ „быдыры* дæр нын цæрæн кæм ис, мæ хур. 
Нæ царды суадон у „быдыра... Фæлæ нырау фыд 
рæстæг... 
Нæ лæг ма гъа, фæлæ Тембо, йæ фæхъау фæусн, 
Мæ хъæбул. Нырма хæрз саби у... Фыдуаг зымæг, 
Фыд рæстæг... Цæй балцы цæуын афон ма йын у 
нырма?! 
Кæсдæрчызг 
(Кæуынхъæлæсæй.) 
Нана. Баппа мын цæй... Нана... 
]96 

Бæппу 
Мæнæн дада æхсæртæ куы ’рхæсдзæн. 
Æцæг, нана? 
Хъызмыдæ 
Нана дæ фæхъау фод, мæ хурзæрин. 
Дада дын бирæ дыдæртæ æрхæсдзæни, дада. 
Хисдæр чызг 
Тæхуды иу кæлмæрзæн... Бæргæ мын загътой — 
Дзæбæх, рæсугъд кæлмæрзæн. Ахæм амонд та... 
Цымæ мын балхæндзысты, и, нана? 
Бæппу 
Æмæ мæнæн дада уæрыкк куы балхæндзæн. 
Æз æй мæхæдæг хиздзымæн мæ уæрыччы. 
Æцæг, нана? 
Хъызмыдæ 
Æцæг, мæ гыццыл иыфс, æцæг. 
Бæппу 
(Хисдæр хойæя.) 
Нана мын бахуыйдзæн хызын. Æрцауындздзынæн æй. 
Куыйтæ дæр мын уыдзæн. Рæйдзысты-иу: 
гъæу-гъæу! 
Цæхх дæр ын дардзынæн: æсдæрдзæн-иу æй. 
Тембо мын саразÆзæни уасæн. Лæдзæг дæр мын 
уыдзæн* 
Хй сдæр чызг 
Фийауæй дæ куы фениккам... Хæрзаг... 
Бæп.пу 
Дæхæдæг у хæрзаг... 
Кæсдæр чызг 
(Кæуынхъæлæсæй.) 
Баппа... Нана... . 
197 

Хъызмыдæ 
Баппа дæр уæ фæуыдзæн, хъарм баппа, мæ хуртæ, 
Уæхи уал атавут... Æвзæр пыхсытæ. Басхой сæ. 
Уæ фыд дæр, уе ’фсымæр дæр афонмæ 
æрцæуынц... 
Хæрзаг лæгæрдынц ныр æфцæджы миты, 
мæгуыртæг: 
Æрхæссынц та гуыбыр-гуыбырæй се’ккойыл 
нартхор. 
Кæрдзын, хъæбæр кæрдзын... Ракурæггаг сылыйы 
къус... 
Цæкуытæ скæндзыстæм... Цæкуытæ уæ хъæуы, 
цæкуытæ? 
Сывæллæттæ 
(Цин кæнынц.) 
Цæкуытæ! Цæкуытæ! 
Хисдæр чызг 
Тæхуды, æцæг, цæкуытæ акæн. Гъе, дæлæ уыцы 
фæнычы 
Картофтæ афыц, и?! Тæхуды ныр картофтæ... 
Хъызмыд æ 
Кæм ис картоф та, кæм?! 
Бæппу 
Мæн та уæрыкк хъæуы, гыццыл уæрыкк. 
Хисдæр чызг 
(Фæзмгæйæ.) 
Гыццыл уæрыкк... 
Хъызмыдæ 
(Зары йæхи нымæр.) 
Зын куысты бын базæронд, мæгуыр, уæ фыд дæр. 
Уæ мадæн гъе ныр дæр йæ зæрдæ æскуыддæр. 
198 

Йæ цæссыгтæ калы, æсуынгæг йæ уд дæр. 
Уæ хисдæр æфсымæр—уæ фыды сæныкк, 
Мæ уарзон хъæбултæ, мæ гыццыл уæрыкк. 
Бæппу 
Уый мæ уæрыкк у, нана, мæ уæрко. 
Æпæг, нана? 
(Артмæ хæстæгдæр быры.) 
Хисдæр чызг 
(Лæппумæ.) 
Кæдæм бырыс, куы судзыс. Судзыс дын куы 
зæгъын. 
Фæстæдæр абад, абад цæй фæстæдæр. Гъæ, 
фыдуаг! 
Б æ п п у 
Дæхæдæг судзыс, æз нæ судзын. 
Кæсдæр чызг 
(Кæуынхъæлæсæй.) 
Наиа... 
2-аг ÆВДЫСТ 
Фаризæт 
(Æрбацæуы, йæ къухы 
дыууæ кæрдзыны.) 
Цы та дзы агурыс нанайæ, цы? Зæгъ-ма... 
Æз дын баппа куы ’рбахастон, баппа, кæс-ма. 
(Æрсаста кæрдзын. Дæтты сывæллæттæн.) 
Сывæллæттæ 
(Цкн кæнынц.) 
Баппа... Кæрдзын.., Мæнæндæр... 
Хъызмыдæ 
Зы д ма кæнут... Уæ амондджын фæуай, Фари, 
199 

Мæ мæгуыр. сабиты мын чи барæвдыдта. 
Хъуаджы сахаты зынаргъ у ’ххуыс, Фари. 
Æрбад. 
(Фаризæт æрбадтн.)- 
Фаризæт 
Цæй æ#хуыстæ кæныс, цæй йедтæ. Зæгъинагæй 
дзы ц’ис? 
Нæ зæронд ус Гыгы сæ æрбарвыста сывæллæттæн. 
Кæрдзын хъуаг та дам, мийаг, кæд фесты... 
Æвæццæгæн, нæма ’рцыдысты у’адæм. 
Хъы.змыдæ 
Нæма... Æнхъæлмæ сæм кæсæм дыккаг бон. 
Сæхи фæцис сæ къуыри. Афон у. Кæм уыдзысты? 
Æфцæгыл ахызтысты цæгатмæ нартхор 
æлхæнынмæ. 
Тæрсын сын. Ахæм фыд рæстæг. Зын фæндаг. 
Мийаг дзы иу æмæ дыууæ нæ фесæфтысты... 
Йæхæдæг гъа, фæлтæрд у, фæлæ Тембо... Тембо... 
Тембоимæ мæ зæрдæ дзуры... Куы басийа. 
Куы бастайа. Æфцæджы уад. Æфцæджы хъызт. 
Фаризæт 
Ам афтæ куы зæгъынц, фæд, дам, дзы ис, 
Лæгвæд дæр, дам, дзы ис, бæхвæд дæр, 
Фæсхохмæ, дам, дзы чидæр хъом дæр атардта. 
Куыд хъуысы, афтæ тасæй ницуал ис æфцæгыл. 
Фæрнæй сæ фен дæ лæджы дæр æмæ... 
Бæппу 
Æмæ мæнæн уæрыкк куы балхæндзæн дада. 
Хисдæр чызг 
Уæрыкк, уæрыкк... Уæрыкк уал дæ нæ хъæуы„ 
Йæ хъултæ уал дæ куы уаиккой. 
Бæппу 
Нæ хъæуы, о! Дæ хъуыддаг нæу! 
200 

Хъызмыдæ 
Уæрыкк дæр дын уыдзæн æмæ йæ хъултæ дæр.. 
Бæппу 
Æз хъултæй дæр куы зонын хъазын. 
Æцæг, нана? 
Хъызмыдæ 
Æцæг, æцæг, дæ нывонд фон, æцæг. 
Хисдæр чызг 
Ныр афонмæ Сæрзилæн тæссæртты æрцæуынц. 
Ф а р и з æ т 
Цымæ цæй тыххæй бафæстиат сты афтæ? 
Хъызмыдæ 
Зын у æфцæгыл рахизын æд уаргъ, зын у. 
(Хъуыдыйы мидæг.)* 
Куыд зын у, куыд, нæ хохы цард, фыдбоны цард. 
Зындон, фыд куыст, фыр тухи, алцæмæй хъуаг, 
Бæгънæг, æстонг, æвадат. 
Фа ризæт 
Куыстмæ ма-иу фæцæуынц сосамæ уæ адæм? 
Хъызмыдæ 
Уæдæ цæмæй цæрæм, Фаризæт. 
Куы мит мæрзынц, куы дур сæттынц, куы цы! 
Сæ мызд та иу тæригъæддаг капеччытæ. 
Цы сæ фæзыны, цы? Нæ мæгуыры хъысхъыс 
цæуы^ 
Нæ дарæс нæй, нæ къахдзаума, нæ хойраг. 
Нæ сабитæм кæсын дæр нал комы нæ зæрдæ. 
201 

Фаризæт 
.Мæгуырмæ ’рхаудтой адæм. 
Хъызмыдæ 
Нæ лæг, уый бахъуыды кæн, ныр сæрдæй, 
зымæгæй 
Афтид къæрит кæрц дары. Æнæ хæдон, æнæ 
куырæт. 
Мæ мæгуыр лæппуйæн йæ дзауматæ æрызгъæлынц. 
Цы бакæнæм, нæ зонæм... Гыгы цы ми кæны? 
Фаризæт 
Цы ми кæны, фæрсыс? Хæдзары куыстытæ. 
Зымæджы куыстытæ, нæ зоныс... Æмпъызтытæ, 
æндæртæ. 
Хисдæрчызг 
Цом, акæсон дадаитæм. 
Бæппу 
Æз дæр сæм акæсон. 
Кæсдæрчызг 
Æз дæр. 
(Ацыдысты сывæллæттæ.) 
3-аг ÆВДЫСТ 
Хъызмыдæ 
Дæ нывонд фон, Фаризæт, мой цæмæн нæма 
кæныс? 
Дзæбæх усгур лæппутæ куы ис нæ комы. 
Ныр уæлæ Хохты Гагийы фырт Хъамболат, 
Хæрзконд, куыстуарзаг, хорззæрдæ лæппу. 
Йе уæртæ комрæбын Гæуисаты Гасболы фырт, 
Хъæздыг, бæркадджын, фосджын... 
202 * 

Фаризæт 
Нæ мæ хъæуы хъæздыг дæр æмæ фосджын дæр. 
Хъызмыдæ 
Уæд та дын мæнæ... 
Фаризæт 
Æз мой нæ кæнын... Нæ кæнын мой. 
(Йæ кæлмæрзæны кæрæттæ схъауы.) 
Хъызмыдæ. 
„Нæ кæнын мойа. Уый та цы дзырд у, цы, 
Фаризæт? 
Ус-моладзан нын ма скæн дæхи мийаг?!. 
Уæдæмæ иу дзæбæх лæппуйæн йæ амонд сараз. 
Уæдæмæ иу мæгуыр ныййарæгæн йæ зæрдæ 
срухс кæн. 
„Нæ кæнын мойа... Чызгæн йæ бирæ бадт нæ 
бæззы- 
4-æм ÆВДЫСТ 
Сывæллæттæ ’рбауадысты. Сæхи райдыдтой артмæ тавын. Тагъд- 
тагъд кæрæдзи фæстæ дзурынц. 
X исдæр чызг 
Æрцæуынц гакъæтты. Сау дарынц урс митыл. 
Бæппу 
Æрцæуынц! Федтон сæ æз дæр, нана. 
Кæсдæр чызг 
Н.ана... Æрцæуынц... 
Хъызмы дæ 
(Сты, йе’мпъузинаг авæрдта 
иуæрдæм. Хæдзар æфснайыныл 
фæцис, Фаризæт дæр сыстад. 
Хисдæр чызгмæ.) 
203 

Фæкæсын хъæуы артмæ. Фæкæс-ма йæм, мæ бон. 
Æфцæджы уазалæй... Дæ къухтæ хъахъæн 
сындзытæй* 
(Хисдæр чызг артмæ зилы. 
Хъызмыдæ Фаризæтмæ.) 
Цы сыстадтæ цæй, ныр? Æрбад ма уал... 
Фаризæт 
Æгæр уæм бадын. 
X ъ ы з м ы д æ 
Цы тагъд кæныс? Дæ сывæллæттæ дæм куы нæ 
кæсынц, 
Йе дæм дæ лæг куы нæ хæидзæи, мийаг. 
Фæздæгæй марынц ацы уымæл къалиутæ. Æрбад... 
Фаризæт 
Куы мæ агурой, уæд... Фæрнæй сæ фен лæ адæмы. 
(Фæцæуы.) 
Хъызмыдæ 
Фæрнджын фæу. Хорз арфæтæ-иу ракæн. 
Уæ рæвдыд, уе ’ххуыс... 
(Фаризæт ацыд. Лæууы дуары 
æттейы сенæйы, хæрдмæ кæсы.) 
5-æм ÆВДЫСТ 
Хъызмыдæ 
Мæхи мын бауадзут... Хæрз хуылыдз къалиутæ... 
Зымæгон бæлццæтты æсхъарм хъæуы... 
(Артмæ зилы.) 
Хисдæр чызг 
(Зарын*æмхæст.) 
Цæкуытæ кæндзыстæм, 
204 

Цæкуытæ кæндзыстæм, 
Хæмпус цæкуытæ. 
Бæппу 
Æз дæр сæ гъе афтæ амырттмыртт кæидзынæн 
Æгас къухы дзаг. Кæс, нана. 
Хисдæр чызг 
Æнхъæлмæ кæс. Мырткæйы афон нæма у. 
Бæппу 
Дæхæдæг кæс... 
6-æм ÆВДЫСТ 
Гигол æмæ Тембо фæцæуынц сенæйыл. Фаризæт сенæйы, æф- 
сæрмыйы цæстæнгасимæ иуæрдæм балæууыд. 
Гигол 
Дæ салам бирæ уæд, Фаризæт. Хорз амонд дæ хай’. 
(Хæдзармæ фæцæуы дуарыл. Бацы- 
ди. Æнцад йæ голлаг æриста. Сенæ- 
йы аззадысты Тембол æмæ Фаризæт.ч 
Ф а р и з æ т. 
Кæм фесæфтыстут, кæм, дæ хорзæхæй... Цы 
фестут? 
Тембо 
Дæ къух уал цæй... Фæстæдæр дын сæ 
радзурдзынæн. 
Фари... Дæ къух... 
(Кæрæдзимæ уарзонæй кæсынц 
иу дзæвгар. Стæй Тембо бацыд 
хæдзармæ. Фаризæт дæр ацыд.) 
205 

Гиго л 
Æрхæццæ дыи стæм, æрхæццæ, не ’фсин. 
(Сывæллæттæ фыдмæ бауадысты. 
Рæвдауы сæ. Стæй Тембойы 
’рдæм аздæхтысты)*. 
Сæфтыстæм дын æфцæгыл. 
Хъызмыдæ 
Дæдæдæй... 
(Тембо уары сывæллæт- 
тæн рæвдауæнтæ.) 
Гигол 
(Дарддæр.) 
Æлгъыст фæндæгтæй та куыннæ у... Сæфт фæндаг, 
Дæ разы голладжы нартхоры ссад чысыл, 
Стæй дзуллаг дæр чысыл нæ бæрæгбонтæм. 
(Хъызмылæ æфснайы къæ- 
бицы нартхор æмæ æндæртæ.) 
Хисдæр чызг 
Цы дзæбæх фыстытæ кæлмæрзæн мын балхæдта. 
Нана... 
Бæппу 
Мæнæ цы уæрыкк у, кæс-ма, нана. 
(Æвдисы мадæн сырх- 
фарс лрианыкк.) 
Цы хуызæн у? Йæ къуди... Кæс, нана, гйццыл 
сытæ йын мæнæ. 
Кæсдæр чызг 
Мæнæн дæр... 
(Уый дæр æвдисы мадæи 
уасæг арæзт прианыкк.) 
Бæппу 
(Кæсы чызджы уасæгмæ.) 
Цы уасæг у? Æри-ма йæ... 
(Кæсдæр чызг æвдисы, кæй 
йæ нæ раттдзæнис.) 
206 

Хъызмыдæ 
Дзæбæхæй бацæрæд сæ балхæнæг. 
(Сывæллæттæ цин кæиыиц.) 
Гигол 
Æлгъыст æфцæг. Æрбацыдысты мигътæ. 
Фесæфт фæд. 
Йæ фæздæг та æсуагъта тымыгъ миты обæуттæй. 
Хъударты хохы ’рдыгæй цавта уазал дымгæ. 
Мæсты хуызæй ныл-иу æрбакалдта йæ миты 
тъыфылтæ.. 
Куыд зын у, йæ хуыздæр амæла, нæ хохы цард. 
Нæхи бар нал сты нæ къах, нæ къух, нæ уæнгтæ. 
Хъызмыдæ 
Фыдуаг рæстæг. Мæты дзы бахаудтæн æз дæр, 
Цы фесты, цы аххосæй фæстиат кæнынц, зæгъгæ. 
Г и г о л 
Цы дæм уыдзæни, не^фсин, исты хойрагæй? 
Хъызмыдæ 
Цы рохы зæрдæ мыл æрцыди, цы? 
(Артмæ та фæцис.) 
Æвзæр къудзийы сæстытæ. Ницы суг сæ ис. 
Хуылыдз. Фæздæг кæнынц, æндæр сын ницы 
’нтысы. 
(Дон авæрдта. Арынгмæ зилы. 
Гигол 
(Хъуыды кæнгæйæ.) 
Уæдæ, æцæг, дзырдтой, æцæг, æзмæсты тыххæй, 
Кæй, дам, сыстадысты, кæй, дам, абырстой 
хицæутты. 
207 

Тембо 
Исты дзæбæх нын дзы куы равзæрид ныры 
змæстæй* 
Гигол 
Хæлхæлы доны былтыл уыцы диссаг быдыртæ. 
Кæй зæрдæ сæм нæ фехсайдзæн? Рæсугъд. 
Зæхх, зæхх! Йæ мад амæла, чи йæм нæ бæллы?! 
Тембо 
Хъуыддагыл басагъæс хъæуы. 
Гигол 
Æнæ уый нæй. Кæдæй-уæдæй нæм иу фæрæз 
фæзынд. 
Уым уддзæфæй, йæ хуры хъармæй бафсæд уымæн: 
Йæ бæркад уæд, йæ зæххы хъæд, йæ дон, йæ 
халсар. 
Ей, арфæгонд фæуат, быдырон хорз фадæттæ. 
Бæллидцаг та куыннæ у, куыд, быдыр?! 
Хъызмыдæ 
Тæхудиаг куыннæ сты. 
Тембо 
Æмæ цымæ кæй зæххытæ сты, кæй? 
Гиг ол 
Æлдары зæххытæ мæ хур, æлдары зæххытæ. 
Куыддæр сæ хонынц уым: бадилатæ, тæгиатæ, 
æндæртæ. 
Стæй ноджы уыдон фарсмæ хъазахъы зæххытæ. 
Æрæнцадысты уыдон дæр, мæ хур, æгас быдыртыл. 
Сæ зæрдæйы дзæбæхæн сæ хæрынц. Сæ зæххы’мбис 
Дæттынц æххуырстыты мæнæ мах хуызæн 
мæгуыртæн. 
208 

Нæ хæххон мæгуыр адæм дзы—зæхх æххуырсæг. 
Зæхх æххуырсæг! Цы зæхх æххуырсын фадат 
нын ис, 
Мæнæ мæгуырæй фезмæлын куы нæ фæразæм, 
уад» 
Нæ сысты бын куы фестæм!.. 
Тембо 
Хъуамæ мах хуызæттæм дæр ныр исты ’рхауа. 
Сæрибар, зæгъгæ, ног æгъдау, зæгъгæ куы . 
фæкæнынц. 
Хъызмыдæ 
Тæхуды. 
(Архайы арынджы цур.) 
Гигол 
Ей, ахæм амонд та кæмæ æркæсдзæн?! 
Бæппу 
Кæс-ма Тембо, хæры йæ уасæг... хæры йæ... 
Æвæрыи æй хъæуы, æвæрын... 
Хисдæр чызг 
Æвæццæгæн та йын æй байсынмæ хъавыс. 
Бæппу 
Байсынмæ... Тембойæн æз куы радзурон... 
Хисдæр чызг 
Цы та йын радзурдзынæ, и, æвзæр?! 
Б æ и п у 
Дæхæдæг æвзæр. 
Гигол 
Сабырдæр ут... 
14 Га>доаты Ц. Æвзаргæ уацмыстæ 209 

7-æм ÆВДЫСТ 
Гыгы 
(Æрбацыд. Гигол æмæг 
Те*5бол сыстадысты.> 
Гигол æмæ Тембо, уæ къухтæ уал мæм авæрут, 
Уæ рынтæ ахæрон уæ дыууæйæн дæр. Фарн уæд 
ам. 
Æсбадут цæй... Фæллад адæм, цæй лæуд æмæ 
цæй йед. 
Æрбадут цæй... Тембо... 
(Æрбадтыстьь> 
Дзæбæх, æнæнизæй æрхæццæ стут уæдæ? 
Гигол 
Дзæбæхæй бацæр. 
Гыгы 
Хъызмыдæ дæр, мæ бон, цы кæна, цы кæна, 
Æнцой нæ зоны... Кæрдзын кæныс сæрæй, 
Хъызмыдæ? 
Кæуылты дын ацæудзæн кæрдзын кæныны 
хъуыддаг.. 
Уæдæмæ... 
(Хисдæр чызгмæ.> 
Марадз-ма, цу, бауай махмæ тагъд. 
Æрбадав махæй, цу, кæрдзын æмæ цыхты мур. 
Стæй Семтæн зæгъ мæнæй, арахъы хуыпп, 
зæгъгæ. 
Уæ хъуыры куы ныссæдза хъæбæр кæрдзыи, уæд 
та? 
(Хисдæр чызг ацыд.> 
8-æм ÆВДЫСТ 
Гиго л 
Гыгы, уæ хæрзтæн уын нымæц дæр нал зонæм. 
210 

Хъызмыдæ 
Æмæ ныртæккæ дæр... Мæ дон дæр ацæттæ 
уыдзæн. 
Æвзæр, хуылыдз... Цæй суг дзы ис!.. 
Гыгы 
Ныууадз уал, цæй, Хъызмыдæ, ’рбад уал 
Дæ лæг, дæ фырт, дæ уарзон бинонты ’хсæн. 
Ныууадз... Зæронды хатыр бакæн, цæй... 
Зыд бирæгъау у стонг бæлццон, ды та сын ныр 
Кæрдзынтæ кæндзынæ хуылыдз уымæл къæцæлтыл. 
Нæ чындз Гæбисон тынг дзæбæх кæрдзын кæны. 
Раст мæнæ гъе хæрзад дзулау вæййы йæ кæрдзын, 
(Хъызмыдæ артмæ зилы.) 
Гигол, уæдæ цы нæуæг хабæрттæ æрхастат? 
Цы хъуысы хæстæй? Куыд цæрынц адгэм? Хор 
куыд у? 
Уæ рынтæ ахæрон уæ дыууæйæн дæр. 
9-æм ÆВДЫСТ 
Гæдо æрбацæуы, йæ лулæ дымгæ. Куы йæ федтой, 
уæд сыстадысты. 
Гæдо 
Æгас æрцæут! Бадут, бадут цæй! Уæ бонтæ хорз! 
Иу мæ 
Кæй бон у, уый хорзæх дæ уæд! 
Г и г о л 
Æрбад, Гæдо... Гыгы, æрбад. 
Гыгы 
Æрбадут иууылдæр... Æрбад ма цæй ды дæр, 
Хъызмыдæ. 
211 

Сылгоймаг дæр, мæ хур, йæ бон, йæ уаг куы 
зон а, 
Уæд ын, кæм хъæуы, уым кæндзæн гæды митæ. 
Тембо... 
(Сбадтысты. Хъызмыдæ ма лæууы.) 
Дæ мад, дæ фыды стæн. Уæд мын мæ мард... 
Хъызмыдæ 
Цæмæн зæгъыс? Цæмæн зæгъыс? 
(Сбадтис.) 
Гæдо 
Цы иæуæг хабар ис быдыры? Цы зæгъынц? 
Хæстæй цы уацхъуыдтæ хæссынц?.. 
Г и г ол 
Хæстæй?.. Мæрдтæй сæ ласынц уыцы сахъ 
фæсивæд, 
Кæуынц... Кæмæн йæ фыд, кæмæн йæ хæстæг 
мард, 
Фæлæ... æцæгдзинадæй, дисы бафты лæг уæддæр, 
Цæмæ гæсгæ ныр туджы сæвдылдтой сæхи? 
Мæлдзыгæн, дам, йе сæфты бон куы ’рцæуы, 
Уæд, дам, ыл базыртæ æрзайы, базыртæ, 
Нæ хицæуттæ дæр афтæ. Цы хæст самадтой ныр? 
Мысты сæр, дам, фæзæгъынц, агуырдтой, гæдыйы 
сæр ссардтой, 
Цæмæн сæ хъуыди хæст? Гъе ныр æркалдысты 
сæхуыдтæг. 
(Лисы цæстæнгас сеппæтыл. ) 
Гыгы 
Стæй уый та куыд, дæ рынтæ ахæрон? 
(Æнцад систа смудгæ 
тамако. Смуды.) 
Гигол 
Зæгъынц, паддзах, дам, нал ис, нæ æлдар, 
212 

Ныппырх, дам, сæ кодтой, хæрз пырх, 
Сæ кой, сæ ном дæр, дам, сын фесæфтой бынтон. 
Г æ д о 
(Йæ сæр тилы.) 
Рæдыд ныхас та у... Тæссаг, Гигол. 
Гигол 
Зæгъынц, суæгъд, дам, сты адæм иууыл, зæхх... 
Æрцыд, дам, царды рад нæ хохы мвгуыргæа дър. 
Гыгы 
Тæхуды! 
X ъызмыдæ 
Ахæм амонд та... 
Г и г о л 
Хæрзæггурæггаг нæм фесты бирæтæ, 
Зæххæй, дам, нал æййафдзыстут хъуаг, зæгъгæ. 
Гæд о 
Цымæ ныл цал хатты æрцыди сайд, Гигол? 
Цымæ нæхицæн цал хатты февæрдтам ныр 
ныфсытæ? 
Гигол, Гæдо дзæгъæлы сæнттæ нал фæцæгъды, 
нал> 
Гигол, Гæдо сымахæн дæр фæдзæхсы уый. 
Гиго л 
Ды дæр ма мах хуызæн куы фæцадаис быдыры, 
Уæд æй дзæбæх бамбæрстаис, цы ’рцыди, уый. 
Сæрибар, зæгъгæ, дзурынц... Хицау нал... 
Сæрибэр, 
Мæгуыры кой, мæгуыры ном цытджын кæнынц... 
(Лæипу æмæ чызг афынæй сты арты 
фарсмæ. Хъызмыдæ сæ ахаста къуым- 
мæ. Бызгъуырæй сæ бамбæрзта.) 
213 

Гыгы 
Мæгуыртæг, афынæй сты. 
10-æм ÆВДЫСТ 
Хисдæр чызг æрбацыдис, æрбахаста кæрдзын, цыхты саст, 
арахъ. Хъызмыдæ сæ райста. Чызгартмæ йæхитавы. Хъызмыдæ 
фынг авæрдта, кæрдзын, цыхт æрсаста. Арахъ цайданы акодта 
æмæ та уырдыг лæууынмæ хъавы. Тембо сыстади æмæ мады 
къухæй айста цайдан. Рауагъта сыкъайы, дæтты йæ Гыгымæ. 
Гæдо 
(Æнцад, гуырысхо ’мхæст.) 
Паддзах, дам, нал ис, нал, дам, ис æлдар, 
Æсуæгъд, дам, сты адæм. Æсуæгъд ис зæхх, 
Гæдойы рагæй нал уырнынц фæлыст ныхæстæ. 
Гæдо йæ мæгуыр цардæн аргъ кæны... Паддзах... 
Паддзах тыхджын у: йе ’гъдау фидар у, Гигол, 
Паддзах, дам, нал ис... 
Гыгы 
(Исы сыкъа.) 
Цæй, райсон, уæдæ, уæ рынтæ ахæрон, 
Уæддæр та æз сымахæй бирæ хисдæр дæн, 
Хæрз сывæллон уыдис Гæдо, чындзы куы ’рцыдтæн 
æз... 
Кæд уыди уый? Цæй æмæ акувон... Уæддæр та 
’гъдау. 
Нæ хохы дауджытæ! Мæнæ мæгуыр бинонтæ сты, 
Мæгуыр лæгмæ цы хорз кæсы, уымæй уæнт 
хайджын, 
Дзæбæх, æнæниз. Кад сæ куысты. Фарн сæ царды. 
Сой сæ исы. Сæ сабитæ сæ мад, сæ фыды 
фæндиаг. 
Нæ хохы дауджытæ! Æркæсут сæм рæвдаугæ 
цæстæй, 
Уæ зæлдаг бадæнтæй, уæ рухс сыгъзæрин 
кæсæнтæй... 
Уæ быны цæрджытæй, уæ быны цæуджытæй сты, 
214 

Мæгуырæй фервитынц сæ цард, сæ бонтæ, 
Мæгуыр лæгыл цы хорз амонд сæмбæлдис, 
Гъе уыцы амондæй уæнт хайджын адон дæр. 
Гæдо 
Оммен! 
Г и г о л 
Арфæгонд фæу! 
Хъызмы дæ 
Зæрдæрухсæй фæцæр! 
Гы гы 
(Ку вы дарддæр 
Зын ран цæрæм... æвадат. Йе фос нал ис, йе хуым, 
Фыд лæбырдтæ, гæмæх къултæ, фыд зымæг, 
Нæ царды къабæзтæ æрбампылдысты иууыл. 
Нæ рагон бæллиццаг быдырмæ алыгъд уыд. 
Нæ рагон фæндиаг уыд зæхх, хуыздæр фадат. 
Хуыздæр фадат агургæ чи ацыд уæ хæхтæй, 
Хуыздæр амондыл чи фæхæст, уыдон æмбал 
Нæ мæгуыр адæм дæр фæуæнт!.. 
Ингæнмæ чи ацыд, уыдон та рухсаг! 
(Йæ сыкъайы æркъул кодта фынджы 
сæр, æртагъди дзы кæрдзынмæ цал- 
дæр æртахы арахъ. Тембомæ.) 
К ассдæр дæ ды... Дæ рынтæ ахæрон. 
(Тембо сыкъа айста, йæ был- 
тæм æй бахаста, стæй йæ фæс- 
тæмæ радта. Гыгы дзы апызта.) 
Дзæбæх, хæрзфых арахъ фæкæиынц Семтæ. 
(Сыкъа радта Тембомæ, къæ- 
бæр систа, Тембо рауагъта 
арахъ, радта йæ Гæдомæ.) 
Гы г ы 
Æмæ уæдæ кæмдæр нæ хуызæтты кой дæр 
фæкæнынц: 
215 

Бынтон рохуаты дæр нæ баззадыстæм, нæ! 
Нæ мæгуырдзинад дæр кæмæндæр у хъуыдиаг. 
Хъызмыдæ 
Гæдо, дæ нуазæн уал куы адзæбæх кæнис. 
Гигол 
(Уайтагъд Хъызмыдæйы фæстæ.) 
Гæдо, дæ хорзæхæй. 
Гæдо 
Дзæбæх, æнæнизæй цæрут уæ сабитимæ. 
Цух ма ут амондæй, æнæ фыдбылыз ут! 
Гыгыйы куывдыл бафтауинаг дæн æз. 
Дзæбæх, рæсугъд цардæй фæцæрут уеппæт дæр. 
Гыгы, дæ цæрæнбон нын бирæ уæд дæуæн дæр. 
(Гæдо нуазы. Дæттм 
сыкъз. Комдзаг исы.) 
Гигол 
Хæлар дын уæд! 
Гыгы 
Уæдæ дзæгъæлы ныхæстæ нæ уыдысты, дзæгъæлы, 
Цæйдæр æзмæстыты кой куы кодтой, уæд. 
Уæддæр, дæ рынтæ ахæрон, цы дзурынц, цы? 
Гигол 
Цы дзурынц, цы?! Гъе уыцы хлепа хæрæг музукк,. 
дам, æзмæлынц* 
Гъе уыцьГкусæг адæм, дам, кæрæй-кæронмæ 
сыстадысты. 
Æлдар, дам, нал ныууагътой, хицау. 
Гæ до 
Кæддæр нæхи Бибойы фырт, Естъа дæр афтæ 
дзырдта* 
216 

Фæкодта-иу „сæрибар, зæхх, стæй кусæг адæма- 
Фæлæ йæ стæй куы ’рцахстой, уæд æрсабыр ис, 
Æрсабыр ис кæмдæр Æрджынарæджы фæстæ. 
Хъызмыдæ 
Мæгуырæг. 
Г ы г ы 
Сыбырмæ хаст фæцис, мæгуыр. Цы йын кæнæм? 
(Хъуыдыйы аныгъуылд.) 
Гигол, Тембойы дæр лæууын кæныс. 
(Гигол райста сыкъа.) 
Ги го л 
Цæй, арфæгонд фæут! Уæ амонд бирæ уæд! 
Мæгуырты фæндиæгтæ дæр куыд сæххæст уой... 
Кæд дзы уæд махмæ дæр æрхауид исты. 
Дзæбæх, æнæниз ут! 
(Нуазы, радта сыкъа. Систа: 
кæрдзыны къæбæр, цыхт. Хæры. 
Тембо рауагъта арахъ. Хъызмы- 
дæмæ дæтты сыкъа.) 
Гы г ы 
Мæгуыр Бибойы фырт дæр адæмуарзон уыд. 
Гæдо 
Æмæ гъеныр йæхи аххос нæ уыд, йæхи, Гыгы?! 
Дæ мæгуыр зон, æндæр. Дзæгъæл ныхас, дзæгъæл 
хъæртæ. 
Бибойы фырт дæр хорз нæ ахъуыды кодта æмæ... 
Гыгы 
Нæ мæгуыры, нæ гæвзыккы сæрыл дзырдта Естъа 
дæр. 
(Ныуулæфыд уæззау, 
Хъызмыдæмæ.) 
Цæй, ахуыпп æй «æн. 
217 

Хъызмыдæ 
Уæ цардамондæй бафсæдут. 
(Иуæрдæм азылди, анызта дзы, радта 
сыкъа. Къæбæр систа, цыхт.) 
Гыгы 
Сыбырмæ хаст фæдис Естъа, Бибойы фырт. 
Тæригъæддаг æлгъыст фæуæнт йæ бахъыгдарджытæ. 
Йæ сæр æрхаста уый нывондæн. Ей, Естъз, Естъа... 
Дæ мад æмæ дæ фыд дæ мæтæй адыдысты ингæнмæ. 
(Йæ цæсгом сæрфы.) 
Куы-иу фæкодта: »Скæсут-ма нæ лæбырд къултæм. 
Скæсут-ма нæ хуымты гæппæлтæм, скæсут! 
Йе кæд нæ хæххон зымæгæй нæ зæрдæ нæ атахт?! 
Йе кæд æргъæмттæ хæссынæй нæ рагъ нæ 
фехæлд?! 
Йе кæд нæ къуымты фæздæгæй нæ цæст нæ 
фæрыст?! 
Куыд бирæ азтæ ма дзы хъавут ам фæдæрын?! 
Сыдæй мæлынмæ дзы куы ’рцыдыстут ныр дæр"... 
Гæдо 
Бибойы фырт дæр махæй ацыд, ахицæн... 
(Йæ лулæйы зынг авæры, Тембо 
айста фынг. Систа кæрдзын æмæ 
цыхт. Хæры йæхæдæг дæр, хисдæр 
чызгæн дæр дæгты.) 
Г ы г ы 
Бибойы фыртæн йæ амонд бирæ. Сыбырæй дæр 
Фæстæмæ рацæуджытæ вæййы. 
Гæдо 
Йæ зонæг чи у уымæн. Кæй зæгъыи хъæуы..„ 
Нæ хицæуттæ... 
Гыгы 
Дæлзæх фæуæнт! Цы сæйдтæ нын фæкодтой?! 
Куы нæ-иу иуæрдæм арвыстой, куы та иннæрдæм. 
Гæртам фæхордтой... Ахæм тыхтона... 
•218 

Гигол 
Хæрам сын фæуæнт мæгуыры муртæ. 
Гæд о 
Фæсаууон æлгъыстæй нæ тæрсынд хицæуттæ; 
Æргом æлгъыстæн та сæм, карды фындз цæттæ. 
Бибойы фырт Естъа дæр... 
Тембо 
(Æвиппайды. 
Естъайæ лæгдæр ам иæма уыдис бæргæ. 
Г и г о л 
Естъайы ныхæстæ гъе ныр дæр мæ хъустыл 
уайынц: 
Зæхх, зæхх, зæгъгæ, лæджы куысты фаг зæхх. 
Зæхмæ бæллын... Хуыздæр амондмæ тындзын. 
Нæ царды уæзæй нал фæразæм, нал, бынтондæр. 
Хъуыды ма йæ кæныс, Гæдо, кæй зæгъын æй 
хъæуы,— 
Цы зын куысты-иу бахаудыстæм мах Иры Кæвдæсы 
Хуымгæнæнты, нартхор рувæнты, хосгæрдæнты, 
Куыд-иу фæрыстысты нæ уæнгтæ уыцы фыд 
куыстæй. 
Æвзæр „къуыдар" йеттæмæ нын иу ном дæр нал 
уыд. 
Иæ мад амæла уæд лæджы фæлтæрд фæразонæн. 
Цы тых, цы хъару дзы ныууагътам мах кæйдæр 
быдырты. 
Нæ куысты мызды муртæ-иу нартхоры 
дзæкъултæй 
Фæхастам мах... хæссæм ныр дæр ма абоны онг... 
Кæцæй нæм фæзыидзæн рухс? Нæ хицæуттæй... 
Тембо 
Æлгъыст фæуæнт. 
219 

Гæдо 
(Тарст хуызæй.) 
Ныууадзут уал, уæ хорзæхæй, нæ хицæутты кой, 
Сæ хъустæ дардыл æххæссынц... 
Тембо 
(Тагъд-тагъд.) 
Нæ хицау^уыд дæлæ Будзи, куы йæ зонæм, 
Фыдуаг. Йæ фыд, йæ мадыл дæр нæ бацуарлдзæн, 
Естъайы дæр, дам, уый куы ауæй кодта. 
Куыдзы фыд бахæрæд! Дзæбæх куы банцад ныр. 
Гæдо 
Æнцад... уæ хорзæхæй, æнцад!, 
Хъызмыдæ 
Дæдæдæй. 
Г ы г ы 
Куы ахъуыды кæнын... Нæ хохы бæркад батади. 
Тохъылтæ-иу куы фергæвстой æрвыл бæрæгбон... 
„Цæрвджын дзыкка ахæрайа-иу куы фæкодтой. 
Сæнтæ нæм-иу куы хастой. Бæгæнытæ куы 
кодтой... 
Цы фæцис, цы, нæ царды хорз? Цæмæ ’рхаудтам?! 
Зындон... 
Гæдо 
Зындон у раст, кæй зæгъын æй хъæуы, нæ 
бæстæ, 
Фæлæ нæ чи суæлдай кæндзæн фыдыбæстæ... 
Хъызмыдæ 
Гæныстон фæуæд!.. 
Ги гол 
Мæ цæстыл куы ауайынц Иры Кæвдæсы быдыртæ, 
220 

Уыцы рæсугъд зæххытæ, нæ туг-иу кæм 
фæкалдтам, 
Уыцы æнæкæрон фæзтæ... Бæллиццаг та куыннæ 
сты! 
Тæхуды, ныр уым иу гæбаз, уым иу хуымы гæбаз. 
Нæ къухы ’нгуылдзтæй дæр æй скъахиккам. 
Гыгы 
Тæхуды! 
Хъызмыдæ 
Тæхуды! 
Гæдо 
Тæхудытæй та махæй хайджындæр кæм ис?! 
Гигол 
Уырны мæ, кæд, æцæг, Уæрæсейы фурд раивылд, 
Кæд, æцæг, йæ разæй ахаста йæ рагон .ауазæнтæ, 
Кæд, æцæг, тыхгæнæг, сайаг хицау фесæфт, 
Кæд, æцæг, æлдары бар, æлдары бон ныккалд, 
Уæд дзы нæ хохмæ дæр æрхаудзæн хай. 
Гæдо 
Æз ницыуал æмбарын... æррадзæфау... 
Тембо 
(Т агъд-тагъд.) 
Æмбаргæтæй нын бирæтæ дзырдтой цæгаты: 
„Уæ хъару ’мæ уæхæдæг, хох!" 
Гыгы 
Дæуау хъару ма нæм куы уаид, уæд бæргæ... 
Фæлæ уын базæронд стæм нæ хохы зынтæй, 
Дæуау фæсивæд нæ куы н’ акæной быдырмæ, 
Дæуау фæсивæд нын куы нæ ссарой зæхх дæр, 
Уæд, Тембо, дæ фæхъау фæуон... 
(Йæ къух ауыгъта.) 
221 

Гæдо 
Цымæ, Гыгы, уæ дыууæты чындзæхсæвы 
Кæд баддзыстæм? Тембо æмæ Фаризæт... 
Кæй зæгъын æй хъæуы... 
Гыгы 
Сæхи бар у, Гæдо. Нырма чысылтæ сты. 
Нырма хæрз сабитæ куы сты... 
Гæдо 
Чысылгай сырæзы, Гыгы, нæртон мæсыг дæр. 
Чызгæн, лæппуйæн дæр сæ бирæ бадт нæ бæззы. 
Хæдзар аразынхъом сты... 
Гиго л 
Хæдзар... Цæй хæдзары койтæ кæныс ныр? 
Дзæгъæл куы сæфы ам мæ бон, æхсæвы тухи. 
Нæй, нал ис ам цæрæн!.. 
Гыгы 
Нæй, нал ис, нал, дæ рынтæ ахæрон. 
Хъызмыдæ 
Тæхуды! 
Тембо 
(Тагъд-тагъд.) 
„Хъаруйы фæдыл, зæгьынц, баст у уæ амонд, хох. 
Мæгуыртæ, зæгъынц, искæй баххуысмæ цы 
кæсут?Г 
Гæдо 
Сабырдæр цъус... Кæй зæгъын æй хъæуы. 
Гыгы 
Гъе ныр уæ дзырдтæм хъусын æз, æмæ мæ 
цæстыл уайы„ 
222 

Куыд айхъуысдзæн нæ мæгуыр хъæуты зæххы кой, 
Куыд та ныхъæрздзысты уæззау нæ мæгуыр адæм^ 
Зæгъынд: „æрцыди змæстй... Зæронд, зæронд дæн 
æз. 
Мæ сæр дæр нал кусы. Фæлæ... нæ мæ сайы мæ 
зæрдæ- 
Цыдæр хорз нæм æрхæстæг ис, æрцæуы, зонын. 
Æркæсы хур... Нæ талынг кæмтты срухс кæндзæн. 
Нæ мæгуыр хъæутæм бахъардзæни амонд... 
Мæ зæрдыл та æрбалæууыдысты Естъайы ныха^стæ. 
„Уæ, мæгуыр адæм, бамбарут уæ царды зын! 
Æфсымæрдзинад, иудзинад, уæ хъару ’мæ 
уæхæдæг!" 
Мæгуыр фæндиæгтæ дæр куы сæххæст уаиккой, 
бæргæ, 
Цæй, сыстæм... Афон у... 
(Сыстадысты. Цæуынц.)- 
Гæдо 
Уæ минас бирæ уæд! 
Гыгы 
Лæуут, лæуут! Æнæниз ут! 
Ги гол 
Уæ амонд бирæ уæд! 
Хъызмыдæ 
Арфæгонд фæут! 
(Аиыдысты Гыгы æмæ Гæдо. Тембо 
дæр сæ фæстæ рацыд. Лæууы иунæ- 
гæй æттейы. Кæсы хæрдмæ.) 
1Ьæм ÆВДЫСТ 
Хъыз мыдæ 
(Цайдан æвæры артыл, 
æрцауыгъта йæ рæхысыл.) 
Кæрдзын мæ ракæнын хъæуы уæддæр. 
(Æрбадти арты цур, ногæй 
зилы артмæ.) 
Гигол 
(Бады. Уыны йе’рчъитæ.) 
Æнхъæлдæн, не ’фсин, ме ’рчъитæ дыдæр кæнынц... 
223. 

Æнæбазилгæ, ницуал... 
(Архайы йе’рчъитимæ.) 
Гъе, не ’фсин, ахæм бон скæндзæн махæн дæр, 
Дзæбæхдзинад кæд фендзыстæм нæ цæстæй. 
Хъызмыдæ 
Кæд мах дæр афтæ ’намæндтæй нæ уаиккам. 
(Хъызмыдæ артмæ зилы.Гигол 
архайы æрчъитимæ.) 
12-æм ÆВДЫСТ 
Тембо ма лæууы. Фаризæт доны дурынимæ ’рцæуы уæлейæ. 
Т е м б О 
«Фари куы дæ! 
Фаризæт 
Æвзæр... Цы фестут, зæгъгæ... Уыцы ’лгъыст 
æфцæг... 
Тембо 
Цы нын уыдзæн? Фæлтæрд стæм, Фари. 
Фаризæт 
Фæлтæрд... Фæлтæрдмæ ма дæ бирæ бахъæудзæн. 
Тембо 
Фари, кæс-ма, кæс цъуппытæм, изæры хур куыд 
æрбакаст. 
Цыма фæстаг рæвдаугæ каст æрбакодта нæ 
цъититæм. 
•Куыд диссаг рæсугъд вæййынц хаттæй-хатт нæ 
хæхтæ дæр, 
Цæст не ’фсæды сæ уындæй! 
(Кæсынц иумæ.) 
•Фари, дæ зæрдыл бадар ацы хуры ’рбакаст. 
Фаризæт 
Æз æй бæргæ бадардзынæн. 
:224 

Т е м б о 
Бэдырмæ лидздзыстæм, уый зоныс, нæ? Фари, куы 
алидзæм, 
Куы ’рцæрæм уым... Æмбарыс... Иумæ... Фаг 
зæхх... 
Мæ куыстæй райджын... Хорзæй хайджын... 
Æрдæрдзыстæм. 
Зæгъ-ма цæй, чи уыдзæни махæй аа:ондджыидæр 
уæд?! 
¦Уæд, чи зоны, уым, быдыры, иу рæсугъд изæр... 
вæййы... 
Лæудзыстæм абонау... Кæсдзыстæм дардæй 
хæхтæм... 
Уæддæр кæд, чи зоны, нырау æрбакæсдзæн изæры 
хур, 
Æрттивдзысты сыгъзæринау нæ хæхты цъититæ... 
Кæс-ма... 
(Кæсынц.) 
Фарвзæт 
Тæхуды! 
Тембо 
^Тæхуды" зæгъыс, нæ? 
Æмбæрзæн. 
ДЫККАГ АКТ 
Хæххон хъæу. Хохаг хæдзæрттæ. Рагуалдзæджы нысæнттæ 
къултыл. Рæсугъд бон. Хæдзары сæр. Уынг.Хæхтæ зынынц. 
1-аг ÆВДЫСТ 
Сывæллæттæ, бызгъуырты мидæг, бæгъæввад, хъазынц уынджы 
•селайæ. Æвæрынц тымбыл чысыл дуртæ. Бæппу, Гиголы чысыл 
лæппу дæр лæууы сæ цуры. 
Гыццыл лæппу 
(Æрæвæрдта дуртæ.) 
Æрæвæрут уæ дуртæ. Ей, мæ села, хорз мын бакус! 
Кæсут-ма та мæ селамæ, мæ кæлæн селамæ! 
(Æхсы, нæ ауад.) 
.Хæчъассæ, цæв, ныр та дæ рад у! 
Гæдиаты Ц. Æвзаргæ уацмыстæ 22о 

Фыццаг лæппу 
Хæчъассæмæ дын раджы у нырма, Хæчъассæмæ.. 
Цæв-ма, Хæчъассæ, ’рмæст ма ауай, мийаг. 
Дыккаг лæппу 
Фæкæсут-ма Хæчъассæмæ уæдæ... Ей! 
(Нæ ауади.) 
Фыццаг лæппу 
(Æхсы, ауади дуртыл.) 
Гъе ныр дæр та нæ фесты мæн? Кæсут-ма сæм, 
Куыд тæлфдзысты мæ селайы рæхуыстытæй уæ дуртæ. 
(Цæвы, дуртæ æмбырц кæны. Бæппу 
сйс!а тъæпæн дур æмæ хъавы.)> 
Бæппу, дæхи куы айсис ды. Цæвын дæ! Дард! 
Цы дын зæгъын! 
Б æ п п у 
(Иуæрдæм аиыд. Лæууы.. 
Кæсы хъазджытæм.> 
Æмæ мæнмæ нæхимæ хъултæ куы ис. 
Æз хъултæй куы хъаздзынæн. 
Фыццаглæппу 
Тæхуды, хъултæй ахъаз ныр. Дзæбæх тохсийæ- 
Мæ зæрдæ атахт ацы ’взæр дуртæй... Цы сты? 
Æз нал хъазын; æгъгъæд у дуртæй хъазын. 
Дыккаглæппу 
Ныр та мæ хай куы фесты, уæд нал та хъазут? 
Æртыккаг лæппу 
Æгъгъæд у ’цæг. Мæ села бавæрон: хъæудзæю 
та мæ. 
Бæппу, мæ дуртæ та дæ хай. Æгас кæри дын. 
Б æ п п у 
(Æмбырд кæны дуртæ^ 
Йæ хъæбысы сæ исы.) 
Æз дæр нæхимæ хъаздзынæн. 
Дыккаг лæппу 
(Æртхъирæнгæ нгæ.)* 
226 

Фæлæуут цæй! Мæ рад дæр та æрдæудзæн. 
Æз дæр уын ахæм ми куы нæ бакæнон. 
Фыццаг лæппу 
Цы нын бакæндзынæ, зæгъ-ма... Хæдæгай... 
Æрыхъусут-ма. 
(Æрбамбырд сты иууылдæр. 
Бæппу дæр семæ.) 
Цы зæгъынц? Абон, дам, Тембо æмæ Естъа 
æрцæудзысты. 
Быдырмæ, дам, цæуынц, фæсæфцæг быдырмæ. 
Дыккаг лæппу 
Тембойы зоныс—гъа, фæлæ Естъайы та цæмæй зоныс? 
Фыццаглæппу 
Цæмæй зоныс та циу? Естъа—Бибойы фырт! 
Естъайы чи нæ зоны ам. Кæмдæр, дам, хасты уыд. 
Æртыккаг лæппу 
Æмæ кæм ис Естъа уæдæ? 
Фыццаг лæппу 
Кæм ис? Ныр афонмæ æрцæуынц ком-ком. 
Зæхх æрцахсынмæ, дам, цæуынц фæсхох цæгатмæ. 
Цæй, цомут, и, сæ размæ, фæзилæнты онг. 
Нæхи Тембо дæр семæ ис, зæгъынц. 
Æртыккаг лæппу 
Цæй цомут! 
Дыккаглæппу 
Суар дæр ма фæнуаздзыстæм уым нæ фаг, 
Фæхъаздзыстæм нæ зæрдæйы дзæбæхæн, 
Стæй семæ ’рбафардæг уыдзыстæм. 
Фыццаг лæппу 
Уæдæ, цæй цомут! 
(Фæцæуынц. Бæппу дæр сæ фæдыл.) 
227 

Б æ п п у 
Æз дæр сымахимæ цæуын... 
2-аг ÆВДЫСТ 
Хæдзарæй рацыдысты Гыгы, Гæдо, йæ зæронд ус, Хъызмыдæ 
æмæ æндæр чидæртæ. Æрбадтысты хæдзары сæрыл, рагон 
бандæттыл. 
Г ы г ы 
Цы дзæбæх рагуалдзæг скодта... Диссаг рагуалдзæг... 
Куыд бафсæст хуры тæфæй, хуры рухсæй бæстæ. 
Фæхъулон та сты къултæ. Бæрзæндтæй æрттивы мит. 
Нæ дæтты хæлхæлæй та райы зæрдæ... Фæлæ... 
Цæуын хъæуы цæгатмæ, уæд нал хъæуы фæстиат. 
Зæхх! Зæхмæ бæллынæй рагæй хæссæм мах нæхи. 
Цæудзысты, зæгъынц, абон. Цæуын, цæуын хъæуы! 
Йæ рынтæ ахæрон Естъайæн. Ахæм удгоймаг! 
Йæ хъаруйыл нæ ауæрды. Ныфс нæ ис уымæй, 
Стæй нæхи Тембойæ дæр, сæ рынтæахæрон. 
Гиго л 
Хъæуы сæ ардæм се’мбæлттимæ ныр рæхджы. 
Нæхи Тембойыл дæр раст базыртæ цыма æрзади. 
Сæ дзырд, сæ зонд, сæ къæхтыл нал ауæрдыиц. 
Цы хъæу, цы къуым, цы ран нæ баскæрстой нæ 
комы... 
Цæуынмæ хъавынц абон... Цæттæ сты махонтæ дæр. 
Г ы г ы 
Рæстмæ фод сæ цыд! 
Г æ д о 
(Йæлулæдымы.) 
Цæттæ, зæгъыс, Гигол. Æз ницуал æмбарын. 
Куыд базмæлыди дуне! Куыд сызмæстысты адæм! 
Цы нæ фæндиæггæ змæлынц адæмы хуылфы! 
Фæлæ тæрсын... тæрсын... кæй зæгъын æй хъæуы, 
228 

Куы та нæм раздæха фæстæмæ рагои тыхтона, 
Зыххы бæсты та ног риуыгъд куы ссарæм мах. 
Хæзнайы бæсты та йыл цæф куы сæмбæла, мийаг. 
Хæзнайы бæсты та лæджы стджытæ куы ракалæм. 
Лæджы стджытæ, зæгъын. Æмбисондæн фæхæссын 
æз... 
Куыстам фæсхох цæгаты иухатт Гуыдзы-хъæбысы. 
Нартхор рывтам. Рæсугъд уалдзæг ныззылди. 
Зæнджы стæвдæн ныннæрстысты æвзонг нартхæрттæ. 
Æфсæст уыди уымæлæй, хуры тæфæй зæхх дæр. 
Хъæлдзæг, рæсугъд бонтæ кæрæдзи ивтой. 
Куыстам æххуырсты. Бон быдыры, ’хсæв та хъæуы, 
Уыдис дзы хъæуы иу зæронд дæсны, зæронд лæг, 
Æрбацыдис нæм иу изæр, æрбадти, дзуры: 
„Æрхоны былтыл,—загъта,— у’амонды суадон. 
Мæ фыны федтои æз сымах. Æрцыд уæ рад. 
Æхца’вæрæн, æвзист, сыгъзæрин. Федтон æй мæ 
фыны. 
Æрмæст æнæ бафæрсгæ нæй бынаты хицауы. 
Æрмæст урс абази хъæудзæни. Бафæрсин,— 
Æскувин уæд, æмæ хæзна нæ къухы. 
Гъæйтт мардзæ, амонд!"—загъта. 
Куыннæ йын раттаиккам абази та? 
Дыккаг изæр æрбацыди, æрбадти, загъта, 
Хуыцау уын хорз ракæна: „Æрхоны былыл, дам, 
Гуыбынау рацыд æрхмæ, донмæ иу къуыбыр. 
Къуыбырæн, дам, йæ кæрониу хæрис бæласæрзадис. 
Бæласы талатæ, дам, къул лæбырдæй разындысты. 
Æнæнымæц хæзнатæ, дам, уын аджы ’вæрд. 
Цæдджинаг аг; йæ фарс зыны бæласы талатæй. 
Æркаст уæм амонд,—загъта,—-диссаг амонд. 
Æссарут æй... Уæ куыст æхсæв æнæсдзырдæй: 
Бынаты хицауы фæнды æнæсдзырд куыст!" 
Фæцагуырдтам... Æссардтам къуыбыр. Чъырæй 
уагъд... 
Нæхицæн загътам: „Амонд". Мæт нæ бацыдис. 
Æссардтам кусæнгарз, стæй къахгæ. Ныр æхсæв. 
Нæ къух рысти. Нæ зæрдæ нал лæууыд æнцад. 
Цы нæ фæндиæгтæ рæзыдысты нæ хуылфы. 
Сыгъзæрин, рагон хæзнайы кæритæ. Кæм? 
Æртæ æхсæвы. Чъыр уæгъды фехæлдтам. 
229 

Ингæн дзы разынди. Лæджы стджытæ. 
Хæзнайы бæсты... Нæ зæрдæ асасти. 
Фæлæ кæсын æз дæр æмæ тæрсын, тæрсын, 
Зæххы бæсты, сæрибары, хæзнайы бæсты, 
Мийаг, лæджы стджытæ куы ракалæм, тæрсын, 
Дыууæ зæронды стæм мах не ’фсинимæ... 
Г и го л 
Гæдо, Кæм ма сты тастæ? ’Рбайсæфтысты мигътау. 
Кæм сты хицæуттæ? Сырдтау куы бамбæхстысты. 
Гæдо! Нæй, нал ис ам цæрæн! Цæуын хъæуы! 
Г ы г ы 
Естъайы фенды фæстæ æз гуырысхо нал дæн. 
Фыццаг лæг 
Естъа æгас комы дзыллæтæн цы бакуыста, 
Уый чи бакусдзæнис? 
Дыккаг лæг 
Нæ цæстытæй нæ ракæсын кодта, нæ цæстытæй, 
Кæй зæгъын æй хъæуы. 
Фыццаг лæг 
Хъаруйæ байдзаг ис нæ хуылф, иæ зæрдæ- 
Гы г ы 
Йæ рынтæ ахæрон; йæ мæгуыр фыд, йæ мæгуыр 
0 мад... 
Æгас ма куы уаиккой. Иæ мæтæй ацыдысты 
ингæнмæ 
Йæ ахасты фæстæ. 
Гæ д о 
Фæхынджылæг та уæ кæндзысты. 
230 

\ Фыццаглæг 
Хынджьмæггæнæг фесæфти, Гæдо. 
) Гæдо 
Хъуыды йæ нал кæнут, æнхъæлдæн, фароны 
хъуыддаг, 
Зæ^х уын куы радтой дæлæ цавæрдæр быдыры. 
Ныууæй кодтат уæ муртæ, ’рцардыстут, 
Æмæ уæ стæй фæсырдтой, уæгъд, дам, нæу зæхх! 
Фæстæмæ та, мæгуыр, уæ тъæпп фæцыд уæ хохы. 
Фыцца г л æ г 
Цы хорз дзы ссардтой уæд? 
Дыккаг лæг 
Гæдыйы сæр, кæй зæгъын æй хъæуы. 
3-аг ÆВДЫСТ 
Фаризæт æрбацыди, дардмæ кæсы. 
Г ы г ы 
<Фæлæуут-ма, цæй зарæг кæнынц сабитæ, 
(Фыццаг дардæ.1, стæй хæ- 
стæгæй-хæстæгдæр цæуы 
сывæллæтты зарæг.) 
Быдырмæ цæудзыстæм, 
Быдырмæ цæудзыстæм. 
Уæ, уæрæйдæ, рæйдæ! 
Нæ хохы цъассытæй 
Быдырмæ цæудзыстæм, 
Уæ, уæрæйдæ, рæйдæ! 
Г ы гы 
Уæ фæхъау фон, уæ фæхъау фон! 
(Зарæг.) 
. 231 

Нæ царды фæрæзæн 
Уым хуымтæ кæндзыстæм, 
Уæ, уæрæйдæ, рæйдæ. 
Нæ дыргъ æхсырфытæй 
Мæнæутæ кæрддзыстæм, 
Уæ, уæрæйдæ, рæйдæ! 
4-æм ÆВДЫСТ 
Фыццаг лæппу æрбауади уынгыл разæй, уæлæмæ дзуры, 
йæ фæдыл Бæппу. 
Фыдцаг лæппу 
Æрцæуынц уæлæ хъæдбынты, æрцæуынц! 
Бæпп у 
Тебо дæр семæ ’рцæуы! 
(Адæм сыстадысты. Хæдзары раз^ 
былмæ рацыдысты. Кæсынц раздæр 
сывæллæттæм, стæй дзрддæр. Бæппу 
схызтис, слæууыди Фаризæты цур. 
Хъуысы хæаæгæй зарын.) 
Быдырмæ цæудзыстæм, 
Быдырмæ цæудзыстæм. 
Уæ, уæрæйдæ, рæйдæ. 
Зæххæфсæстæй дзы мах 
Хæдзæрттæ кæндзыстæм, 
Уæ, уæрæйдæ, рйейдæ. 
Хуыздæр фадæттæм мах 
Æмзæрдæ тындздзыстæм, 
Уæ, уæрæйдæ, рæйдæ! 
Нæ амонды бæттæнтыл 
Мах фидар хæцдзыстæм, 
Уæ, уæрæйдæ, рæйдæ! 
5-æм ÆВДЫСТ 
Сывæллæттæ 
Быдырмæ цæудзыстæм. 
232 
(Зарынц.) 

Быдырмæ цæудзыстæм, 
Уæ, уæрæйдæ, рæйдæ. 
Нæ хохы цъассытæй 
Быдырмæ цæудзыстæм, 
Уæ, уæрæйдæ, рæйдæ! 
Фыццаг лæппу 
Сæ размæ фæстæмæ, сæ размæ! 
Сывæллæттæ 
Сæ размæ! Сæ размæ! 
(Сывæллæттæ фæстæмæ уайынц.) 
б-æм ÆВДЫСТ 
Гыгы 
Тæхудиаг та куыннæ сты ныры сывæллæттæ! 
Кæцæй сæ базонынц, кæцæй, сæ зарджытæ? 
Гигол, мæ бон, ды дæр цæудзынæ? 
Гигол 
Æнæ цæугæ кæм ис. 
Гыгы 
Тембойы дæр кæндзынæ? 
Гигол 
Кæм ныллæудзæн йæхæдæг дæр. 
Гыгы 
Кæсут-ма сæм. Уæ, уæ рынтæ ахæрон, уæ рынтæ. 
Куыд атъанг сты фæндагыл! Æфсад! 
Гигол 
Æд лæдзджытæ, æд хызынтæ, æд хъаматæ, 
Хæстон адæм, æцæг хæстон адæм куы сты! 
232 

Гæдо 
Сæ хъуыддагæй та исты рацæудзæн, нæ зонын. 
Æхсарæй никуы æмæ ницы райсæн ис. 
Естъайæ хуыздæр лæг... Фæлæ лæгæй дæр нæу. 
Гыгы 
Гæдо, дæ хорзæхæй, ды дæр-иу ма кæ, ма, æгæр. 
Цæттæ бæлццонæн зæгъ: „Фæндараст у!а æндæр... 
(Кæсы хæстæгмæ.) 
~Уæ амондджын фæуат, нæ хорз фæсивæд! 
Уæ уе’рцыд, уæ ацыд хорз фадат æрхæсса! 
(Адæмы уыиæр хъуысы.) 
Гæдо, Гигол, сæ размæ нæ ныххизын хъæуы. 
(Æрхызтысты уынгмæ адæм æппæт. 
Фаризæт иунæгæй баззади, йæ 
цуры Бæппу. Кæсынц дæлæмæ.) 
7-æм ÆВДЫСТ 
Шстъа, йæ фæстæ Тембо, стæй иннæ фæсивæд æрбацыдысты. 
Арфæтæ. 
Естъа 
Уæ бонтæ хорз! 
Гыгы 
•Уæ амонд бирæ уæд! 
Гигол 
Æнæниз ут! 
Гæдо æмæ иннæтæ 
Дзæбæхæй бацæрут! 
-Уæ фæндиæгтæ сæххæст уæнт! 
Гыгы 
Цæй, мидæмæ нæм рацу де ’мбæлттимæ. 
.234 

Нæ мæгуыр динæй уыл уæддæр фæцин кæнæм. 
(Адæм: усæй, лæгæй, сабийæ, быз- 
гъуырты мидæг, æмбырд кæныиц.) 
Гæдо 
Æмæ æнæ уый та куыд уыдзæн? Иу уæрыкк... 
Естъа 
Бæлццоны хатыр курæм иеппæт дæр. Бæргæ, 
Фæлæ..Г Мах тындзгæ чи кæны, уыдонæй стæм. 
Гыгы 
Дæ фæхъау фон, куыд ныллæг нын дæ, куыд? 
Гæдо 
Естъа, æгæр тагъд дæр нæ хъæуы, нæ, мæ хур. 
Æмбисондæн куы баззадис, Естъа: гæппæй нæй 
дугъ. 
Кæй зæгъын æй хъæуы: цæудзыстут, ацæудзыстут, 
Æрфысым уал нæм кæнут, цæй. 
Гыгы 
Уæд та сæ мæнæ æттейæ абадын кæнæм. 
Естъа 
Фадат нын нæй, нæй иын фæстиат, уый йеттæмæ 
Æхсызгоидæр цы уаид махæн. Фадат нын нæй. 
Æскæсут-ма, кæм ис, кæм, хур. 
(Тембо уæлхæдзармæ суади, Фари- 
зæтæн йæ къух райста. Тембо, Бæппу 
æмæ Фаризæт бацыдысты мидæмæ.) 
8-æм ÆВДЫСТ 
Гæдо 
Æмæ нæ худинаг куы кæнут, худинаг: 
Нæ рагон хорз æгъдау, нæ уазæгуарзон. 
235 

Г ы г ы 
Дæ рынтæ ахæрон, цы зачъе дыл разади. 
Фæлæуут нæм! 
Естъа 
Æмбæлтты номæй уын æз арфæ кæнын. 
Хъæздыг фæут. Тындзæм. Æфцæгыл ахизын, 
Уæхуыдтæг зонут, хъазæгау куы нæ у ныр. 
Гæдо 
Уæ не’фсин, марадз-ма, ды та дæ разы 
Иу бæгæны рахæсс. Дзуарæн дæр нæ уыдзæн 
хъыг, 
Бæлццонуарзон уыдис нæ дзуар дæр. 
(Зæронд ус фæцæуы.) 
Естъа 
Бузныг! 
Фæсивæд 
Бузныг! 
9-æм ÆВДЫСТ 
Гыгы 
Естъа, дæ нывонд фæуон, нæ лæгтæ де уазæг, 
Фæкæныс сæ дæ фæдыл. Акæс-ма сæм, акæс,— 
Æгас æфсадау дæ алыварс æрæмбырд сты. 
Естъа 
Сæ мæгуырдзинад сæ æрæмбырд кодта, ’ндæр... 
Гигол, цæуыс? 
Гигол 
Цæуын, уæдæ... Мæ амонд бавзарон æз дæр. 
Е с т ъ а 
Æндæр ма чи цæуы? 
236 

Фыццаг лæг æмæ дыккаг лæг 
Цæуæм, цæуæм дæ фæдыл мах дæр. 
Естъа 
Цæттæ уыдзыстут, уæдæ цы? 
Гигол 
Цы нæ цæттæ хъæуы? Кæрдзыны мур 
Хордзенты тыхт... Басылыхъы гæбаз. 
Естъа 
Гæдо, ды дæр нын хисдæрæн куы рацæуис, 
Дæ рагон зæрдæ та ма снæуæг кæн, цæй. 
Дæуау зынгæ зæронд лæг... Нæй дын... 
Гæдо 
(Æвиппайды.) 
Гæдойы уадзут! Табуафси... Гæдойы уадзут! 
Мæнæ мæгуыр лæг дæн мæхицæн, алцæмæй хъуаг. 
Мæгуыр дыууæ зæронды стæм... Гæдойы уадзут! 
Табуафси. Кæй зæгъын æй хъæуы, ныры 
фæсивæд... 
Дыууæ мæгуыры стæм... 
Естъа 
Æмæ, Гæдо, мæгуыртæ стæм, мæгуыртæ мах дæр. 
Нæ мæгуырдзииады фæдыл куы сыстадыстæм, 
Цæмæй нæ мæгуыр, не ’фхæрд басæттæм, Гæдо. 
Гæдо 
Нæй, нæй мæнæн... Ныууадзут мæн! Табуафси! 
Цæмæн уын бабæздзынæн æз, кæй зæгъын æй 
хъæуы. 
Сымах фæндараст! Мах дыууæ зæронды не 
’фсинимæ. 
Естъа 
Кæм ис нырма зæронд, Гæдо, кæм ис?! 
237 

10-æм ÆВДЫСТ 
Зæронд ус рахаста стыр фыдæлты къусы бæгæны. Гæдо йæ 
райста æмæ йæ дæтты Гыгымæ. 
Гæдо 
Бæргæ сæ хорз фенын хъуыди... Уæд та сын иу 
уæрыкк... 
Фæлæ сæ бар сæхи. Ныры фæсивæд тагъд 
кæнынц... 
Сæ бар сæхи... Гыгы, нæ бæгæны хæрзфых у. 
Цы сын кæнæм? Сæхуыдтæг бирæ æмбаргæдæр 
сты. 
Сæ рынтæ ахæрон... Кæм уыдзæн ахæм .фæсивæд?* 
(Къус систа уæлдæр.) 
Зæгъ-ма, Гигол, Естъайæ фылдæр кад кæмæн 
скæнæм? 
Хуыздæр арфæ кæмæн ракæнæм мах, кæмæн? 
Естъайы раз кæмæн раттæм хуыздæр æгъдау? 
Естъа, ды бирæ бæстæты фæдæ, ды бирæ федтай, 
Фæлæ уæддæр дæ мæгуыр адæммæ æрцыдтæ, 
Дæ мæгуыр, де ’фхæрд адæмы нæ ферох кодтай. 
Естъа, дæ хорз ном айхъуыстис хъæуи-хъæу 
кæмттыл, 
Дæ ныфсæй бирæ мæгуыртæ сæ сæр æсдардтой, 
Цæуынц дæ фæдыл ныр хуыздæр фадат агур. 
Нæ мæгуыр адæмæн сæ мæсыг дæ, сæ гæнах. 
Уæ, лæгты дзуар, фæндараст сæ фæкæн иæ 
фæсивæды. 
Дæ сыгъдæг кувæндæтты бынæй раст кæнынц 
Æмæ сæ ма ныууадз æнæ ’ххуысæй, уæ, лæгты 
дзуар. 
Дæ сыгъдæг кувæндæтты рæзты ахиздзысты, 
Сæ хъахъæнæг фæу, фæндараст сæ фæкæн! 
(Естъамæ.) 
Естъа, дæ амонд бирæ! Дæ хорзы кой хъуысæд! 
(Адæм æппæтмæ.) 
Сымах дæр арфæгонд фæут1 
(Чысыл лæппумæ.) 
238 

Цæй, ацаход дзы, рауай! 
(Лæппу бауад, ацахуыста. Гыгы дæр 
дзы нуазы чысыл. Стæй Естъамæ.) 
Дæ фæхъау фæуон, дзæбæх дзы аназ ацы 
нуазинагæй. 
Нæхи уазæг, нæхи бæлццон дæ, комы уазæг дæ. 
Дæхи, стæй де ’мбæлтты нуазæн у, мæ бон. 
(Дæтты йæ Естъамæ.> 
Естъа 
Æмæ дзы разæй хисдæртæ, Гæдо, Гигол... 
Гыгы 
Нæй, нал нæм ис уæд та дæу йеттæмæ хисдæр. 
Гæдо 
Нæ кады нуазинаг. 
Г и г ол 
Естъа, æнæ искæ дын нæй! 
Естъа 
Кæд нæй амал... 
Фыццаг лæг 
Естъа, ныры хабæрттæй исты зæгъ. 
Дыккаг лæг 
Нæ балцы куывд, кæй зæгъын æй хъæуы. 
Естъа 
Стыр бузныг, мæнæ хорз адæм, сымахæй. 
Фæлæ уæ курын иу дыууæ дзырды бар... 
Иумæ 
Табуафси! Зæгъ, зæгъ! 
239 

Естъа 
Нæ царды хъуæггæ, иæ царды зынтæ, царды уаг 
Кæддæриддæр дзуринаг... Нæ хох бæстæ, нæ 
цæрæитæ,— 
Æвадат ран... Мæгуыр бон... Æлгъыст зымæг. 
’Кæрдзыны мур цæххимæ, нæ цæссыгтимæ 
æмхæццæ. 
Кæддæриддæр бæгънæг, бæгъæввад æмæ стопг. 
Нæй, ницы царды хорз кæсы нæ мæгуыр кæмттæм. 
Нæй, иицуал тавы, хурау, адæмы нæ бæсты. 
Нæ лæбырд къултыл ма цы зайы, цы? Кæсут! 
Кæм ма ис, кæм хуымгæнд, гъе хосгæрст? 
Кæм ма ис хъæд, бæлас? Фыд гæмæх къултæ. 
Æнамонд сагъæссаг нæ цард, нæ бон, нæ фадат, 
Нæ райсом дæр, нæ фæстаг дæр сæфтæй сæфтдæр. 
Хъуыдыйаг сæ куыннæ скæнæм уæд абон?! 
Ныронджы цардæвæрд... Æлгъыст, дæлзæх фæуæд! 
Уæлæмæ скаст нæ чи нæ уагъта... ’лгъыст фæуæд! 
Нæ талынг сагъæссаг къуымты ныл чи хæцыд, 
Æвадат кæмтты нын нæ уæнгтæ чи сбаста. 
Тыхгæнæг фесæфæд! Дæлзæх уæд хицæутты 
тыхтона! 
Æнхъæлдæн нал слæудзысты сæ къахыл ныр. 
Æгас æрцæуæд адæмы сæрибар! 
Ф æсивæд 
Æгас æрцæуæд! 
Естъа 
Æссæст бынаты чи уыд, дзыллæты мæгуыртæ 
Æзмæлын байдыдтой... Ныббырстой иаддзахы, 
Ныббырстой æлдæртты, ныббырстой хицæутты! 
Ф æси вæд 
Дæлзæх фæуæнт! 
Естъа 
Æсуæгъд ис зæхх! 
Æцæгдзинадæй, уый у мæгуыр кусæг адæмы тох. 
240 

Цæ хохы пæрджытæй мæгуырдæр та кæм ис? 
Ныр мах дæр ахæм ран фæзынæм хъуамæ, 
Иæ дарды фæндиаг, нæ удты бæллиццаг кæм ис. 
Ныллæууыди, æрцыд сæрибар кусæг лæгæн дæр. 
Фæзынди ног фæрæз, фæзынди ног фадат. 
Куыстæй цæрæг лæг дæр йе уæнгтæ систа ныр, 
Куыстæй цæрæг, æфхæрд, æссæст, мæгуыр... 
Æгас нæм æрцæуæд кусæг лæджы амонд! 
Фæсивæд 
Æгас æрцæуæд! 
(Гæдо йæ сæр сындæггай 
тилы, зæхмæ кæсы.) 
Естъа 
Цæуæм ныр мах дæр, цард, амонд агурæг. 
Цы нæ фæнды, цæмæ бæллæм, зындгонд у 
неппæтæн дæр, 
.Æрмæст нæ уæ арфæйæ æнæхай ма кæнут. 
•Уæ дзæбæх арфæйæ нæ зæрдæ срухс уыдзæн, 
Æмæ нын нæ хуылфмæ бауадздзæни ’хсар 
Уæ дзæбæх арфæ... Гъе, царды хорз, кæм дæ?! 
Тындзæм дæм мах, æнхъæлмæ дæм кæсæм! 
(Хисдæртæм.) 
Фарн сымахмæ! 
(Фæсивæамæ.) 
Лъаруджын ут сымах дæр! 
(Нуазы.) 
Иууылдæр 
.Хæлар дын уæд! 
(Дæттынмæ йæ хъавы 
Гæдомæ, уый йæ нæ исы.) 
Гæдо 
Сымах нуазæн у, бæлццон æмбæлтты нуазæн... 
Гигол 
Нæ райсдзыстæм, нæ райсдзыстæм. 
Естъа 
(Фæсивæдмæ.) 
^б Гæдиа*,ы Ц. Æвзаргæ уацмыстæ 241 

Цæй, аназут уæдæ æмæ... 
(Къус дарддæр ацыдис 
фæсивæдыл, дæттынц æй иу 
иннæмæ, арфæтæ кæцынц.> 
Гыгы 
Уæ рынтæ ахæрон, уæ рынтæ ахæрон. 
Естъа 
Гæдо, уæдæ нæцæуыс немæ, нæ? 
Гæдо 
Мæн уадзут! Æз мæ зæро.нд къаимæ 
Мæ фыдæлты зæххыл мæлын, мæ фыдæлты 
зæххыл* 
Мæ мад, мæ фыд кæм амардысты, уым мæлын. 
Мæнæн мæ ралидз-балидзы рæстæг фæцис. 
Быдыр — бæркадджын у, кæй зæгъын æй хъæуы, 
Уæрæхдæр у йæ цард... Фæлæ Естъа, мæ бон, 
Нæ хъæуы уæлмæрдтæй кæдæм фæлидзон æз? 
Кæдæм фæлидзон, цæй, мæ мад, мæ фыды 
ингæнæй? 
Кæдæм фæлидзон, цæй, нæ хохы рухс 
кувæндæттæй?... 
Мæн уадзут! 
Гыгы 
Мах базæронд стæм, Естъа, дæ фæхъау фæуон, 
Сымах фæндараст! 
Естъа 
Кæм ис нырма Гæдойы базæронд?! 
Гæ до 
Естъа, мæ иукоймаг, куы нæ дын æй зæгъон, 
Уæд та мын зын уыдзæн, нæ йæ загътон, зæгъгæ- 
Æрхъус мæм! Æрхъусут мæм, хорз фæсивæд! 
Естъа 
Дæумæ чи байхъуса, уый мах... 
242 

Гæдо 
Зæронд дæн æз. Зæронд стæм, уæдæ? 
Фæндараст! Зонын уын уæ ахаст хорз. 
Фæлæ нæма æрсабыр цард... Чысыл стæм... 
Уым дынджыр цæутæ гуыппытæ кæнынц кæрæдзи. 
Цы сын у? Мах та мæнæ армыдзаг, æндæр... 
Æнцад уал куы уаиккам... Кæй зæгъын æй хъæуы. 
Стæй иннæтæн цы уа, уый махæн дæр. 
Гыгы 
Къуылымпы мауал кæн, Гæдо, нæ бæлццæтты. 
Гигол 
Æнæ нæхи нын чи цы раттдзæни?! 
Естъа 
Фурд рацыди, Гæдо, æгас дзыллæты фурд, 
Æмæ йæм æмбырд кæнынц æгас дзыллæты дæттæ, 
Тындзынц æм алырдыгæй. 
Фыццаг лæг 
Æцæгдзинадæй, рацыд, раивылди фурд: 
Нæ дон дæр æм цæудзæн. 
Дыккаглæг 
Нæ хъару ’мæ нæхæдæг! 
. Гæдо 
Сымах куыд фæнды, афтæ. Уæ бар уæхи, 
Кæй зæгъын æй хъæуы... 
Естъа 
(Фæсивæдмæ.) 
Цæй, анызтат... Уæдæ нæ фæндаг дарæм. 
(Хисдæртæм.) 
243 

Цæй, арфæгонд фæут! Хъæздыг фæут! 
Лæуут, лæуут! 
(Цæттæ кæнынц сæхи цæуынмæ.) 
Фыццаг лæг 
Естъа, ныццæлхъ кæнæм нæ балцы зарæг! 
Дыккаглæг 
Ныззарæм æй нæ зарæг! 
Фæсивæд 
Ныззарæм, цæй! 
(Цæуын æввонг.) 
Естъа 
Цæй, бахъырнут уæдæ! 
(Зары.) 
Ей, хæхтæ, 
Ей, нæ рухс хæхтæ, 
Ей, нæ урс хæхтæ! 
И у м æ 
Рæсугъд Ирыстон, уæрæйдæ, 
Уæси-уæрæйдæ, Ирыстон. 
Естъа 
Ей, хъæутæ, 
Ей, хæххон хъæутæ, 
Ей, зæйуат хæхтæ, 
Зындон хъæутæ, 
Фæуат гæныстон, ей! 
Иу мæ 
Фæуат гæныстон, уæрæйдæ, 
Уæси-уæрæйдæ, гæныстон! 
Естъа 
Ей, зынтæ. 
244 

Ей, нæ са у зынтæ, 
Ей, нæ к арз зынтæ, 
Фыдуаг зынтæ, 
Бынсæфт фæкæнат, ей! 
Иу м æ 
Бынсæфт фæкæнат, уæрæйдæ, 
Уæси-уæрæйдæ, фæкæнат! 
Ёстъа 
Ей, адæм, 
Ей, мæгуыр адæм, 
Ей, æфхæрд адæм, 
Æссæст адæм, 
Нæ рад æрзылди, ей! 
Иумæ 
Нæ рад æрзылди, уæрæйдæ, 
Уæси-уæрæйдæ, æрзылди! 
Естъа 
Ей, хъару, 
Ей, уæндои хъару, 
Ей, æмдых хъару, 
Æмуд хъару, 
Гъе ныр нæ бахъуыд, ей! 
Иумæ 
Гъе ныр нæ бахъуыд, уæрæйдæ, 
Уæси-уæрæйдæ, куы бахъуыд! 
(Фæцæуынц. Адæм сæ фæстæ.) 
Естъа 
Ей, заман, 
Ей, стыр заман, 
Ей, нæртон заман, 
Хæстон заман, 
Æхсар нæ бахъуыд, ей! 
245 

Иумæ 
Æхсар нæ бахъуыд, уæрæйдæ, 
Уæси-уæрæйдæ, куы бахъуыд! 
11 -æм ÆВДЫСТ 
Тембо, Фаризæт æмæ Бæппу æрбацæуынц. 
Бæппу 
(Кæсы, адæм кæцырдæм 
ацыдысты, уыцырдæм.) 
Æз нанамæ уайын... Нана, фæлæу, фæлæу! 
(Алыгъди.) 
12-æм ÆВДЫСТ 
Фа р и з æт 
Цæуыс, уæдæ? Æнæ цæугæ дæр дын кæм ис?! 
Фæлæ та ныр цы мæты бахаудзыстæм мах! 
Кæд та уыдзæн уæ фæзынд, уе’рцыд? 
Тембо 
Рæхджы нæ хъæуы ардæм... 
Ф а р и з æ т 
Рæхджытæй... 
Тембо 
Куыддæр æрцахсæм зæхх, уайтагъддæр... 
Фаризæт 
Дзырдæй уайтагъддæр у, уый зонын. 
Тембо 
Дзырдæй... Естъа йæхæдæг дæр зæгъы. 
246 

Ф а р и з æ т 
Цæуыс, уæдæ? Цы бæстæты та хæтдзынæ? 
(Æнцад.) 
Куы мæ ферох кæнай, ^яийаг, быдыры... 
Тембо 
Цæй рохы кой кæныс, Фари? 
Ф а р и з æт 
Цæй рохы кой? Быдыры... 
Тембо 
Ныууадз, Фари. 
Ф а р и з æ т 
Тæхуды, уемæ ахиз ныр æфцæгыл уыды 
щ быдыртæм. 
Тæхуды, исты бакус ныр æгас дзыллæйы номæй. 
Уæд та лæппу куы фестин ныр дæуау. 
Тембо 
(Кæсы дардмæ.) 
Кæс-ма сæм, кæс, кæдæм æсфардæг сты, 
-Фæхæдцæ кæнынд Урс Æхсæрдзæнты сæрмæ. 
Цæй... 
Фа р и з æт. 
Хæстæджытыл суайдзынæ, Тембо... Цы тагъд 
кæныс? 
Тембо 
Æсхæдцæ мæ кæн мæсыгмæ, уæдæ. 
Фаризæт, 
Тæхуды, ныр... Мæ зæрдæ риссы... 
(Фæцæуынц, уарзондзинады 
каст кæнынц кæрæдзимæ.) 
247 

13-æм ÆВДЫСТ 
Сывæллæттæ æрбазгъордтой. Фæлæууыдысты. 
Ф ы ц ц а г л æ,п п у 
»• 
(Хъæлдзæгæй, фæзмгæйæ.)& 
Ныццæлхъ ласæм ныр мах дæр. 
Дыккаг лæппу 
Ныццæлхъ ласæм, иыццæлхъ ласæм! 
Иумæ сывæллæттæ 
Ныццæлхъ ласæм! Ныззарæм! 
Фыццаг лæппу 
(Зары фæзмгæйæ.> 
Ей, хæхтæ, 
Ей, нæ рухс хæхтæ, 
Ей, нæ урс хæхтæ, 
Рæсугъд бæстæ, 
Рæсугъд Ирыстон, ей! 
Сывæллæттæ иумæ 
Рæсугъд Ирыстон, уæрæйдæ, 
Уæси-уæрæйдæ, Ирыстон! 
Фыццаг лæппу 
Хæдæгай, гудтылайæ чи хъазы, уый мемæ! 
Дыккаг лæппу 
Гудтылайæ чи хъазы! 
Сывæллæттæ иумæ 
Гудтылайæ, гудтылайæ!.. 
(Алыгъдысты дарддæр..> 
248 

14-æм ÆВДЫСТ 
Кæрæдзи фæдыл, гывæллæттæ ма зарынц, афтæ æрбацæуынц 
æнкъардæй Гыгы, Гæдо, йæ зæронд ус, Хъызмыдæ, йæ хисдæр> 
чызг, йæ кæсдæр чызг, Бæппу æмæ иннæттæ. Фаризæт хæрз. 
фæсте. Схызтысты хæдзары сæрмæ. Дардмæ кæсынц хæхты 
’рдæм. Лæууынц. Хъызмыдæ йæ сабиты ’хсæн. Фаризæт иунæгæй- 
Г æ Д О 
Фæцæуынц... цардамонд агур фæцæуынц, царды 
хорз. 
Фæцæуынц... Ей, куыд уæндон сысты, куыд, ныры 
фæсивæд!: 
Кæсут-ма сæм!.. Кæсут-ма сæм... Фæцæуынц! 
Гы гы 
Фæндараст! 
Г æ д о 
Зæрæдтæ стæм, Гыгы, зæрæдтæ стæм, 
Нæ зæрдæ нал тæлфы нæ риуы рагонау. 
Г ыг ы 
Фæндараст, фæндараст! 
Г æ д о 
Зæрæдтæ стæм, уæлмæрдтæм хæстæг, Гыгы, 
Уыдзæн дзы махæн дæр бынат нæ уæлмæрдты, 
Фæлæ нæ фæсивæд... кæдæм цæуынц... кæдæм 
тырнынц? 
Г ы г ы 
Сæхи фæндиаг уæнт! Сæхи фæндиаг уæнт! 
Г æ д о 
Æмбарын æй, Гыгы, фæцæуы, фæаууон ис нæ 
хохы цард. 
Фæсысы хохы царды суадон. Рацыд ног фæлтæр 
•21$ 

.Æзмæлы ног фæсивæд. Фæцæуынц царды хорзмæ. 
Зæрæдтæ стæм. Нæй, нал æй фендзыстæм 
рæсугъддæр цард. 
Кæсут-ма сæм. Фæаууон сты Сау Къæйты фæстæ. 
Г ы г ы 
Фæцæуынц цардамондмæ, цардамондмæ, 
Сæ рынтæ ахæрон. 
(Лæууынц æнцад. Кæсынц къухы ау- 
уонæй. Хъызмыдæ сæрфы йæ цæс- 
сыг. Фаризæт мæты мидæг схъауы 
йæ кæлмæрзæны хаутæ.) 
Хисдæ р чызг 
Нана, хъыг ма кæн, хъыг. 
Б æ п п у 
;Ныр та кæугæ кæндзынæ, нана? 
Æмбæрзæн 
ÆРТЫККАГ АКТ 
Рæсугъд быдыр. Доны былыл пæуу, ног бæлæстæ, тагъдтагъд 
арæзт халагъудтæ, æмбис ныккæнды. Сæрдыгон бон. Цъæх да- 
•рынц хæрзхуыз нартхоры ху|»;мтæ. Дард урссæр хæхтæ зынынц» 
æрттивыиц арвы цъæхы. 
1-аг ÆВДЫСТ 
Фаризæт 
(Иуиæгæй, цардхуыз, лæууы 
доны былыл, кæсы донмæ.) 
Куыд хъæлдзæг цыд фæкæны дон сæрдыгон бон... 
"Йæ рæсугъд уылæнтæ тъыбар-тъыбур фæкæнынц 
цинæй 
Йæ хъазгæ хæлхæлмæ, йæ хъазгæ хъæрмæ зæрдæ 
райы. 
250 

Цы нæ фæндиæгтæ æзмæлынц хуылфы! 
Тæхуды, ныр... 
(Хъуыдыйы мидæг.) 
Куывды хъуыддаг кæнынц нæ адæм... фыр, 
бæгæны... 
Тембойы фендмæ бæллын, æндæр мæ ницы хъæуы 
мæн. 
Æрцæуинаг уыдысты, ’фсады чи бацыд нæхицæй, 
уыдон... 
Куы зонид ныр, куы ’мбарид ныр, куыд судзы 
зæрдæ. 
Куыд æй ныууарзтон æз, куыд мын айста мæ уд, 
Мæ зонд, мæ хъуыдытæ куыд æрцахста æгасæй. 
Куы зонид ныр, куы ’мбарид ныр, нæ хæтид 
афтæ... 
Кæм ис, кæм рацу-бацу кæны ныр дзæгъæлы? 
Дзæгъæлы,загътон... Нæй, нæ уыдзæн уый дзæгъæл!.. 
(Кæсы донмæ.) 
Цымæ цы таурæгътæ хæссы ныр ацы дон та... 
Йæ дзæбæх былтæн, йæ рæсугъд райдзаст былтæн? 
Цы зары ныр? Мæ хъустыл ауайынц кæйдæр 
ныхæстæ. 
Мæ зæрдыл та æрбалæууы Тембо, мæ уарзон. 
Тембо, куыннæ дæм хъары ныр мæ сусæг мæт? 
Дæумæ ’нхъæлмæ кæсынæй зæрдæ скъуыйы. 
(Хъуыды гæнгæйæ.) 
Хъуамæ ныр рæхджы фæзыной... Афон у... 
(Кæсы иуæрдæм, дис кæны.) 
Мæ хæдзарыл, Тембо у, ’нхъæлдæн, уый?! 
Дæ хорзæхæй, кæцæй фæзындтæ ’виппайды? 
Куы нæ дæ федтон... 
2-аг ÆВДЫСТ 
Тембо бурбын уырыссаг хæдоны, уырыссаг худ ыл, 
йæ фарсыл ливор. 
Т е м б о 
Кæцæй фæзындтæн, мæ фæрсыс? Дæ къух æрис! 
251 

Кæцæй фæзындтæн, и? фæсте фæуагътон ме 
’мбæлтты, 
Кæмдæр æрцæуынц уыдон дæр. Фæлæ, зæгъ мын, 
æцæг, 
Æз дæ куы федтон, уæд мæ цымæ нæ федтай ды? 
Ф а р и з æ т 
Абырæгау æрбахъуызыдтæ ’мæ... 
Тембо 
Куыд дæ, Фари, дæхæдæг дæр, нæхиуæттæ дæр? 
Ф а р и зæт 
Дзæбæх... Фæлæ куы никуыцæй уал-иу зыныс... 
Уæлдайдæр тас рæстæг... 
Тембо 
Тæрсгæ нын ма кæ махæн... Тас нын нæу... 
Фæлæ... цымæ мæ рохуаты нæ ныууагътай, Фари? 
Зæгъ мын, дæ зæрдыл мæ-иу дардтай#иу гыццыл? 
Фа р из æ т 
Цæй рохуæттæ кæныс æмæ цæй йедтæ? 
Темб о 
Фари, ныр ахæм диссаг цъæх кæрдæгыл, 
Стæй ахæм диссаг доны былтыл, ахæм бон, 
Куыд дæм кæсы, зын у лæджы ферох?.. 
Ф а р и з æ т 
Ахæм бон бæргæ не ’фтауы рохы зæрдæ... 
Цы нæ зæгъдзæн?! 
Тембо 
(Кæсы алырдæм.) 
Цы хорз цæрæн бынат у! Диссаджы бынат, 
Кæй йыл фæхæст стæм... 
252 

Ф а р и з æ т 
Уæ фæрды, ’ндæр. Куы байхъусай, уæд арфæтæн 
Кæрон дæр нæй, Естъайы дзырд, дæ дзырд... 
Æвзæр, 
Дæ кой куы кæнынц, уæд мæхи тыххæй 
фæуромын 
Тембо 
Хъазгæйæ.) 
Зæрдæлхæнæн ныхас кæнынц, æндæр... 
Ф а р и з æт 
Цы нæ’рхъуыды кæндзæни?.. Тембо, зæгъ-ма, 
Ныр дæ кæд суæгъд кæндзысты дæ куыстæй? 
Т е м б о 
Фæззæг... 
Ф а р из æт 
Мæ зæрдæ хаттæй-хатт мæнæн стæрсы, 
Мийаг дыл исты куы ’рцæуа, зæгъгæ... 
Тембо 
Зæронд усау та мыл цы хъарæг кæныс? 
Цæмæй мын тас у, цæй, зæгъ-ма? 
Фа р и з æ т 
Цæмæй, цы хоныс? Нырма сабыр нæма у бæстæ. 
Фыдуаг, тыхми кæны нырма тыхгæнæг. 
Дæхæдæг æй мæнæй хуыздæр куы зоныс уый... 
Т е м б о 
Ей, уыдон ницы дзырдтæ сты, Фари... 
Ф а р и з æ т 
Цы ныхас дын у уый та? Æрыхъус мæм дзæбæх! 
253 

Дæ фыд, дæ мады мæт дын нæу хъуыдыйаг, нæ? 
Дæ хотæ, де’ фсымæры мæт... Æгъгъæду... 
Тембо 
Фари, рæхджы, рæхджы нæ суæгъд кæндзысты. 
Ф а р из æт 
Кæд уыдзæн, кæд уыдзæни фæззæг? 
Тембо 
Фари, хæрзаг зæгъыс, нæ йæ фæнды. 
Фаризæт 
Æмæ уæдæ... 
Тембо 
Фари, фæнды мæ уый дæр, ацы боны стæн. 
(Амоны донмæ сомыгæн- 
гæ, стæй æвиппайды.) 
Фари, зæгъ мын, æмбарыс ныр, цæуыл тухи 
кæнæм? 
Цæуыл хæцæм? Цæуыл дзурæм? Цæуыл калæм 
нæ туг?- 
Фаризает 
Куыннæ йе ’мбарын, цæй... Нæ мæгуыр адæмы 
фадат,. 
Æфхæрд, мæгуыр чи у, уцдоны фадат саразыныл, 
Æндæр... 
(Кæсынц иуæрдæм, сæ 
мидбылты худгæ). 
3-аг ÆВДЫСТ 
Б æ п п у 
(Фæс сценæйæ йæ 
хъæлæс хъуксы.) 
Цæй, лидзгæ, цæй, цæвын дæ. 
251 

Фыцца г л æ пп у 
(Æрбазгъордта. Йæ фæдыл 
чысыл урс порти æрбатылди.) 
Нæ мыл ауад, нæ мыл ауад! 
Б æ п п у 
(Æрбауад, порти 
фелвæста зæххæй.)* 
Нæ дыл ауад... Дæ хæдоны фæччийыл хорз ауад. 
Фыццаг лæппу 
(Йæ мидбылты худгæ.) 
Уæдæ! Æркæс-ма, гьа, кæм ыл ауад? 
Нæ йыл зынид? 
(Кæсы йæ хæдоны фæччитæм.) 
Ды ккаг лæппу 
Нæ йыл ауад. Ницæмæн бæззыс, Бæппу. 
Б æ п п у 
Дæхæдæг ницæмæн бæззыс. 
Фыццаглæппу 
Бæппу, дæ порти ма мын авæр, цæй, 
Нæ дыууæ дæр дзы ахъазæм чысыл. 
Б æ п п у 
Нæ йæ дæттын, мийаг уын фесæфдзæн. 
(Фæзылди Тембо æмæ Фаризæты 
’рдæм, джихау аззад. Кæсы. Ин- 
нæ сывæллæттæ дæр афтæ.) 
Фыццаг лæппу 
Нæ йæ федтам мæнæ. 
Дыккаг лæппу 
Тембо куы дæ, сæрæй. 
255 

Фаризæт 
Куы нæ йæ базыдтай, Бæппу, Тембойы. 
Бæппу 
(Даргъ ауагъта йæ ныхас.) 
.Æз æй дзæбæх куы базыдтон. 
Тембо 
(Сиды йæм, фæцæуы йæм.) 
.Хæстæгдæр рацу, рауай! 
(Бæппу йæм бауад. Иннæ сывæл- 
лæттæ кæсынц. Фаризæт дæр. 
Тембо рæвдауы Бæппуйы.) 
Бæппу 
(Ныххæцыд Тембсйы ливорыл.) 
Мæнæн æй ратт дæ ливоры, Тембо, 
Гæрæхтæ дзы кæндзынæн. 
Тембо 
Хъæуы дæ, нæ?.. 
Фыццаг лæппу 
Æмæ Бæппу цы нæ ракурдзæн?! 
Тембо 
(Лæппутæм.) 
Куыд цæрут, куыд, уæ ног цæрæн бынаты? 
Хæрзаг уæ хъазт, уæ хъæлдзæгæн кæрон нæ 
вæййы?! 
Фаризæт 
Æгæр фыдуаг сты. 
Фыццаг л æпп у 
Фыдуаг, уæдæ... 
256 

Дыккаг лæпп/ 
Фыдуагæй нæм бæргæ ницы ис. 
Тембо 
(Кæсы та алырдæм.) 
Цы рæсугъд рæстæг у! Цы диссаг бон скодта! 
Цы диссаг уддзæф хæссы быдыртыл! 
Фа риз æ т 
Дзæбæх рæстæг. 
Тембо 
(Бæппумæ.) 
Бæппу, нана æмæ дада кæм сты? 
Бæппу 
Нана хæдзары ис, дада та уæртæ ныхасы 
Кæйдæр сæр дасы. Кард сцыргъ кодта æмæ... 
Фыццаг лæппу 
Тембо, куывд нæм куы уыдзæн абон. 
Дыккаг лæппу 
Иу дынджыр фыркъа дзы аргæвстой. 
Фыццаг лæппу 
Уæливыхтæ скодтой. 
(Ас лæджы фæзмгæйæ.) 
^Сау бæгæны æнхъизгæ*. 
Фаризæт 
Фыдуаг, ды та цæй сау бæгæнытæ зоныс?! 
Бæпп у 
Нана дæр дзы уыдис. 
17 Гæдиаты Ц. Æвзаргæ уацмыстæ 257 

Фыццаг лæппу 
(Лыккаг лæппумæ.) 
Цæй, цомут та куывды бынатмæ! 
Дыккаглæппу 
Цæй, цомут! 
Бæппу 
Æз дæр цæуын. 
(Алыгъдысты иумæ.) 
4-æм ÆВДЫСТ 
Т е м б о 
Нырма, цыма, зæгъгæ дæр ницы кодтам, уыйау! 
Нырма, цыма, кæрæдзи дæр нæ рæвдыдтам! 
Фаризæт 
Дæ фенд мæнæн æгъгъæд рæвдыд у... 
Т емб о 
Фари, рæхджы, рæхджы... Фæззæгмæ бирæ нал ис... 
Ф а р и з æ т 
Кæд уыдзæни фæззæг дæр?! 
^Хъусы.) 
Цæй зард у уый? 
Тембо 
(Хъусы.) 
Нæхиуæттæ уыдзысты... 
(Дымгæ дардæй æрбахаста зарæг. 
Лзырзтæ нæ хъуысыиц. хъуысы æр- 
мæст мелоди. Уыцы мелодимæ гæсгæ 
Тембо зары.) 
^Тылаттатæ байуæрстой 
Æрнæджытæ, гæмæхтæ41. 
ГДзуры.) 
258 

Тылаттаты рæстæг бæргæ фæцис. Нæхицæн 
райстам зæхх. 
Нæхи бацис нæ бар... Сæрибар нæм æрцыд 
Уырны нæ, хорз æгъдауыл хæст кæй фестæм, уый. 
Æмбарæм æй, хуыздæр къахыл кæй ныллæууыд 
нæ цард. 
(Зары та æнцад.) 
„Черменæн хай равзæрстой 
Цъыфдзæстытæ, къæдзæхтæ". 
Чермен, мæгуыр адæм, æрцардысты быдыры, 
Мæлдзыджыты, мыды бындзыты хуызæн систой 
куыст, 
Цы ма сæ хъæуы,—уый æнцойад, уый 
æнæхъыгдард, 
Фæлæ нырма нæ ныууагътой сæ кæнон фыдуæгтæ. 
Фа ризæт 
Кæм сахуыр дæ, кæм, афтæ дзурын та, 
Дæ хорзæхæй? 
Тембо 
Æмæ ныр дзыллæ тох ’мæ дзургæ куы кæнынц, 
Уæд дзы цымæ мæнмæ нæ цæуы хай! 
Фаризæ т 
Рæсугъд ныхæстæ сты, дзæбæх ныхæстæ сты. 
Куы ницы зæгъын æз. 
Тембо 
Уæддæр, Фари, дæуæй рæсугъддæр не сты... 
Фа ризæт 
(Йæ цæсгытæ ’руагъта.) 
Æстæ... Ныууадз... Рæсугъдтæ бирæ ис. 
Тембо 
(Рæвдаугæ фæзмы.) 
„Рæсугъдтæ бирæ ис". Рæсугъдтæ бирæ сты, 
Фæлæ мæнæн дæуы йеттæмæ никуы ис рæсугъд. 
259 

Фариз æ т 
Æцæг зæгъыс? 
(КæсьГйæм уарзондзинады кастæй.) 
Тембо 
Æцæг зæгъын, уæдæ мæнг зæгъын?!.. Фари, 
зæгъ мын... 
Фари зæт 
Тембо... Нæ зонын... Зæрдæ ссудзы хаттæй-хатт... 
(Уарзондзинады каст кæнынц кæ- 
рæдзимæ. Тембо Фаризæты къух 
райста. Æнцад-æнцад фæцæуынц.) 
Тембо 
Фари, кæс-ма, кæс хæхтæм.—Куыд æртгивынц! 
Куыд зынынц арвы цъæхы урссæр цъуппытæ! 
Куыд рæсугъд у сæ цæстæнгас нæ хæхтæн абон!.. 
Хъуыды ма йæ кæныс, иумæ сæм куы кастыстæм... 
Куыд æрбакаст изæры хур... Хъуыды ма кæныс, 
Фари? 
Фар и зæ т 
Куыннæ йæ хъуыды кæнын! 
(Ацыдысты.) 
5-æм ÆВДЫСТ 
(Æрбацыдысты Гигол, фыц- 
цаг лæг æмæ дыккаг лæг.) 
Г и г о л 
Нæ фæллой хорз фæзынд, дзæбæх фæзынд,— 
кæсут! 
Фыццаг лæг 
Дзæбæх, рæсугъд хуымтæ. 
266 

Дыкжаг лæг 
Кæм ис сæхи хуызæн, кæй зæгъын æй хъæуы. 
Куыд у нæ куывды хъуыддаг? 
Фыццаг лæг 
Фæсивæд архайынц: сæхи бар сæ уадз. 
Ги гол 
Уый хорз... Фæлæ уæддæр цы хуымтæ 
аскъæрдтой? 
(Кæсы дардыл.) 
Фыццаг лæг* 
Нæхи хæххон лæг та куыстахуыр нæу æви? 
Нæ хохы царды зынтæ чи бавзæрста, уый 
фæразон у. 
Дыккаг лæг 
Æцæгдзинад, кæй зæгъын æй хъæуы. 
Г и го л 
Куыд райдзаст у уæддæр нæ ног бæстæ! 
Ф^ыцца г лæг 
Цæй зарæг у? 
(Хъусынц. Дардæй цæуы зарын.) 
„Чермен дын хуым бакодта 
Дзæбæх, æнцад æнцойæ, 
Нæ уæздæтты бадомдта: 
Æстарстысты йæ койæ\ 
(Кæсынц, зарæг кæцыр- 
дыгæй цæуы, уыцырдæм.) 
Дыккаг лæг 
Нæхиуæттæ уыдзысты? 
Фыцдаг лæг 
Нæхиуæттæ, уæдæ! 
261 

Гигол 
Хуыздæр уындзыстут. Чи уыдзæн сæ разæй? 
Фыццаг л&г 
Естъа... Æндæр сæ зачъеджын та чи у... 
Дыкка г лæг 
Йæ сау зачъе пехуымпары зачъейау... 
Гигол 
Естъа, мæ хур, лæг у. 
Дыккаглæг 
Йæ удыл иæ ауæрды, кæй зæгъын æй хъæуы. 
Фыццаг лæг 
Чермены зарæг, Чермены... 
(Зарын цæуы тынгæй-тынгдæр.) 
Дылаттатæ байуæрсгой 
Æрнæджытæ, гæмæхтæ". 
Ги гол 
Уæ, уæ зарæг амояды зарæг фæуа. 
Дыкка г л æг 
Дзæбæх лæгхуыз сты. 
Иу мæ 
Фæрнæй цæут! Фæрнæй цæут! 
6 æм ÆКДЫСТ 
Гыгы æмæ ма чидæртæ æрбацыдысты иуæрдыгæй. Фæцæуыиц 
бæлццæтты ’рдæм имнæтимæ. Сывæллæтгæ дæр семæ. 
Гыгы 
Æз дзидзидай сывæллæттæй кæй зыдтон, 
Мæ хъæбысы кæй рæвдыдтон... Уæ рынтæ ахæрон. 
262 

7-æм ÆВДЫСТ 
Естъа æмæ йе’мбæлттæ æрбацыдысты хæцæигæрзтимæ. Кæмæ 
лзы ис топп, кæмæ ливор. Ис .азы ахæмтæ, хъаматæ кæуыл ис; 
Естъайæн йæхиуыл æрмæст ливор. 
Е с т ъ а 
Уæ бонтæ хорз1 
Гыгы 
Мæ хъæбысы дæ акæнон, мæ хъæбысы. 
Фыдæлты ’гъдау: нæ йæ хъæуы æппарын. 
(Естъайæн хъæбыстæ кæны. 
< æ къухтæ дæттынц а/»ам сæ 
кæрæдзнмæ. Арфæтæ кæиынц.) 
Гыгы 
Естъа, нæ ныфсы фидар дæ, нæ мæсыг... 
де^мбæлттимæ. 
Кæй ма уæ федтон, кæй, мæ рагон цæстытæй. 
Уынгæ дæр нал кæнын, уынгæ. Дзæбæх, æнæниз?.. 
Е с т ъ а 
Дзæбæх, æнæнизæй фæцæрут! 
Гыгы 
(Фæсивæдмæ.) 
Фæллад уыдзысты... Марадзут!.. Фæкæсут! 
Гй гол 
Фæкæсут! Бадантæ..* æндæр... 
(Фæсивæдæй чидæртæ 
ауадысты.) 
Гыгы 
Мæгуыр ма стæм нырма, мæгуыр, мæ хуртæ. 
Мæлдзыджытау бæргæ систам нæ куыст, фæлæ... 
263 

Естъа 
Бæркадджын ут! Мæгуыры кой цæмæн кæныс? 
Гигол 
Æнæзæгъинаг уæд мæгуыр! Сымах фæрцы, Естъа, 
Мæгуырыл нал нымайæм мах нæхи. 
Дыккаг лæг 
Æцæгдзинад, кæй зæгъын æй хъæуы. 
Гыгы 
Уæд та уал мæнæ ацы цъæх нæууыл æрбадут. 
Цы лæгтæ нын ныйистут, цы, уæ рынтæ ахæрон. 
Æгæр зæронд уын бадæн... Нал фæразын, нал... 
Мæ зæрдæ ма дæрдæг у, гъе, фæлæ мæ уæнгтæ... 
Æрбадут уал... Фæллад уыдзыстут, уæдæ цы? 
Мæхæдæг ауайон... Мæхæдæг та куы нæ 
фæкæсон, уæд..* 
Гигол 
Гыгы, æгъгъæд дын у, æгъгъæд! 
Естъа 
Гыгы... 
Гыгы 
(Тагъд-тагъд.) 
Цытæ мын дзурут! Нæй мын, нæй!.. Фæкæсон... 
Сымах уал абадут чысыл. • 
(Фæцæуы, цæугæ-цæуын дзуры.) 
Цы лæгтæ мын ныйисты! 
(Ацыди.) 
8-æм ÆВДЫСТ 
Гиго л 
Æрбадут уал! Цы лæуут? 
264 

Естъа 
Æрбаддзыстæм. 
(Æрбадтысты.) 
Рæсугъд бæсты æрцардыстут, рæсугъд рæтты. 
Нæ зæрдæ срухс уæ цæрæн бынаты фендæй. 
Кæд ма йæ зæххы хъæд, йæ бон дæр афтæ у, 
Уæд ма цы хъæуы ’ндæр лæджы фæрæзæн?! 
Гигол 
Хуыздæр бынат нæ хъæуы, нæ. Йæ зæхх, йæ 
уддзæф. 
Йæ дон та хохы дæтты ад кæны. Кæм ис йæ 
хуызæн? 
Нуазынæй дзы не’фсæдæм. 
Фыццаг лæг 
Кæм ис, кæм ахæм ран, йæ мад амæла. 
Дыккаг лæг 
Кæй зæгъын æй хъæуы. 
Гигол 
Естъа, æгас нын ут, æгас, уый йеттæмæ 
Нæ къахыл слæууын нæ бар. 
Естъа 
Нæ бон цы уа. 
Фыццаг лæг 
Уæ бон нын бирæ уæд! 
Г и г о л 
Цымæ, Естъа, нæма баиу сты нæхиуæттæ 
уырысимæ? 
Е стъа 
Нæма, фæлæ ныфс ис... 
265 

Гиго л 
Ног царды ’гъдау, дам, тынг ныффидар уым. 
Зæххы хъуыддаг дæр, ног æгъдауы ахаст дæр 
зæгъынц. 
Естъа 
Зæгъынц æцæг. Уыдзæни уый. 
Гигол 
Ныр уыцы мæгуыр кусæг, мæгуыр музуккимæ 
баиу... 
Фыццаг лæг 
Мæгуыр мæгуыры хорз æмбары. 
Естъа 
Хъæугæ дæр уый кæны. 
Гигол 
Æрсабыр уыдаиккой уæдæ нæ сыхаг адæмтæ дæр, 
Нæхи фыдуæгтæ дæр, æттагон бирæгътæ дæр?! 
Естъа 
Фыдуаг бирæгътæ ма дзы бирæ ис. Æзмæнтынц. 
Лæбурынц хаттæй-хатт. Фæлæ сæ сыкъа саст у. 
Гиго л 
Дæ хорзæхæй, Естъа, цæйæфсады кой кæныс? 
Цæй урс æф.ады? Хъыгдарынц, дам, æвзæр. 
Хынджылæг, дам, кæнынц, уæлдайдæр мæгуыртæй, 
Куыд зæгъынц афтæ, марынц, арт æидзарынц. 
Æстæрсæм хаттæй-хатт. 
Фыццаг лæг 
Цынæтæ фæдзурынц: æссæуынц, ие ссæуынц, 
Дзæгъæлы дзырд. 
266 

Естъа 
Нырма, æцæгдзинадæй, змæст у бæстæ, 
Нырма нæ цард нæма сбадти йæ нывыл. 
Нырма фыцы, гуылфгуылф кæны нæ царды фурд. 
Нæ сыхаг адæмтæ чысыл æрынцадысты, 
Сабырдæр у, æнцаддæр у кæмдæриддæр, 
Фæлæ нырма нæма фесæфт фыдуаг. 
Нæма ныууагъта йе ’лгъыст, йæ фыдбылыз кæнон. 
Æзмæнты адæмы, æттæг-мидæг сæ акæны. 
Цæмæ гæсгæ? Æмхуызон мæгуыртæ фылдæр, 
Æмхуызон æфхæрдтæ, æнæскаст, бархъуаг; 
Зæххагур, царды хорзмæ бæлгæ, мах хуызæн, 
Æсхæцынц иууылдæр сæхиуыл... Дæлзæх куы 
фаеуид 
Мæгуыры знаг, нæ ардауæг! Гуымирытæ нырма. 
Цы сын хъæуы, цы, æррайæн ныры знæт 
рæстæджы? 
Куы ’мбариккой, кæм ис сæ хорз, кæцæй гуыры, 
Уæд сæ цæй урс æфсады мæт уаид. 
Сымах хуызæн æрцардысты, æрцахстой зæхх, 
Мыды бындзытау бавнæлдтой сæ цард аразынмæ, 
Фæндтæ кæиынц сæ царды хорз ныффидарыл, 
Бæрзондмæ схызти, скадджын кусæг лæг, 
Æмæ куыннæ уа кадджын? Йæ къухы бартæ, 
Ныххæцыд хорз йæ царды рохыл. Кусы зондæй, 
Хуымгæнæг адæм дæр, куы акæсат, уæд райстой 
Æлдаргæнæг зæхджынтæн сæ тыгъд быдыртæ, 
Нæй, ничЪуал фæхуддзæни гутонгæнæгыл, 
Нæй, ничиуал фæхуддзæни мæгуыры къогъодзийыл, 
Мæгуыры бызгъуыртыл, нæй, ничиуал фæхуддзæн! 
Нæй, ничиуал ын байсдзæн ныр йæ зæхх, 
йæ бартæ, 
Йæ тыхмæ фефсæры, фæцæуы кусæг лæг, 
Фæлæ сын комы змæнтын адæмы знæггæн, 
Сæ рагон царды ’гъдаумæ ма æнхъæлмæ чи кæсы. 
Гъе ныр дæр та цæйдæр æзмæсты кой хъуысы 
Цæгаты ’рдыгæй. Стæй акæс уæд, нæхи 
къуыдиппытæ... 
Сæхиуыл нал хæцынц, æссæуынц, дам, æссæуынц, 
дам. 
267 

Æцæгдзинадæй, кæд исчи ссæуы ныр цæгатæй, 
Уæд уый уыдзæн æцæг тыхгæнæг, адæмы знаг. 
Фæлæ кæм ис, кæм, адæмæн ныббырсæн? 
Æссæуынц, дам... Уæд мах цы ми кæнæм? 
Фæлæ... дæле сæ скъуырдтой сырхтырысаджынтæ, 
Уыцы „цъæххудджынтæ", æмæ бырсынц уæлæмæ. 
Бырсынц... Ей, чи ма абырсдзæни кусæг лæджы? 
Хъæддых лæууын хъæуы! 
Гигол 
Хæцæнгарз нæй, Естъа, хæцæнгарз. 
Естъа 
Амал хъæуы хæцæнгарзæн дæр. 
9-æм ÆВДЫСТ 
Фыццаг лæг 
Гыгы уæм дзуры: рацæут, дам. 
Гиго л 
Цæй, сыстут. Амардтам уæ ’ххормагæй. 
(Сысталысты. Фæцæуынц. Фæси- 
вæдæй ма чидæртæ баззадысты.) 
10-æм ÆВДЫСТ 
Фæсивæдæй ноджы чидæртæ æрбацыдысты. Æргмбырд сгы. 
Фæсивæдæй фыццаг 
Фæдзурут фæсивæдмæ! Нæ цытджын уазджытæн 
Куы нæ саразæм хъазт, уæд нæй. 
Фæсивæдæйдыккаг 
Дыууæ-æртæ кафты, æндæр мæн нæ хъæуы. 
268 

Фæсивæдæй æртыккаг 
Фæдзурут чызджытæм. Кæм сты? 
Фæсивæдæй дыккаг 
Тымбыл кафт уарзын æз. 
Фæсивæдæй фыццаг 
Кæсгон кафт дæ нæ хъæуы? 
Фæсивæдæй дыккаг 
Кæсгон кафт дæр та базыдта? 
Фæсивæдæй æртыккаг 
Рæсугъд... рæсугъд чызгимæ. 
Фæсивæдæй дыккаг 
Рæсугъд ад дæр зоныс, нæ? 
Фæсивæдæй фыццаг 
Æмæ ныр ахæм диссаг рухс быдыры 
Æнæ рæсугъд цæй цард у? 
Фæсивæдæй дыккаг 
Æнæ рæсугъд, зæгъыс? Кæимæ кафдзынæ? 
Фæсивæдæй фыццаг 
Кæимæ кафдзынæн, уый фендзынæ. 
Фæсивæдæй дыккаг 
Тембо, еблагъуæ у не ’мбырдмæ! 
11-æм ÆВДЫСТ 
Тембо 
Сымах та сайыны хъазт саразут. 

Фæсивæдæй фыццаг 
Ныртæккæ чызджыты дæр хъæуы ардæм. 
(Æрбацæуынц.) 
Тембо 
Естъайы мах куы нæ скафын кæнæм, уæд куыд! 
Мийаг нæ хъаст куы ракæна, уæд та? 
Æз æм цæуын... 
Фæсивæдæй фыццаг. 
Рæсугъд... 
(Тембо ацыд.) 
12-æм ÆВДЫСТ 
Чызджытæ æрбацыдысты. Æрлæууыдысты. Фæндырæй 
цæгъдыни. 
Фæсивæдæйдыккаг 
(Хъазгы тымбыл аразы.) 
Фæстæдæр алæуут! Ей, æрцыд нæ хъазты бон! 
Естъайæн-иу æрцæгъдут хорз! 
(Фæсивæды ’рдæм,) 
Æмдзæгъд, куыд æмбæлы,—нæ уазæгæн! 
13-æм ÆВДЫСТ 
Естъа æмæ Тембо, сæ фæдыл чидæртæ. 
Тембо 
Æрцæгъдут хорз! Æмдзæгъд! 
Естъа 
Стыр бузныг фæсивæдæй! Уæ хъазты фарн! 
(Рацыди чызг, стæй Естъа. 
Кафынц тымбыл кафт.) 
Тембо 
Æмдзæгъд нæ уазæгæн! 
270 

Фæсивæдæй дыккаг 
Æмдзæгъд хъæлдзæгæй! 
(Ракафыдысты. Естъа акуывта 
чызгæн йæ сæрæй. Фæсивæдт 
арфæ ракодта. Ацыди.) 
14-æм ÆВДЫСТ 
Фаризæт рацыди. 
Фæсивæдæй фыдцаг 
Тембо, дæ рад! 
Фæсивæдæй дыккаг 
Æрц, æрц, лæппутæ! 
(Гембо æмæ Фаризæт кафынц.) 
Куыд фидауынц сæ дыууæ дæр. Æрц! æрц! 
Фæсивæдæй ф ыццаг 
Рæсугъд. 
Фæсивæдæй дыккаг 
Бæ * *ыиц кæрæдзийæн. 
Фæсивæдæй фыццаг 
Расу^ъд! Æмдзæгъд! Æмдзæгъд! 
(Тымбыл кафт фссты. Кафынц. 
кæсгон кафт.) 
Фæсивæдæйдыккаг 
Æмдзæгъд—тымбыл кафты лымæн. 
Фæсивæдæй фыццаг 
Кæсгон кафтæн лымæн та чи у? 
271 

Фæсивæдæй дыккаг 
Кæсгон кафтæн фæндыры цагъд. 
(Тембо æмæ Фаризæт фесты 
кафт. Рацыди чызг, стæйфæси- 
вæдæй фыццаг). 
Фæсивæдæй дыккаг 
Дæ кæсгон кафт нын равдис. 
Æмдзæгъд! 
(Кафынц. Кафт нæма фесты, афтæ 
хъæр фæс сценæйæ: „Фæдис, нæ хох, 
фæдис! Ныббырстой знæгтæ! Ны- 
хæлдтой хæдзæрттæ! Фæмардтой 
адæмы! Фæдис!") 
Тембо 
Цы фæдисы хъæр у? 
(Чызджытæ айстой сæхи. 
Хъазт хæлы). 
15-æм ÆВДЫСТ 
Естъа æрбауад, йæ фæдыл фæсивæд, адæм, сæ хæцæнгæрзтæ 
уынынц. Уацхъуыдхæссæг æрбауади. 
Естъа 
Цы ’рцыди, цы? Цы та ’рцыди? 
Уацхъуыдхæссæг 
Æрбацыдысты рагъмæ урсытæ. Æрбырстой 
бирæгътау. 
Фæмардтой адæмы. Сæ хæдзæрттæ сын басыгътой. 
Сæ ис, сæ бон, сæ фосы мур сын байстой. Æрра 
сырдтæ! 
Зæхх, дам, сæрибар, дам, агуырдтат, нæ?! 
Æрра бирæгъты балау... 
Естъа 
Цы мыккаг сты уæд? 
272 

Уацхъуыдхæссæг 
«Фылдæр хъазахъ. Нæхиуæттæй дæр бирæ... 
Кæсгон æлдар... 
Естъа 
Куыд бирæ сты? 
Уацхъуыдхæссæг 
Кæуылты сты... 
Естъа 
Бæхджын, йе фистæг? 
Уацхъуыдхæссæг 
Фылдæр бæхджын. Сæ худтыл урс бæттæнтæ. 
Æлгъыст... фыдуаг... æрра... фыд расыг... 
Е с тъ а 
Цы хæцæнгарз сæм ис? 
Уацхъуыдхæссæг 
ЗСæцæнгарзæй æххæст... Хъусут! 
(Дардæй хъуысы пулеметы хъæр.) 
Естъа 
(Тембомæ.) 
Тембо, ды де ’мбæлттимæ æрх-æрх ацу! 
Æрбадут уым дæрддзæф. 
(Иннæрдæм.) 
-Сымах та ’рбадут дон-дон ам уæлæмæ! 
(Сеппæтмæ.) 
Æхсар хъæуы! Нæмыгыл ауæрдут æрмæст! 
Мæлæтæй ма тæрсут! Цæугæут тагъд! 
Æз та ам астæуæй уыдзынæн. 
(Тембо йе’мбæлттимæ иуæрдæм ацы- 
ди. Иннæ фæсивæд иннæрдæм.) 
18 Гæдиа:ы II. Æвзаргæ уацмыстæ 273 

Е с т ъ а 
(Гиголмæ.> 
Гигол, æрвитын хъæуы адæмы. Фæстиат мауал кæн- 
Сывæллонæй, чызгæй, зæрондæй,—•схæццæ сæ кæ 
хъæумæ* 
Стæй фæдис дæр арвит. Цæй, фæстиат нал!.. 
Г и го л 
Кæд уын æз дæр фæбæззин ам?! 
Естъа 
Фæстиат мауал кæн. Гигол, куыд дын загътон! 
(Тынгдæр ссыд’пулеметты хъæр. Ги~ 
гол ауад. Естъа дæр æрфыты фæе 
сценæ фæцис. Адæм лидзынц. Ноджы 
тынгдæр фехъуысти пулеметты хъæр* 
Æвиппайды Естъа рауади, йæ риуыл 
хæцгæ. Æрхауди.) 
17-æм ÆВДЫСТ 
Естъа 
О—оф! Фæцис... фæцис мæ цард... Мæлын... 
18-æм ÆВДЫСТ 
Гыгы, Гигол, фыццаг лæг, дыккаг лæг. Хъызмыдæ æд сывæл- 
лæттæ. Фаризæт, сæ Сызгъуыртæ сæкъухы. Ноджы мачидæртæ- 
Г ы г ы 
(Æрхауд Естъайы цур.> 
Нæ къона куыд æрбайхæлд! 
Г и го л 
(Æрзоныгыл кодта, хæцы йыл.> 
Æлгъыст фæуæнт! Æлгъыст фæуæнт! 
274 

Е с тъ а 
(Уæззау хъæлæсæй.) 
Мæлын... Фæндыд мæ бирæ хорз цыдæртæ. 
Нæ мын бантысти, нæй, мæлын. Фæцис мæ царп. 
Æрбацæуынц фыдуаг бирæгътæ. Цы сын кодтам? 
Цыдыстæм мах нæ царды хорзмæ... Цы сын кодтам? 
Сымах тæригъæд! Оф! Мæлын. Куыд хорз бои у! 
Бæргæ æрцæудзæн ноджы хуыздæр, рæсугъддæр 
бон. 
Тыхгæнæг нал уыдзæн. Æдасæй райсдзыстут уæ 
куыст... 
Рæхджы... рæхджы фæзындзысты нæм не’мбæлттæ 
дæр. 
Рæхджы фæзындзысты сæ сырх тырысатимæ 
не’мбæлттæ! 
Рæхджы... Сæ бæхты къæхты хъæр мæм хъуысы 
дардæй. 
Сæ сармадзанты хъæр мæм хъуысы дардæй. 
Сæ сырх тырысатæ зынынц æнæкæрон быдыртæй. 
Ей, фезмæлут! Æнхъæлмæ уæм кæсæм... 
Æнхъæлмæ... 
Фæцис... Фæцис... Мæлын... Тембо кæм ис? 
19-æм ÆВДЫСТ 
Тембо æмæ ма чидæртæ. 
Тембо 
Циу, цавæр у... Естъа... Æллах! 
(Джихæй аззад.) 
Естъа 
(Æнцаддæрæмæ æнцаддæр.) 
Фæцис... Фæцис... Мæлын... Тембо кæм ис? 
Æрцу-иу уæд мæ ингæнмæ, æрцу! Ныхъæриу кæн, 
Æрцыдысты, зæгъгæ. Ныххой-иу мын мæ ингæн. 
Кæд, чи зоны... Мæлын... Хæрзбон... Хæрзбон... 
(Мæлы.) 
275 

Гы гы 
(Хъарæг.) 
Мæ хæдзар куыд фехæлд! 
Цы тагъд дыл æрталынг! 
Дæ бонæй, дæ цардæй 
Куы ницыма федтай! 
Тембо 
(Кæуын æввонг.) 
Куыд иунæгæй нæ ныууагътай, куыд?! 
Æлгъыст фæуæнт дæ марджытæ! 
Фыццаг лæг 
Æлгъыст фæуæнт! 
Дыккаг лæг 
Æлгъыст фæуæнт! 
Т е м б о 
Дæ туг дын райсдзыстæм мах не знæгтæй! 
Дæ хорз фæндтæ дын сæххæст кæндзыстæм... 
(Ссыди та пулеметты хъæр.) . 
Ги го л 
Кæуынæй ницуал. Рухсаг уæд! Цæй, сисæм æй. 
(Систой марды. Фæхæссынц æй. 
Хъызмыдæ йæ сабитимæ йæ 
цæссыгтæ сæрфгæ.) 
Г ы гы 
Мæ хæдзар куыд фехæлд! 
Мæ бындур куыд фехæлд! 
Дæхи нын нывонды 
Куы ’рхастай... 
(Ацыдысты. Ахастой марды дæр, иу 
цъус сценæ—афтид, стæй ирон дарæсы 
æфсæддон, йæ худыл урс бæттæн, йæ 
винтовкæ йæ къухы, афицеры пъагон- 
тæ йыл.) 
Урсæфсæддон 
Æвзæр къуыдар! Зæхх уæ бахъуыди, нæ? 
Уый та уын зæхх! 
Æмбæрзæн. 

СТАТЯТÆ 
1~" 

ЕЛБЫЗДЫХЪО БРЫТЪИАТЫ 
1881—1923 
Елбыздыхъо Брытъиаты—ирон драматикон фыс- 
сæг. „Хазбийы", стæй „Дыууæ хойы", стæй „Амы- 
раныа ныффыссæг,—афтæ фæзæгъынц кæддæрид* 
дæр. Фæлæ бафæрсгæйæ, кæд æмæ кæм райгуыр- 
дис нæ фыссæг, кæм æмæ куыд ахуыр кодта скъо- 
лайы, цы куысты лæуд уыди, куыд цыди æмæ куыд 
ацыди йæ цард,—уæд ахæм бафæрстытæн бирæтæ 
дзуапп не ссардзысты. Кæд цы ныффыста, цæмæ 
гæсгæ сæвзæрдысты æмæ сырæзыдысты нæ фыссæ- 
джы зонды æмæ нæ фыссæджы зæрдæйы уыцы 
алыхуызон хорз хъуыдытæ, цæмæ гæсгæ хонæм 
мах зынаргъ Елбыздыхъойы фыстытæ,— уыдæттæ 
нырма лыстæг зындгонд æмæ бæрæггонд не сты. 
Афтæмæй та ныры рæстæджы, уæлдайдæр ныры 
рæстæджы йæ куыст йæ адæмимæ баиу кæнын- 
мæ чи хъавы, йæ адæмы царды фæндæгтæ æмæ 
<фæндиæгтæ бамбарынмæ чи хъавы, уый хъуамæ нæ 
литературæйы зынгæдæрæй цытæ ис, уыдон иууыл- 
дæр зона. Цæмæйдæриддæр литературæ æвдисы 
дард, царды аиппытæ, царды хæрзтæ, райгом кæны 
.лæджы зæрдæйы сусæг фæндтæ æмæ баппары 
лæджы зæрдæмæ хорз бæллиццæгтæ. 
Брытъиаты Елбыздыхъойы фыстытæ, махмæ 
куыд кæсы, афтæмæй нæ литературон фыстытæй сæ 
тæккæ зынгæдæртæй сты æмæ сын æнæ базонгæ 
мæй алкæмæн дæр. 
Брытъиаты Елбызаыхъо райгуырдис Куырттаты 
279 

комы, Дæллагхъæуы, 1881 азы, мартъйæн йæ 10-мы~ 
Елбыздыхъойы фыд Цопан фондз æфсымæрæн уы- 
ди сæ хисдæр. Елбыздыхъойы райгуырыны рæстæ- 
джы ма иумæ цардысты æфсымæртæ. 25 удгойма- 
джы, фæзæгъынц, уыдис сæ хæдзары. Рагон æгъ- 
дæуттæм гæсгæ, бинонтæй алчи дæр йæ куыст зыд- 
та, алчи дæр йæ куыстмæ арæхстис, афтæ, æмæ би- 
нонтæ уыйас хъуаг ницæмæй æййæфтой. Зын у 
зæгъын нæ хохы цæрджытæй искæйы тыххæй, ни- 
цæмæй хъуаг æййафы, зæгъгæ. Фæлæ Цопан æмæ 
йе ’фсымæртæ цалынмæ иумæ цардысты, уалынмæ 
хъуаг ницæмæй æййæфтой, æцæг... „Уазæгуарзон,. 
алцæмæй дæр рæвдз",—афтæ фыссы Гуыриаты Га~ 
гуыдз, йæхæдæг Куырттаты комаг, ацы бинонты 
тыххæй. 
Елбыздыхъо уыдис фондз хойæн сæ кæсдæр> 
æмæ сæ иунæг æфсымæр. Зын у ныр лыстæг æмæ 
бæлвырд сбæрæг кæнын, куыд рæзыди нæ фыссæг 
йæ фыццаг азты уым, Дæллагхъæуы, фæлæ, мах- 
мæ куыд кæсы, афтæ, йæ хъуыдыты ахасты, йæ- 
зæрдæйы конды стыр бынат ахсы, хæстæг æмæ» 
уарзон хæхты ’хсæн кæй фæцис чысылæй, уый. Хис- 
дæр хоты рæвдыд, рæсугъд хæхтæ, рæсугъд ком^ 
рагон фидæртты хæлдтытæ, фыдæлты мæсыг, хъæу- 
бæсты ныхас, хæххон адæмы зынвадат цард, Фий- 
аджы-доныхъæр,—уыдæттæ йæ зæрдыл куыд нæ ба- 
дардтаид нæ фыссæг йæ рагуалдзæджы бонты. 
Уыцы бонты ма æфсымæртæ иумæ цардысты... 
Фæлæ рæстæг цыди, афонтæ ивтой. Рагон иумæйьь 
цард, мыккæгты цард хæлдис Иры бæсты алы рт 
дæр æнцад-æнцад. Бирæбинонтæджын хæдзæрттæ* 
уарын байдыдтой. Ас адæмæй алчи дæр æрмæст 
йæхи мæт систа, райдыдта æрмæст йæхи гуылы.. 
бын æндзарын. Паддзахады æмæ рæстæджы ахаст 
дæр афтæ уыд, æмæ рагон æгъдæуттæн, рагон цар- 
ды æвæрдæн æнæ хæлгæ нал уыдис. Брытъиаты. 
фондз æфсымæры дæр нал фидыдтой сæ кæрæдзии- 
мæ æмæ куыд фæстæмæ байуæрстой. Цопан йæ бинон- 
тимæ цæрын систа иунæгæй. Цы йæм æрхаудаид уæд^. 
фондз дихы куы акодтой сæ ис, сæ бон, сæ фос, сæ: 
280 

мигæнæнтæ Брытъиаты фондз.æфсымæры! Мæгуыр> 
фæндагыл ныллæууыдысты Цопан æмæ йæ бинонтæ. 
Царды амал нал ардта бинонты хисдæр, сæ дарæг 
хохы æмæ быдырмæ ралидзыны фæнд скодта. Ра- 
лыгъди æмæ æрцарди Куырттаты комы дымæгмæ 
Хуыскъададжы. Бирæ нæ ацардис Цопан йæ ног 
цæрæн бынаты. Абыр,лжытæ йæ амардтой 1900 азы,. 
Елбыздыхъо ма Дзæуджыхъæуы скъолайы куы каст, 
уæд... 
1880—1890 азты дунейы тæф Куырттаты коммæ 
дæр бахæццæ, æмæ иу чысыл дарддæр чи уыдта, 
уыдон ахуырдзинадмæ æмæ рухсмæ райдыдтой быр- 
сын. Ацæргæ адæмæн ферæджы ис, фæлæ сæ са- 
битæн ахуырады фæндаг агуырдтой. „Мах талын- 
гæй баззадыстæм, фæлæ нæ сабитæн фæндаг скæ- 
ныныл бацархайæм",— афтæ-иу дзырдтой бирæтæ.. 
Æмæ Цопан та, царды хъуыддаг хорз чи бамбæр- 
ста, ахæмтæй уыдис. 
Елбыздыхъойыл 10 азы куы ацыдис, уæд æй 
йæ фыд Дæллагхъæуы скъоламæ радта. Уыцы рæс- 
тæджы Дæллагхъæуы ахуыргæнæг уыдис Собиты И.. 
Тынг зæрдиагæй куыста ацы ахуыргæнæг, æмæ йын 
Цопан куы бамбарын кодта, йæ лæппуйы Дзæу- 
джыхъæуы астæуккаг скъолатæй иумæ раттынмæ 
кæй хъавы, уый, уæд ма лæппуйы иннæтæй хицæ- 
нæй дæр ахуыр кодта. Иу аз фæцис Собиты ахуыр- 
гæнæгмæ Елбыздыхъо. Уалынмæ ахуыргæнæджы 
аивтой Хуымæллæгмæ. Зын кастис Цопанмæ йæ лæп- 
пуйы æрдæгфæндагыл ныууадзын. Уый агъоммæ Цо- 
паны чызджытæй иу, Олга, зæгъгæ, чындзы Хуы- 
мæллæгмæ ацыдис. Æрластой йæм хохæй йæ кæс- 
дæр æфсымæры. Райдыдта та ахуыр Собиты ахуыр- 
гæнæгмæ. Ацы хатт æм аз дæр нæ фæцис. Тынг цæр- 
дæг лæппу уыдис Елбыздыхъо, æмæ йын йæ цæр- 
дæг фылдæр фыдуагмæ æмбæрстой, афтæмæй иу 
бон Олга æмæ йæ лæг загътой: „Фесæфдзæн ам 
лæппу, йæ фыдмæ йæ фæгæццæ кæнæм". Бацыд та. 
фæстæмæ хохмæ Елбыздыхъо дæр. Дæллагхъæуы 
Собиты ахуыргæнæджы бæсты *суыста ныр Тыбыл- 
ты Ципо. Иу аз æй фæцæттæ кодта Ципо дæр Ел- 
быздыхъойы Дзæуджыхъæуы реалон скъоламæ. 
281 

1893 аз фæззæг, 12 азы йыл аивгъуыдта, афт& 
-Елбыздыхъо слæвæрдта экзамен æмæ бацыдис Дзæу- 
джыхъæуы реалон скъоламæ. Райдыдта ахуыр 
тсæнын. Хорз ахуыр чи кодта, разæй чи цыц къласы, 
уыдоныл нымад нæ уыдис, зæгъгæ, зæгъынц йе 
’мбæлттæ. Æмæ ахуыр дæр, æвæдза, хорз куыд 
кодтаид. Елбыздыхъо тынг мæгуыр цард кодта, 
паддзахады хардзæй йæ цалынмæ айстой, уалын- 
мæ. Цардис уæд реалон скъоламæ тынг дард, 
кæмдæр горæты кæрон, Джызæлы ’рдыгæй. Куыд 
царди, уымæн та хорз бæрæггæнæг æвдисæн у, 
дыууæ сомы кæй фыста мæй æд хæринаг, æд цæ- 
рæнбынат, уый. Стонг æмæ бæгънæгæй цыдис скъо- 
ламæ, фылдæрыл æмæ хуыздæрыл не’ххæстис йæ 
мæгуыр фыды фадат. Уый куы нæ уыдаид, уæд та 
паддзахы рæстæджы хицæуттæ, царды рохтæ кæй 
къухы уыдысты, уыдон цы цæстæй кастысты хæх- 
хон адæмтæм, уый нæ алчи дæр зоны. Скъолайы цы 
хæххон лæппуты ахуыр кодта, уыдоныл-иу „голо- 
лобые азиаты\ ^татарские лопаткиа æмæ сыл-иу 
æндæр мæстæймарæн нæмттæ æвæрдтой. Зынвадаты 
уæвгæйæ, Елбыздыхъо бирæ хæттыты скъола ныу- 
уадзыны фæнд дæр скодта, фæлæ та-иу кæм æм- 
балы уайдзæф æмæ дзырд, кæм ахуыргæнæджы 
уынаффæ æмæ æххуыс (Виддинов Н. Н.) фæныфс- 
джындæр кодтой лæппуйы. 
Реалон скъолайы ахуыры рæстæджы Елбыздыхъо 
тынг бирæ бакасти литературæйы фыстытæй. Фæ- 
зæгъынц: тынг, дам, уарзта уыцы рæстæг кæсын 
стыр англисаг драмæтæ фыссæг Шекспиры фыс- 
тытæ. 
Чи зоны, Шекспиры фыст драмæтæ кæсгæйæ йæ 
зæрдыл æрлæууыд иронау драмæтæ фыссын. Афтæ 
фæзæгъынц, скъолайы уæвгæйæ, дам, райдыдта 
>фыссын пьесæтæ. „Уæрæседзауы44 тыххæй зæгъынц 
бæлвырд, скъолайы ма куы ахуыр кодта, уæд æй 
кæй ныффыста, уый. 
Дæс азы фæахуыр кодта Елбыздыхъо Дзæу- 
джыхъæуы реалон сжъолайы æмæ йæ каст фæцис 
1903 азы. 
Йæ зæрдыл куыд нæ дардтаид йæ мæгуыр адæм 
282 

æмæ мæ мæгуыркомы адæмæн бакусон, зæгъгæ,—ра- 
куырдта ахуыргæнæджы бынат Дæллагхъæуы æмæ 
райдыдта кусын, йæхæдæг чысылæй цы скъолайы 
кастис, уым. 1903—1904 ахуыры аз фæцис Дæл- 
лагхъæуы ахуыргæнæгæй. Ахуыргæнæджы куыстæй 
уæлдай ноджыдæр архайдта исты базоныныл, адæ- 
мы цард бамбарыныл, стæй йæ фыссыи дæр нæ 
ныууагъта. Раст уыцы рæстæджы ныффыста „Ирон 
хабар",—„Худинаджы бæсты мæлæт". 
1904 аз тынгæй тынгдæр хæццæ байдыдтой Иры 
бæстæм Уæрæсейы змæлды фæйлауæнтæ. Революци 
кæй æрбахæстæг ис, кæй æрбацæуы, уый бамбæр- 
стой бирæтæ. Уæрæсёйы адæмтæ æнцадгай уæндон- 
дæр змæлын байдыдтой. Уæрæсейы музукк бирæ рæт- 
ты помещикты зæххытæ тыххæй истой, сыгътой сын 
сæ агъуыстытæ, æндæртæ. Кусджытæ бирæ минтæй 
сæ куыст уагътой æмæ-иу, уынгтæм иумæ рацæу- 
гæйæ, хъусын кодтой хицауадæн, цы домынц, цæ- 
уыл быцæу кæнынц, уый. Студенттæ, ахуыргонд адæм 
дæр змæлыдысты: „Фесафын хъæуы хæдхæцæг 
паддзахы ’гъдæуттæ". Уый уыдис æппæт адæмы 
фæнд. Революцион партитæ фыццаг уæд райдыдтой 
кусын Иры хъæуты. Хæстæг балæууыд Елбыздыхъо 
дæр революцион куыстмæ. 
1905 азы Елбыздыхъо бацыди Уæрæсейы Сопиал- 
демократон кусджыты партимæ æмæ куы Дзæуджы- 
хъæуы, куы та Иры хъæуты кусын байдыдта. Би- 
рæ рæтты нæхимæ ныр дæр ма æрымысынц, куыд 
куыста Елбыздыхъо Уæрæсейы фыццаг революцийы 
рæстæджы. Хорз та куыд нæ уаид йæ революцион 
куыст ын лыстæг сбæрæг кæнын, фæлæ нын уый 
ныхас дардыл асайдзæн... Нæ ныууагъта Елбыздыхъо 
фыццаг революцийы рæстæджы дæр йæ литературон 
куыст. Раст революцийы азты рæстæджы—1905—1906 
æзты ныф|)ыста йæ драмæ „Хазби". 
Куыд фæстæмæ, паддзахы хицæуттæ куы фæуæ- 
лахиз сты, куьГрцъисткодтой революцийы, куы ныл- 
лæууыд „ауындзæнты замана, реакцийы дуг, уæд 
нæ революцийы кусæг æмæ нæ фыссæг дæр йæ ахæ- 
стоны хæс бафыста. Фæбадтис ахæстоны фыццаг 
283 

Дзæуджыхъæуы, стæй та Назраны фидары A907— 
1908). Ахæстоны бадгæйæ æмæ ’нкард бонты Ел- 
быздыхъо фæфыста йæ хуыздæр драмæ „Дыууæ 
хойы". 
1908 азы административон æгъдаумæ гæсгæ æр- 
выст æрцыдис Елбыздыхъо Бакумæ. Бирæ дзы нæ 
фæдис Бакуйы. Бамбæрста, стыр скъолайы ма йæ 
ахуыр кæй хъæуы, уый æмæ æрхъуыды кодта 
Бетъырбухмæ (ныры Ленинградмæ)фæцæуын. Авгу- 
сты мæйы æнæ бар райсгæйæ, хицауады сусæгæй 
Дзæуджыхъæумæ ссыдис. Дзæуджыхъæуы Елбыз- 
дыхъойы зонгæтæ æмæ æмбæлттæ равдыстой „Хаз- 
бийы" 24 августы. Цыдæриддæр æрæмбырд кодтой 
уыцы изæр æхцайæ, уыдон иууылдæр радтой Елбыз- 
дыхъойæн æмæ йын загътой: цæугæ, иу азы фаг 
дын суыдзысты. Уыцы ’хцаимæ C70 сомы) ацыдис 
Елбыздыхъо Бетъырбухмæ æмæ райдыдта ахуыр 
Психоневрологион имституты. Бакасти дзы уым 
иу аз. 1909 азы сæрды та æрцыдис Дзæуджыхъæу- 
мæ. Дзæуджыхъæуы æрæвæрдтой „Дыууæ хойы". 
Куыддæр æрцыди, афтæ, цæмæн æрцыдтæ æнæ бар 
райсгæ, зæгъгæ, йæ æрцахстой Елбыздыхъойы хи- 
цæуттæ æмæ та йæ арвыстой Бакумæ. Фæцыд та, 
уæдæ цы, Бакумæ дæр. Бакуйæ дæр та ацыд, кæм 
ахуыр кодта, уырдæм, Бетъырбухмæ. 
Психоневрологион институты Елбыздыхъо фæцис 
дыууæ азы A908—1910 азты). 
Зын бонтæ йыл скодта уыцы рæстæджы Бетъыр- 
бухы. Искуыцæй æххуыс, æмæ йын чи баххуыс 
кодтаид. Искуы исты куыст æмæ уый дæр зын 
ссарæн уыдис. 1909 азæй фæстæмæ бынат агуры- 
ныл уыдис. Фæндыди ма йæ университет каст фæ- 
уын: ныфс æй уыдис, бынат куы ссара, уæд ных- 
хæцдзæн ахуырыл æмæ фæуыдзæн, цы факультет 
равзæрста, уый, юридикон факультет. Фæлæ йын 
бынат ссарыны амал фæцис æрмæст 1913 азы. 
1911 азы Елбыздыхъо ракуырдта Хъазбегаты 
Олгайы æмæ йæ æрхаста... 
Реакцийы дуг йæ кæронмæ фæцæйцыд. Революцион 
фæйлауæнтæ та райдыдтойнæрсын. Ленæйы гæрæхтæ 
цы аз æмæ цы мæй æрцыдысты A912 аз, апрель), 
284 

раст уыцы аз æмæ уыцы мæй рауагътой Бетъырбу- 
хы нæ фæсивæдæй чидæртæ ирон журнал „Хуры 
тын". Джиппыуадзæг æмæ редактор та йын уыд 
.Брытъиайы-фырт. Фыдыбæстæйæ дард, æнæ ’хца, æнæ 
фæкæсæг уыдысты æмæ сын бантыстис рауадзын 
æрмæст 3 номеры. 
1913 азы Елбыздыхъо йæхицæн куысты бынат 
ссардта машинæйы фæндæгты департаменты статис- 
тикон хайады. Стыр нæ уыдис йæ улуяа дæр—4 ту- 
маны, фæлæ йын уæддæр ахуыры ныфсæн стыр 
уыдысты. 
1913 азы бацыдис унизерситетмæ куыдлекцитæм 
хъусæг (вольнослушатель). 
1916 азы студент сси, латинаг æвзаг радта— ре- 
алон скъола-иу чи фæци каст, уыдон-иу унизерси- 
тетмæ нæ истой студентæй, æнæ латинаг æвзаг ратт- 
гæйæ. Рагæй цы агуырдта, уый ссардта, загъта: 
# ныр мæ бон бауыдзæн университет каст фæуын. 
1917 азы, раст фæс революци, майæн йæ 25 боны 
Елбыздыхъо каст фæцис Петрограды университеты 
юридикон факультет. 
Куыддæр каст фæцис, афтæ рацыдис Дзæуджы- 
хъæумæ æд бинонтæ. Стыр змæсты рæстæг скодта 
уæд Дзæуджыхъæуы. Октябры революци нæма ’рцы- 
дис, цы арæнтыл ахиздзæн æмæ цы фæндæгтыл 
.ацæудзæн Уæрæсейы революци, Цæгат Кавказы уый 
^бæрæг нæма уыдис. Елбыздыхъо кусы, куыд социал- 
демократ. 1917 азы фæцис иугонд хæххон адæмты 
Центрон Комитеты дæр. Куыста газетты дæр. Фæлæ 
рæхджы бамбæрста нæ фыссæг хъазахъаг булкъон- 
тæ, уырыссаг инæлæртгæ æмæ ирон къуыдиппытæ 
кæй ницы пайда ’рхæсдзысты адæмæн... Литературон 
куыст дæр нæ ныууагъта: куыста йæ фæстаг драмæ 
^,Амыраныла, кæцыйы райдыдта фыссын 1913 аз ы. 
1920 аз, советон хицауад куы ’рфидар ис фæстæ- 
мæ Терчы бæсты, уæд Елбыздыхъо йæ бирæ бав- 
заргæ зæрдæйæ бамбæрста, кæй æрцыди кусæг æмæ 
мæгуыр адæмы сæрыл хæцæг хицауад. Загъта йæхи- 
цæн: райдайон кусын. Кусын дæр райдыдта. Фæлæ 
йыл низ тых кæнын байдыдта, тæфсæг ын у,—зæгъ- 
гæ, загътой дохтыртæ. Тæфсæгæй йæхи дзæбæх 
285 

кодта. Фæлæ йын хостæ дæр æмæ уæлдæф дæр 
ницуал æххуыс кодтой. Æнцад, бонæй-бонмæ тади 
Елбыздыхъо, ьыффæлурс, смæллæг. Йæ кæрцы ми- 
дæг ма-иу хурмæ сбадти, ныфс ма-иу æй уыдис, 
хуры хъармæй æмæ хуры рухсæй кæд фæдзæбæх 
уаид. Фæлæ йын нал баххуыс кодтой нæ хостæ, нæ 
уæлдæф, нæ хуры рухс. Сентябрæн йæ 25-æмы 1923 
азы амардис нæ фыссæг. Баныгæдтой йæ Дзæуджы- 
хъæуы Уæллаг Иры уæлмæрдты. 
:!: * 
’<• 
Куыд кастис йæ литературон куыстмæ нæ фыс- 
сæг? Куыд кастис ирон театрмæ? Ацы фæстаг бафарст 
фылдæр уымæ гæсгæ у, æмæ мах нымайæм Елбыз- 
дыхъойы ирон театрæн стыр бындур сæвæрæгыл. 
1912 азы „Хуры тынæн* йæ фкццаг чиныджы 
рацыдис мыхуырæй Елбыздыхъойы фыст: „Маймули 
рухсаг, æгас цæуæд ирон театр". Ацы цыбыр пье- 
сæйы нæ фыссæг равдыста, цы цæстæй кастис ирон 
театрмæ, уый. 
Сценæйы Дзывгъисы дзуары кувæндоны систы 
’хсæн иу къуым. Маймули дзы рауай-бауай кæны,. 
æвдисы, дзурын æй кæй фæнды, фæлæ гоби кæй у, 
уый. Тæлмац, маймулийы адæмæн цытæ зæгъын фæн- 
ды, уыдæттæ дзуры. Маймулийыл худынц лæппутæ^ 
фæсивæд, ас лæгтæ, мæстæй йæ марыиц, дæ дзых, 
дам, лакъамийы ас, де ’взаг, дам, фийаджы хуызæн, 
хонынц æй сыкъаджын. Маймули дæр худæгæй 
мары, архайы хъæдын кардæй, хъæдын топпæй. Нæ 
йыл æрвæссынц маймулийыл адæм. Скуывта йын 
дзуары лæг йæ чъиритæ æмæ ацыд, не’рбадт йемæ. 
Сæ фæстæ алыгъд тæлмац дæр. Ныууагътой йæ иу- 
уылдæр, маймули æрхауд йæ зонгуытыл, хъыг кæны, 
кæуы. Æвиппайды сис фæкъæртт^ æмæ дзы рацыд. 
урс-урсидзæронд лæг. Йæ уæлæ кард, хъама, топп,. 
дамбаца, ирон урс дзауматæ, йæ къухы сырх тыры- 
са. Сыстын кодта маймулийы. Загъта йын: „Хъус... 
Адæмæн кусыс... Адæмы уарзыс. Дæ ныфс хæссыс 
уыдонæн зонд бацамонынмæ... Æз мæхæдæг амыд- 
тон адæмæн фæндаг. Мæ бæхы риуæй сын къæ- 
286 

дзæхтæ гæрстон, мæ фаты бырынкъæй сын сырдтон^ 
се знæгты, хъахъæдтон сын сæ бартæ мæ карды 
комæй. Базæронд дæн, Мæ куыст нал хъæуы, Цу, 
ды свш бацамон ног фæндаг, ног зонд, ног хъуыд- 
дæгтæ. Дæ зæрдæйæ цæуæд уарзондзинад, зонд та 
йынфæндагамонæг...Амондхæссæг у. Амонхорздзи- 
нæдтæ. Цу ’мæ хъахъæн. Цу ’мæ дзур. Цу ’мæ 
амон!а Зæронд лæг маймулийы тырысайæ æрæм- 
бæрзта, æмæ маймули фестад рæсугъд 20-аздзыд 
лæппу. Уый фæстæ дамбаца æртæ хатты маймулийы 
сæрыл æрхаста æмæ йæ фехста. Маймули уæлгоммæ 
ахауд. Зæронд лæг та цыдæр фæци. Æрбамбырд сты 
адæм. Дис кæнынц лæппуйыл. Чидæртæ ма йæ май- 
мули схуыдтой. „Маймули нал дæн, — зæгъы уый,— 
маймули рухсаг, æгас цæуæд ирон театра. 
Фæцис рагон фыдæлты царды уаг, кардимæ, топ- 
пимæ, дамбацаимæ бастчи уыдис. Æрбайсæфт урс- 
урсид зæронд лæг. Ног рæстæг ныллæууыд. Ацы 
ног рæстæдл<ы та царды зонд у адæмы ахуырыл. 
Æнæ ахуыр дард иæ ацæудзæн нæ адæм дæр. Уыцы 
ахуыры мидæг фыццаг бынæттæй иу ахсы ирон театр. 
Худæг маймулийыл нымадтой йрон театры, æмæ 
уыдис ахæм дæр, цалынмæ Елбыздыхъойы фыстытæ 
нæ фæзындысты, уалынмæ. Ныр ирон театр фестад 
рæсугъд 20-аздзыд лæппу, ныфсæй æмæ хъаруйæ 
æххæст, фæндаг æмæ хорздзинæдтæ амонæг, рæст- 
дзинадыл хæцæг, дзыхы дзуаппы хицау. 
Ахæм стыр куыст адæмы ’хсæн Елбыздыхъо 
нымадта йæ хæсыл. Раст зæгъын хъæуы „Маймули- 
рухсаг, æгас цæуæд ирон театр" Елбыздыхъо ныф- 
фыста 1912 азы, йæ хуыздæр драмæтæ: „Хазбийы" 
„Дыууæ хойыа ныффыссыны фæстæ, фæлæ ацы 
чысыл фысты цы фæндтæ равдыста, уыцы фæндтæ 
йæм уыдысты йæ литературон куысты райдайæны дæр. 
Лæппу ма уыдис Елбыздыхъо, фыссæджы пъеро- 
мæ куы бавнæлдта, уæд. Мах зонæм ныр бæлвырд, 
Елбыздыхъо йæ фыццаг фысты, яУæрæседзауыа, 
реалон скъолайы ма куы касти, уæд кæй ныффыста, 
уый. Æнхъæлдæн, уый уыдаид 1902 азы. 
Цы рæстæг уыдис уыцы рæстæг æмæ кæцæй 
фæзындысты „уæрæседзаутæа? Уæрæсейæн йæхи, 
287 

стæй фæсарæны капитал æмæ хæзна тынг æмæ тых- 
джын кусын байдыдта уыцы рæстæджы Уæрæсейы. 
Йæ дзæмбытæ, йæ хыз ауагъта æгас паддзахадыл, 
æмæ ныр Уæрæсейы адæмтæй фæстейы чи аззади, 
стыр горæттæм, центрмæ, стыр æфсæйнаг фæндæг- 
тæм дард чи царди, уыдонмæ дæр бахæццæ сты. 
Бирæтæ æхца агур цæуынтæ систой Уæрæсемæ. Иу- 
тæ æнцонæй ссарынмæ хъавыдысты хæзна. Ахæм- 
тæ-иу уым тыхджынты дæлбазыры бацыдысты, куыс- 
той-иу æлдæрттæм, зæхджынтæм, помещиктæм, 
чи „казачока-лакейæ, чи зæххъахъæнæгæй—„страж- 
никæйа, чи та ма ноджы æндæр хуызы фæсдзæуи- 
нæй. Раст зæгъын хъæуы, ахæмтæ дæр дзы уыдис, 
кæцытæ сæ мæгуырæй куыстагур цыдысты æмæ-иу 
бафтыдысты фабриктæм, заводтæм, Грознайы, Бакуйы 
нефтарæнтæм æмæ æндæр рæттæм. Уыдон баиу сты 
Уæрæсейы стыр пролетариатимæ. Иæ ныхас, раздæр 
кæй æрымысыдыстæм, уыдон тыххæй у. 
Цы-иу нæм хъуамæ схастаиккой Уæрæсейæ „каза- 
чока-лакейтæ, æлдары зæххъахъæнæг стражниктæ? 
Цы зонд æмæ цы ’гъдауимæ-иу ссыдысты, уый нын 
æвдисы Елбыздыхъо „Уæрæседзауы". Ацы пьесæ 
ныффыссыны фæнд ын йæ зæрдыл цы бафтыдта? 
Йæ фыды ’фсымæртæй иу кæмдæр Уæрæсгейы фæ- 
куыста. Æнæ ахуыр æмæ исты дæсниад зонгæ, 
куыста кæмдæр иу помещикмæ. Зын зæгъæн у ма- 
хæн, цал азы дзы фæцис, фæлæ куы ’рцыдис фæс- 
тæмæ, уæд нал æрвæссыд ирон æгъдæуттыл, æр- 
дæгрæмыгъдтытæй дзырдта уырыссагау, фæлæ-иу 
уæддæр уырыссаг дзырдтæ фæтъыста барæй йæ ирон 
ныхасы. Елбыздыхъо йæ царды фæстаг азтæм дæр 
уарзта, ирон æгъдæуттæй аив æмæ хорз чи уыдис, 
уыдоны, уарзта ирон æвзаджы рæсугъддзинад уæл- 
дайдæр. Уыдон чи хæлдта, сæ бæсты æнæ исты хорз 
ссаргæйæ, уыцы „уæрæседзауы" æрымысыд равдисын 
нæ фыссæг йæ чысыл хъæлдзæг иывы. 
Уырыссагау куыддæртæй базыдта нæ „уæрæсе- 
дзауа Муссæ иу цалдæр дзырды „паджалустæн", 
внаплевата, „мордæ фæнæмын% „молчат", гæшпæда", 
„подавайт кæнына, „предложит кæнына æмæ æндæртæ. 
Афтæмæй йæхи хъал кодта уыдонæй. „Ницыуал зонын 
.288 

ирон закъонтæй. Наплеват,—зæгъы,—на ваш æгъдау. 
Цæмæн бæззы*. Фыр хъалæй йе ’мбалмæ йæ къухы 
бæсты йæ иу æнгуылдз йеттæмæ дæттынмæ нæ хъавы. 
Фæнды йæ, цæмæй йæ Муссæйы бæсты хоной Миша. 
Афтæмæй, ды уыдис Уæрæсейы та: ницы мур дæр. 
„Бон-изæрмæ къниазы сынтæгыл хуыссын æмæ пес- 
няты пет кæнын, кæд къниаз æрбацæуа, уæд ын 
йæ цырыхъытæ ралас... то есть... уæд ыи мæ цыры- 
хъытæ раласын кæнын... мæ пъалто дæр ма йæм по- 
давайт фæкæнын" æмæ дарддæр. Мысыд, уæдæ цы, 
Муссæ йæ „хорза цард æмæ фæстæмæ Уæрæсемæ 
лидзыныфæнд скодта. Зæгъут-ма сымах, хорзадæм,— 
фæрсы Тæтæрхъан йæ зонгæтæй иуы,—цы нын схаста 
Миша Уæрæсейæ йе’гъдæутты ивддзаджы? „Ницы... 
Хæрдгæтæ æмæ зылын цырыхъытæ... Кæрц стыр 
тæрттимæ",—зæгъынц иууылдæр... 
„У&рæседзаутæ" ныр дæр ма фембæлынц Ирыс- 
тоны, фæлæ сыл хорз фæхудти æмæ хорз фæхудын 
кодта йæ афоны нæ фыссæг. 
Елбыздыхъо ныффыста йæ дыккаг дыууæнывон 
пьесæ: „Худинаджы бæсты—мæлæт", Дæллагхъæуы 
ахуыргæнæг куы уыди, уæд. Дæллагхъæуы та 
ахуыргæнæг уыди, уæлдæр куыд фыстам, афтæ, 
1903—1904 азы. „Уæрæседзау" схуыдта Елбыздыхъо 
хъæлдзæг ныв, „Худинаджы бæсты—мæлæта-ы та— 
ирон хабар. Æмæ æцæгдзинадæй, хæстæгдæр балæу- 
уыд нæ фыссæг ацы дыккаг пьесæйы нæ ирон цард- 
мæ. Пьесæйы сюжет, ома дзы цы хабары тыххæй, 
фыст ис,*уый ист у нæхи ирон цардæй. Хъырымы, 
20 аздыд лæппуйы бафхæрдта пъырыстыф, йæ сæр 
ын ныццавта, æмæ йын Хъырым дæр йæхи нымæр 
амарыны тæрхон скодта: худинаджы бæсты—мæлæт. 
Амардта йæ æмæ абырæг алыгъдис. 35 азы йыл цæуы 
ныр, æмæ уыдонæй 15 азы бирæгъау тезгъо кæиы... 
Бахъуыди йæ бæх, æмæ æрцыди сусæгæй йе ’рдхорд 
æмæ йæ хисдæр æмгар Ахмæтмæ, хъæубæсты рæ- 
гъаугæсмæ „бæх ракурынмæа. Ахмæты ссардта 
хæдзары. Ахмæт ын ралæвар кæнынмæ хъавы йæхи 
æртæ бæхæй сæ тæккæ хуыздæр. Фæлæ уымæ нæ 
бæллы Хъырым, хъæуы йæ Аслæнаты зæронд лæг 
Берды бæх. Куры Ахмæтæй Хъырым, цæмæй уый 
19 Гæдиаты Ц. Æвзаргæ уацмыстæ 
289 

рæгъаумæ ма ссæуа ацы ’хсæв. Раттынмæ йын хъавы 
бæхы аргъ бафидынæн — 10 туманы, йæхицæн дæр 
ын 10 туманы. „Чысыл æхца не сты 20 туманы", 
фæлæ, уæддæр, нæ разы кæны Ахмæт: куыд ауæй 
кæна йæ цæсгом, йæ ном? Худинаджы бæсты—мæ- 
лæт. Куры Хъырымæй Ахмæт, цæмæй йæ фæнд ныу- 
уадза, фæлæ... æнæ хорз бæх нал ис гæнæн, абы- 
рæджы æнæ хорз бæхæй æрцахсдзысты. Хъырым 
хылæй, æртхъирæнгæнгæйæ ацыди йе ’рдхорд æмга- 
рæй. Уыцы ’хсæв рæгъау Ахмæты кæсдæр æфсымæр 
Газаччы æвджид уыдис. Хъырым уайтагъддæр ба- 
лæууыдис рæгъауы: сбаста Газаччы, ахсы бæх. Раст 
уыцы рæстæджы схæццæ Ахмæт дæр. Гæрæхтæ дзы 
’рцыди, Хъырым æмæ Ахмæт фæмард сты, уый тых- 
хæй æмæ худинаг сæ сæрмæ ’рхæссын нæ бафæ- 
рæзтой... 
Цы цæстæй кастысты уыцы рæстæг абырæгмæ 
æмæ йæм цы цæстæй бакаст нæ фыссæг? Хицауады 
номæй кусджытæй, æнхъæлдæн, пъырыстыфæй хæ- 
рамдæр никæмæ уыдысты адæм, Хицæутты фыдуаг- 
дзинад, тыхтона æмæ алы æвзæрдзинæдтæ, цыма, 
пъырыстыфыл баст уыдысты, уыйау. Адæмы знæгтæ 
иууылдæр пъырыстыфы фæдыл фæсдзæуины зылд 
кодтой. Хъырым амардта пъырыстыфы, фыссæг æв- 
дисы, пъырыстыфæн ныббарæн кæй нæ уыдис æмæ 
нæ абырæг стыр цæсгомы хицау кæй у, æмæ кæй 
сæххæст кодта йæ хæс, уый. Нæ бафæзмыдта Хъы- 
рым ахæмты, кæцытæ хицæупы раз бырыдысты сæ 
гуыбынтыл, кæцытыл лу хицæутты цæфтæ „æнæ 
схъæрæй бахус сты\ Адæмы ’хсæн бирæтæ æмæ 
бирæтæ нæма ’мбæрстой, уæдыккон абырæгдзинадæн 
хуымæтæджы æвзæрдзинадыл банымайæн кæй нæй, 
уый. Елбыздыхъо æидæр цæстæй акаст уæды абы- 
рæгдзинадмæ. 
Ахмæт у мæгуы{) рæгъсугæс... Цы цæсгомы хицау 
разындис уый та? Йæ ном хъахъæнгæ нæ райста 
20 туманы, кæд уыдон райсыны а*мал уыдис, уæд- 
дæр. Йæ ном хъахъæнгæ, мард фæцис йе ’рдхорд 
æмгары къухæй æмæ йæ йæхæдæг дæр амардта. Сæ 
дыууæ дæр мард фесты сæ ном æмæ сæ цæсгомы 
фæдыл, æрмæст сæ иуы бахъуыдис Берды бæх, ин- 
290 

нæ та Берды бæх бахъахъæнын йæ хæсыл нымадта. 
Сæ дыууæ дæр сæххæст кодтой сæ хæс. 
„Уæрæседзауа æмæ „Худинаджы бæсты—мæлæт" 
Елбыздыхъойæн йæ фыццаг фыстытæ сты. Нымайæм 
сæ мах йæ лæппуйы фыстытыл. Нæ фыссæг, цыма 
’взары, фыссын бафæраздзæн, æви нæ. Уымæ гæсгæ, 
цыма, æнæуæндгæ ныхасæй дзуры, цыма, æрмæст 
цæуын ахуыр кæны йæхи, афтæ зыны. Нæ литерату- 
рæйы мидæг фæд аразгæ, дыууæ чысыл пьесæйы,— 
иу „хъæлдзæг ныва æмæ иу „ирон хабар",—йеттæ- 
мæ нын ницыма дæтты нæ фыссæг. Фæстæдæр, чы- 
сыл фаестæдæр йæ ныхас суыдзæн фидардаер, йæ 
цыд уæндондæр. 
1907—190 - азты, ахæстоны бадгæйæ, Елбызды- 
хъо фыста ног драмæ. Уый уыдис нæ фыссæджы 
хуыздæр драмæ „Дыууæ хойы". Ахæстоны уæззау 
бонты, уæлдайдæр уæззау æмæ даргъ æхсæвты, 
уæлдæр куыд загътам, афтæ, нæ фыссæг хъуыды 
кодта алы ног драмæйы тыххæй дæр. 
Адæмы политикон ссæстдзинад, хицауады фыд 
уаргъ, тыхгæнæг хицæутты фыдуаг æмæ хицæутти- 
мæ быцæу, уыдон уыдысты Елбыздыхъойы хъуы- 
дыйы, яХазбийыа куы фыста, уæд. Фæлæ ирон адæ- 
мы цардмæ ноджы лыстæгдæр куы ’ркасти, уæддзы 
равзæрста ноджыдæр бирæ ахæм аиппытæ, бирæ ахæм 
хабæрттæ, лæджы чи ссæнды, уæлæмæ скæсын æй 
чи нæ уадзы, цард чи халы. Фыццаджыдæр федта 
нæ фыссæг ирон лæджы цардымидæг иу.стыр феса- 
финаг æгъдау, ирон сылгоймаджы æбар царды уаг. 
Уæлдайдæр ирон сылгоймаджы тыххæй хъуыды код- 
та нæ фыссæг, йæ „Дыууæ хойыа куы фыста, уæд. 
Дыууæ мæгуыр сидзæр хойы: Хансиат æмæ Асиат 
цæрынц сæ фыды ’фсымæр Тæтæрхъаны хæдзары. 
Хансиатыл цæуы 22 азы, Асиатыл та æрмæст 14 азы. 
Кæрæдзийы уарзынц дыууæ хойы, фæлæ æнамонд 
раны сты сæ дыууæ дæр сæ фыды ’фсымæры хæ- 
дзары. Знаджы цæстæй сæм кæсы Тæтæрхъан, йæ 
ус Мусон, сæ фырт Буцæ... Фæнды сæ æмæ ууыл 
кусынц, цæмæй чызджытæ тагъддæр ацæуой чын- 
дзы. Тæтæрхъаны бинонты фæндæй Ханæгатæ ас- 
къæфтой Асиаты, фæлæ йæ хæстæджытæй чидæртæ 
291 

байстой. Хъуыддаг уал ууыл ахицæн. Хансиаты ра- 
куырдтой Касалатæ. Радта йæ Тæтæрхъан дæр, фæ- 
лæ чызг разы нæ уыд, æмæ сæ йæхи байста. Каса- 
латы æфхæрдæн Тæтæрхъан бафыста хъуг. Фæлæ 
Касалатæ Хансиаты сæ чындз хонынц æмæ йæм ку- 
рæг никæй уадзынц. Æгъдаумæ гæсгæ та „фыдæл- 
тæй фидисæн баззад чызгæн йæхи байсын". Куыд 
бауæндыд, куыд бакодта уый Хансиат1 Нæ ферох 
кодта Тæтæрхъан, йæ хъуг кæй радта, уый дæр, 
фæнды йæ йæхи дæр æмæ йæ бинонты дæр, цæ- 
мæй Хансиат бафта Касалаты къухы. Асиаты тых- 
хæй бадзырдтой Лакатимæ. Лакатæ ’рбарвыстой лæг- 
тæ. Дзурынц Тæтæрхъаны хæдзары, уæй кæнынц 
Асиаты. Æфсоны фарст бакодтой Асиаты дæр. Уарзы 
чызг æндæр лæппуйы, йæ зæрдæ дзуры Пупæимæ, 
Пупæ дæр æй уарзы,—куыд сразы уа... Базонын 
кодта, загъта, разы кæй нæу, уый. Æгъдаумæ гæсгæ 
та Асиат хисдæр хæстæджыты уынаффæйыл хъуамæ 
цингæнгæ сразы уыдаид. 
Касалатæ агурынц Хансиаты, Лакатæ та Асиаты. 
Æнхъæл уыдысты Хансиат æмæ Асиат, сæ уд сæхи 
бар у, зæгъгæ, фæлæ... Тæтæрхъаны хæдзары æмæ 
хъæубæсты æндæр цæстæй кастысты хъуыддагмæ. 
Нал фæрæзтой хотæ „алы фидис, алы хъоды, алы 
уайдзæф, алы хъæртæм хъусын", алы фыдбылызмæ 
æнхъæлмæ кæсын. Уыдис Хансиат æмæ Асиатæн иу- 
зæрдион хæстæджытæ дæр, сæ зæрдæйы ахаст сын 
чи ’мбары, .сæ хорз æмæ сæ амонд кæй фæнды, сæ 
сæрыл чи дзуры: Хъамболат, — сидзæр хоты мады 
’фсымæр, йæ ус Сидахъон, сæ фырт Хъылцыхъо,— 
уыдон сты хоты сæрыл дзурæг, хоты хъахъæнæг. 
Хъамболат куы федта хоты зын цард Тæтæрхъаны 
хæдзары, уæд сæ акодта йæхимæ, уый тыххæй æмæ 
бамбæрста, рухс кæй нæ уынынц æмæ амонд кæй 
не ссардзысты ацы хæдзары. 
Æицад нæ бадтысты Тæтæрхъаны хæдзары, ар- 
хайдтой Касалатæ дæр, Лакатæ дæр. Буцæйæн су- 
сæгæй бæх загътой Лакатæ, Асиаты аскъæфынæн 
сын куы баххуыс кæна, уæд. Касалатæ та рагацау 
сусæгæй бæх дæттгæ дæр ракодтой Агуыбечырæн, 
чызджыты хæстæгæн, Хансиаты скъæфæггаг. Æм- 
292 

барынц хъуыддаг Тæтæрхъан дæр æмæ йæ ус Му- 
сон дæр. Ракуйрдта Тæтæрхъан, цæмæй чызджытæ 
’рбацæуой фæстæмæ: худинаг, дам, у, æндæр. Чыз- 
джытæ ’рбацыдысты, æмæ сыл се ’рбацыды фæстæ 
фыццаг æхсæв сæхи ныццавтой скъæфджытæ. Ахас- 
той Хансиаты дæр æмæ Асиаты дæр. Фæдисы ацы- 
дысты скъæфджыты фæдыл Хъамболат, Хъылцыхъо... 
Хансиат йæхи былæй аппæрста æмæ амард. Мард 
фæци Касалы-фырт дæр. Асиаты байстой Хъылцы- 
хъо æмæ Пупæ, Лакайы-фырты та, куыд худинаггæ- 
нæджы, былæй аппæрстой... Афтæ фæцис дыууæ си- 
дзæр хойы стыр драмæ. 
Цы хъыгдардта, цы мардта, цымæ, нæ дыууæ хойы? 
Фыццаджыдæр, дыууæ хойы бавзæрстой не’гъдæут- 
ты, ,нæ фыдæлты ’гъдæутты44 уæз. „Нæ фыдæлты 
’гъдæуттæ"... уыдон уын, — зæгъы Хъылцыхъо хо- 
тæн,—хъадамантау уе уæнгтæ ’лвасынц, уæ цардæй 
уын уæлæуыл зындон кæнынц, цагъайраг уæ кæ- 
нынц... Цы уын радтой хорздзинадæй не ’гъдæуттæ? 
Сæ уæз сымахыл тынгдæр ис æмæ дзургæ кæн>т, 
фæлæ ницы давы уыцы ’гъдæутты мидæг фæндон, 
иицы давы зæрдæ... „Зæрдæ та циу?-—зæгъы Ас- 
лæнбег, хъæууон зæронд лæг,—фыды муры йеттæ- 
мæ ма исты у?а 
Дарддæр дыууæ хойы бамбæрстой, куыд æнæбар 
сты æмæ райдыдтой агурын сæ бартæ. Æрмæст сæ 
мары уый, æмæ сæм сызмæлыны ныфс нæма ис, лæ- 
мæгъ у сæ уæраг, нæма уæндынц æгъдæуттæ феха- 
лын... „Фæлæ аздæхæн иал ис",— афтæ сын зæгъы 
Хъамболат. 
1:лбыздыхъо йæ драмæйы равдыста, куыд ссæн- 
дынц ирон æгъдæуттæй бирæтæ ирон сылгоймаджы, 
равдыста сылгоймаджы царды уаг уæды рæстæджы. 
Архайдтой дыууæ хойы дæр сылгоймаджы уаг фæ- 
хуыздæрыл, кæд сæ архайд, сæ быцæу уыйас нæ 
фæзынд, уæддæр. Ныры революци стыр фæндæгтæ 
бацамыдта иром сылгоймагæн дæр, фæлæ ирои лите- 
ратурæйы нырма Брытъиаты Елбыздыхъойы хуызæн, 
афтæ хорз æмæ афтæ тыхджын ничи загъта ирон 
сылгоймаджы æфхæрд æмæ суæгъды тыххæй... 
Реакцийы дуджы—1907—1908 азæй 1912 азмæ нал 
293 

хъуыст æппындæр Елбыздыхъойы хъæлæс, фæлæ та 
куыддæр адæм чысыл фезмæлыдысты, афтæ та фе- 
хъуысти нæ фыссæджы хъæлæс дæр. 1912 азы ны- 
майынц ахæм азыл, Уæрæсейы революцион тыхтæ 
æргомæй куы базмæлыдысты. Æрхъуыды хъæуы 
дард Сыбыры, Ленæйы-доны бæстæйы сыгъзæрин 
къахæнты кусджыты куы фæмардтой 1912 азы апре- 
лы мæйы, уæд куыд базмæлыдысты кусджытæ æгас 
паддзахады дæр. Бæрæг уыдис, ног тых æмæ та ног 
ныфс кæй бацыдис революцийы амæ æфхæрд адæ- 
мы зæрдæты. Уыцы рæстæджы Елбыздыхъо иу цал- 
дæр æмбалимæ рауагъта Бетъырбухы ирон журнал 
„Хуры тын\ Æртæ номеры дзы рацыдис. Хорз уаид, 
ацы журналы тыххæй исты хабæрттæ радзурын, фæ- 
лæ ацы сахат æмæ ацы хатт иæ размæ ахæм хæс 
не’вæрæм. Раст уыцы афоыы, 1912 азы Елбыздыхъо 
райдыдта кусын „Амыраныл" æмæ йæ фæфыста йæ 
амæлыны бонмæ. 
Куыд бафтыди Елбыздыхъойы зæрдыл „Амыраны" 
трагеди ныффыссын? 
Прометей уыдис титан (уæйыг), Йапет æмæ Зæх- 
хы фырт. Стыр тох сарæзта кæддæр хуыцæутты 
хисдæр, æрвнæрынгæнæг Зевс титантимæ æмæ сæ 
фехста, фесæфта дард дæлдзæхмæ, йæхæдæг арвы 
цæрджытимæ минасыл сбадти хуыцæутты цæрæн 
хох —Олимпы цъуппыл. Баззади ма титантæй уæлæ- 
уыл æрмæст Прометей. Æнкъардæй бацыди уый ден- 
джызы былмæ, ракуырдта зæронд Океанæй диссаг 
æлыг æмæ дзы аразын систа „зæххы цæуæта, сæ 
хуыз титанты хуызæн. Куы сæ фæцис арæзт, уæд 
сдзырдта Олимпы цъуппмæ æмæ къуырдта Зевсæй 
„зæххы цæуæты" царды тæф бауадза*. Æхсызгон нæ 
уыдис Зевсæн „зæххы цæуæты" хуыз æмæ сын Про- 
метейы фыддæрагæн радта æрмæст фосы цард. Про- 
метей куырдта, „зæххы цæуæтæн" хуыцауон тæф 
æмæ уæларвон цæхæр, фæлæ... „исты дзуаппмæ дзæ- 
гъæлы фæкасти æнхъæлмæ". Кæд афтæ у, уæд æз 
мæхæдæг æрхæсдзыиæн ме сконд адæмæн цæхæр 
уæларвæйц,—загъта Прометей æмæ раскъæфта æрв- 
нæрынгæнæг Зевсы иу æхсидаф æмæ йæ æрхаста 
адæммæ. Фæмæсты Зевс æмæ Прометейы сбæттын 
294 

кодта æмæ йæ байтындзыч кодта рæхыстæй Кавка- 
зы хæхты ’хсæн иу къæйыл. Зевсы тæрхонæй йæм 
тæхын систа иу цæргæс æмæ йын хордта йæ игæр 
бон дзы ну цас бахордта игæрæй, уыйас та йыл-иу 
æхсæв бафтыди фæстæмæ... Фæлæ уæддæр, йæ тох 
нæ уадзы Прометей, нæма фæцис Прометей æмæ 
Зевсы стыр тох. Ирон Амыраны аргъау нæ фыссæг 
баиу кодта грекъаг Прометейы аргъауимæ æмæ ныф- 
фыста трагеди „Амыраи". 
Прометейы тыххæй Елбыздыхъойы агъоммæ дæр 
фыстой бирæ фысджытæ. Ныффыста иу цалдæр тра- 
гедийы грекъаг рагон фыссæг Эсхил. Фыстой бирæ 
фæстæдæр Прометейы тыххæй немыцаг стыр фыссæг 
Гете, англисаг стыр фысджытæ Байрон æмæ Шелли. 
Сеппæт дæр Прометейы равдыстой адæмы фарс 
хæцæгæй, хуыцæутты хисдæр, æрвнæрынгæнæг Зев- 
сы ныхмæ адæмы сæрыл стыр тохгæнæгæй, рухс 
æмæ амонд, зонд æмæ сæрибардзинад хæссæгæй. 
фæлæ бæлвырддæр æркæсæм Елбыздыхъойы „Амы- 
ранмæ\ 
Раджы кæддæр, аргъауæг незаманы Амыран — ти- 
тан, Йапеты фырт сфæлдыста адæмы. Рæсугъд, рæвдз 
æппæтæй уыдысты адæм, фæлæ сæм зынг нæ уыди. 
Æрвнæрынгæнæг Куырдалæгонæн бафæдзæхста зæх- 
хон æлыгæй конд чи у, уыдонæн зынг куыд нæ 
радта, афтæ, уый тыххæй æмæ зынджимæ уыдон 
сæхуыдтæг уæларвмæ тырндзысты. Адæм цардысты 
фосы цардæй, æнæ артæй. Иухатт Амыран талынг 
æхсæвы иу бæрзонд къæдзæхы цъуппæй рахаста 
дауджытæн нывонд æхсидаф. Адæм цæхæр фæйнæр- 
дæм ахастой, æмæ уæдæй нырмæ арт судзынц. Фæ- 
лæ арвы цæрджытæ бамбæрстой, Амыран се стыр 
знаг кæй у, уый тыххæй æмæ уый йе сконд адæ- 
мæн зынг кæм радта, уым сæ уæларвмæ дæр тыр- 
нын кæндзæн. Сбастой Куырдалæгоны конд рæхыс- 
тæй Амыраны æмæ йæ къæдзæхыл байтыгътой. Но- 
джы йыл бафтыдтой цæргæсы, цæргæс та йын йæ 
игæр хæры æдзух. Æнусы рисæй мæрдырох агуры- 
ны онг сфæлмæцыд Амыран æмæ рахицæн кодта йæ- 
хицæй йæ ныфс, уый тыххæй æмæ йын ныфсимæ 
йæ рис æнæнымæц хатты фылдæр тых кодта. Амы- 
295 

раны ныфс чызджы хуызы (мидæг) бады айнæг рæ- 
бын —Амырангæс. Титаны тугæмхæциæ цæссыгтæй 
уайы суадон. Титаны рис базондзæн, уыцы суадо- 
нæй чи фæхъæстæ уа адæмæй, уый. Æрмæст уый 
фервæзын кæндзæн Амыраны. Æнхъæлмæ кæсы 
Ныфс, кæд фæзындзæн Амыраны зæнæгæй, Амыраны 
йæ зыитæй чи фервæзын кæна, ахæм, Хъахъæнынц 
Амыраны дæлимонтæ: Бæстыхицау æмæхæйрæг Дур- 
тула. Фийау Бесæ сæфтыди йæ фосы фæдыл Амы- 
раны айнæджы цъасмæ, банызта тугæмхæццæ цæс- 
сыг суадонæй. Ноджыдæр ын дзы йæхи къухæй ана- 
зын кодта Ныфс. Базыдта, бамбæрста Бесæ Амыра- 
ны рæстад, Амыраны суæгъды фæнд йæ зæрдæйы 
ахъардта. Стыр ныфс бацыди йæ уæнгты. Бесæйы 
Тутыры фæдзæхст карды февзыстæй ахауди айнæ- 
гæй хæйрæг Дуртула. Фæдæлзæх хъуынахор Бæс- 
тыхицау дæр. Фæцæуы Бесæ Амыраны лæгæтмæ. 
Æрталынг. Арв нæры, æрцавта иу хатт, æрцавта 
дыккаг хатт. »Лæгæт байгом. Бæстæ ныррухс. Бесæ 
федта лæгæты Амыраны къæдзæхыл тыгъдæй, фед- 
та дзы царæй дæлæмæ ауыгъд ставд рæхыс. 
— Тохы бон æрцыд, де стыртохы бон,—бадзырд- 
та Амыранмæ Бесæ... Цæргæс стахт. Хъахъæнджы- 
тæ фæдæлзæх сты. Æрвнæрынгæнджыты коммæ нал 
кæсы йæ цæхæр... Дæхи сис, дада... 
Хæстæгдæр балæууыд Ныфс Амыранмæ, схæцыд 
ын йæ цонгыл. Рахъил Амыран, йæ уæнгтæ тохагур 
змæлын байдыдтой. 
—- Уæларвы бадджытæ,—ныхъæр кодта титан уæ- 
лæмæ, — ног хæст та кæнæм... Мæ зæххон цæуæт 
сыстадысты..: Сар кæндзæн дæ сæр! Цæвы йæ рæ- 
хыстæ Амыран, фæлæ сæ фидар скодта Куырдалæгон. 
Кæсы титан ауыгъд рæхысмæ, ирвæзæн рæхысмæ. 
— Æрхæццæ мæм кæн,—зæгъы,—ауыгъд рæхы- 
сæн йæ кæрон... 
— Не ’ххæссы, не ’ххæссы, дада... 
Мæстæй ахауд уæлгоммæ Амыран.Ныхъæр та кодта: 
— Æлгъыстфырт... Уæдæ мæ цæмæй уæгъд код- 
тай? Базон уæларв Куырдалæгонмæ æндон кæнын1 
Ирвæзæн рæхысмæ бафтауæн кæн... Нæ тох нæма 
фæци, æрвнæрынгæнæг! 
296 

Ныууагътой титаны Ныфс æмæ Бесæ, рацыдысты 
лæгæтæй. Лæгæт æрæхкæдта. Æрталыиг та. Сзынд 
та хъуынахор Бæстыхицау. 
Æрыздæхт хъæумæ Бесæ. Сарæзта куырдадз. Агу- 
ры, æмбырд кæны йæ фырт Цопанимæ æфсæйнаджы 
муртæ. Аразы ирвæзæн рæхысмæ бафтауæн. Æрра- 
йыл банымадтой адæм Бесæйы. Æрмæст „сакъадахы 
кусджытæ* сæхицæн ныфс æвæрынц Бесæйы зон- 
дæй. Дуртула-хæйрæг, адæймаджы хуызы бацыди 
æмæ архайы, цæмæй Бесæйы фæндтæ фехала. Арда- 
уы Чабæханы йæ лæгыл, йæ зæрдæйыл ын бафтыд- 
та гуырысхойæгтæ, ардауы хъæууон Сагойы, ардауы, 
хъазы Цопанæй, æмæ куыд фæстæмæ, бæстæ сыз- 
мæста Бесæйы куырдадзы алыфарс. Бесæйы фырт 
Цопан æнцадгай йæ фыды фæдыл фæцæуы. Бесæйы 
фæнды, цæмæй Чабæхан дæр рацæуа сæ фæдыл. 
Фæлæ Чабæхан æгæр æмхæст у зæххимæ æмæ йæм 
æррадзинадау кæсы йæ лæджы тухи, кæд Амыраны 
йæ чысыл зондæй хорз æмбары, уæддæр. Хъавы 
Чабæхан йæ лæджы йе ’ррайы фæндагæй раздахын. 
Æрæмысыдис ын сæ дыууæйы уарзондзинады уал- 
дзæг, фæлæ Бесæйæн раздæхæн иал цс. Рæхыс цæт- 
тæ у. Сакъадахы кусджытæй иу зæгъы Бесæйæн, 
цæмæй тагъддæр ацæуа, уый тыххæй æмæ йæм адæм 
æрбалæбурынц, кæлæнгæнæг æй хонынц. Фæцæуынц 
Бесæ æмæ Цопан. Схæццæ сты Амыраны лæгæтмæ. 
Фæлæ сын Дуртула-хæйрæг сæ фæдыл адæм бафтыдта. 
Дуртула зæгъы: Бесæ гом лæгæтмæ куы тырна, 
уæд æй. фæкæсын кæндзыстут фæстæмæ, æмæ уы- 
цы фæкасты йæ мæлæт ис Бесæйæн. 
Æмæ йын бантыстис уый хæйрæг Дуртулайæн. 
Фæстæмæ фæкаст хъæууон Тесайы ныхæстæм æмæ 
æрхауди мардæй лæгæты цур. 
Цопан æмæ Саго банызтой Амыраны суадонæй. 
Ныххæцыдысты ныр уыдон Ныфсы къухыл æмæ 
суæгъд кæндзысты адæмы амонд Амыраны. 
Куыд уынæм æмæ чысыл уæлдæр куыд загътам, 
афтæмæй Елбыздыхъо баиу кодта Прометей-Амы- 
раны дыууæ вариацийы — грекъаг Прометейы аргъау 
æмæ ирон Амыраны аргъау. Трагедийæн йæ фыц- 
цаг акты уыцы дыууæ вариацийы бæрæг зынынц, 
297 

мæнæ дыууæ доиы,—сау дон æмæ урс дон куыд 
•баиу вæййынц æмæ фæрсæй-фæрстæм хидæнтæй 
куыд фæцæуынц, афтæ. Нал бантыст Елбыздыхъо- 
йæн Прометей-Амыраны дыууæ вариацийы æххæс- 
тæй баиу кæнын. Дарддæр, уæндæм зæгъын, Ел- 
быздыхъойæн кæй нал бантыстис йæ трагеди æххæ- 
стæй самайын кæрæй-кæронмæ. Уымæн ис бирæ ны- 
сæнттæ. Зæгъæм, трагедийы дыккаг акты æвиппай- 
ды кæцæйдæр февзæрдысты „сакъадахы кусджытæ", 
мæнæ иу рагон трагедиты иу куыд февзæрди, афтæ. 
Цы ндея, цы сæйраг зонд нын амоны ацы тра- 
гедийы нæ фыссæг? Цы ’вдисы фыццагдæр „Амыра- 
ны" нæ фыссæг? 
Амыран — адæмы амонд, адæмæн сæрибардзинад, 
зонд æмæ рухс хæссæг, царды фидауц. Малусæг 
æрзади Амыраны суадоны, уый у хорзы нысан, ци- 
ны нысан, уалдзæджы нысан. Цыдæриддæр мæгуыр 
адæмы ссæнды, уыимæ тохгæнæг у Амыран... фæлæ 
кæм ис адæмы сæрибардзинад æмæ адæмы амонд? 
Тыгъд у Амыран, чи йæ фервæзын кæндзæн, уæд? 
Грекъаг Прометейы суæгъд кодта грекъаг нæртон 
тыхы хицау Геракл: амардта цæргæсы... Амыраны 
суæгъдыл хæцæг у иу мæгуыр фийау Бесæ, Амы- 
раны суæгъды тыххæй куырды куыст чи райдыдта, 
ахæм. 
Кæмæй уыди ныфс Бесæйы йæ стыр архайды 
мидæг? 
— „Хæтæнты хæтын, цæуæнты цæуын, сидын 
дзæбугджынтæм, — зæгъы Бесæ, — лæгъстæ кæнын 
къахæнæй кусджытæн, цæмæй мын баххуыс кæ- 
ной... Ничи мæм хъусы... Фæлæ куы бамбарой, уæд 
ацы куырдадзы бынатмæ чыртæ-чыртæ табу кæнын- 
мæ цæудзысты..." 
Цы ’рбахаста Бесæ иу хатт йæ фырт Цопанæн 
йæ къæссайы? 
^Цзæбуг... 
Йæ ус Чабæхан ын куы бауайдзæф кодта: „Адæ- 
мы дарæг дзывыр у, æмæ йæ дæ куырдадзы нику^ 
федтон", уæд ын Бесæ загъта: „Дзывыр адæмы 
зонд сау кæны\ Ацы дзырдтæй дæр бæрæг у, кæ- 
уыл дардта йæ зæрдæ Бесæ, Амыраны уæгъдгæнæг. 
298 

Дуртула-хæйрæг Чабæханы йæ лæгыл ардаугæ- 
йæ кæй тыххæй хъуыды кодта? 
— Сакъадахы кусджытæ Бесæйы зондæй сæ ныфс 
куы хæссынц, уæд цæй æрра у,—зæгъы Дуртула 
Чабæханæн. 
Чи йæм фæфæдис кодта Бесæмæ, адæм дæм æр- 
балæбурынц зæгъгæ?— 
Сакъадахы кусæг. 
Цы йын фæдзæхсы уымæн Бесæ фæстаг хатт, 
Амыраны суæгъдмæ цæугæйæ? 
„Цæуын æз мæ фæндагыл, фæлæ ды сакъадахы 
кусджытæн зæгъ, цæттæ уæнт, сæрттивдзæн зæрин 
хур талынг комæй..." 
„Мах, мæгуыр адæмы уырны, амонд хæссынмæ 
нын кæй фæцæуынц, уый",— дзырдта сакъадахы ку- 
сæг Чабæханимæ, Бесæ Цопанимæ хæсты ’рдæм 
куы аивгъуыдтой, уæд... 
„Амыраны" оæйраг идея у уый, æмæ уыцы стыр 
тохы дзыллæты раздзæуæг сты кусджытæ. Уыцы 
стыр тохы фæуæлахиз уыдзысты кусджытæ, фесаф- 
дзысты, адæмы чи ссæнды, уыдон, сараздзысты зæх- 
хыл „æнусон уалдзæг", суæгъд кæндзысты Амыра- 
ны. Нæ фыссæг стыр социалистон революцийы рæ- 
стæджы равдыста, бахъавыд равдисын кусджыты то- 
хы тыххæй иу стыр рæстдзинад. 
Афтæ нæ фыссæг литературæйы фæрæзтæй пай- 
дагæнгæйæ фæхудти уæрæседзауыл, базонын нын 
кодта абырæг Хъырымы, Хазбиимæ нæм сйдтис тых- 
тæнæг паддзахы ныхмæ хæцынмæ, дыууæ хойы 
зындзинадæй нын фæрæхуыста нæ зæрдæ, стæй нын 
рынчынæй, йæ мæлæтдзаг низæй рынчын уæвгæйæ, 
равдыста Амыраны трагедийы ног рæстæджьг, ног 
царды нысæнтты. 

КЪОСТА 
Къостайы ном... Чи нæ фехъуыста ирон адæмæй 
Къостайы ном? Чи йын нæ зоны йæ зарджытæ? Хо- 
хæй—быдырæй, Хуссарæй— Цæгатæй йæ рæсугъд, 
йæ зæрдæбынæй цæугæ фыстыты зыланг цæуы Цæ- 
гат Ирыстоны ныр дыууиссæдз азы. Нудæс азы 
рацыд, Къоста^ куы амард, уыцы бонæй. Фæлæ йæ 
ном æмæ йæ кад нæ фæкъаддæр сты. Азæй-азмæ 
ирон адæмæн зынаргъдæр кæны Къостайы ном. Цæ- 
мæ гæсгæ нын у зынаргъ Къостайы ном? 
Зынаргъ нын уый тыххæй у, æмæ зæронд цар-. 
ды уæз йæ тæккæ тыхыл куы уыдис, уæд Къоста- 
йы уæндон зарæг мæгуыр æфхæрд адæммæ фе- 
хъуыстис, хорз фийауы зарæгау... Зыиаргъ нын у 
уый тыххæй, æмæ ирон адæм сæ рагон фынæй, се 
ссæстæй куы райхъал сты, уæд сæ фыццаг-фыццаг 
уыдис Къоста.., Зынаргъ нын у Къоста, уый тых- 
хæй æмæ хъæздыгдзинад йæ тæккæ кадыл куы уы- 
дис, уæд хъæздгуыты зарæг нæ ныккодта, фæлæ 
иыккодта мæгуырты зарæг. Цалынмæ ирон æвзагыл 
дзурæг уа, уалынмæ Къостайы „Сидзæргæс" баз- 
зайдзæн, куыд ирон литературæйы æнæмæлгæ фыст, 
куыд æнусмæйы лæгуарзоны ныхас, куыд мæгуыр- 
дзинадыл зæрдиаг хъарæг... Зынаргъ у уый тыххæй, 
æмæ дзыллæйы лæг уæвгæйæ йæ тых, йæ хъару 
æрхаста нывондæн йæ мæгуыр адæмы сæрыл. Хо- 
хы райгуырд, хохæй рацæуæг, бирæ тухитæ бавза- 
рæг Къоста уыдис æцæг фæтæг, æцæг раздзог мæ- 
гуыр хæххон адæмæн. Йæ мæлæты бон ын зæгъæм: 
„Рухсаг, рухсаг". 
зоо 

СÆРГÆНДТÆ 
Разныхас 5 
I. Æмдзæвгæтæ 
Тохы хъæр 25 
Фæдис 27 
Адæм 29 
Æфцæгыл •. . 30 
Фæндон 32 
Рох бæсты хъарзег . . • 33 
Зымæг ; 34 
Цъитй цъуппытыл 35 
Ахæстоны фыстытæй 
1. Хуры тын 37 
2. Бæлон • — 
3. Хæлæг 33 
4. Фын ... — 
5. Ме/фсымæрмæ • . . 40 
6. Æрæхсæв . • 41 
7. Сыбыры 43 
Ленæйы бæстæйы 45 
Зæрватыкк 46 
Уарыны æртах ...... • 47 
Фыдыбæстæ 43 
Октябры революцийы фæстæ фыстытæ 
Арв нæры • 49 
Ирыстон 51 
Сидзæр 52 
Æрцыд, ныллæууыд уалдзæг , . . ; 54 
Уарзондзинад 55 
Фæнды мæ мæн 56 
301 

Сывæллæтты уалдзыгон зарæг 57 
Хъазуат баррикадыл 58 
Интернационал 60 
Хъазты 62 
Сусæг ныхас 63 
Æхсæрдзæн 64 
Цъæйы комы фыстытæй 
1. Цъæй-дон 66 
2. Райсом — 
3. Цъити 67 
4. Доны зарæг . . • , — 
5. Бæрз бæлас 68 
6 Цъæй 69 
Уалдзыгон фæндон • . . 70 
Сылгоймаг , 72 
Ныстуан ...» -73 
Н. Прозæ 
Царды уæз 77 
Фыдæлты намыс 86 
Дыууæ дидинæджы 116 
Хæлуарæг æмæ мыды бындз . 119 
Цæмæн уарзын æз мæ фыдыбæстæ? ...... 121 
III. Драмæтæ 
Ос-Бæгъатыр 125 
Амондмæ цæуджытæ 195 
IV. Статьятæ 
Елбыздыхъо Брытъиаты (цыбыргондæй). . . • 279 
Къоста 300 

Редактор Тотойты М. 
Техредактор Дзгойты Л. 
Корректор Цогойты Н. 
Мыхуырмæ лæвæрд æрцыд 14/1Х— 
1951 азы. Мыхуырон сыфтæ 15,785. 
Рауагъдады хыгъдон сыфтæ 9. 
Рауагъдады № 281. Заказ № 3473 
Тираж 3000. ЕИ04091. 
Цæгат Ирыстоны АССР-ы полиграф- 
рауагъдадытипографйДзæуджыхъæу, 
Дзшайты Иваны уынг, 20. 

СРАСТКÆНИНАГ РÆДЫДТÆ 
Фарс 
14* 
73 
241 
263 
Рæнхъ 
6. уæле 
п 
1 , 
6 дæлæ 
Фыст у 
не ’хсæнмæ 
къуылыпымгæнæг 
пæрджытæй 
Бадантæ 
Кæсын æй хъæуы , 
не ’хсæн ма 
къуылымпыгæнæг 
цæрджытæй 
Бадæнтæ 
Гæдиаты Цомахъ 


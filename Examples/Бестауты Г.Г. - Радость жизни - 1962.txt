БЕСТАУТЫ ГИУÆРГИ 
ЦАРДЫ ЦИН 
ХУССАР ИРЫСТОНЫ ПАДДЗАХАДОН РАУАГЪДАД 
Цхинвал —1962 

поэты ног чиныг 
Бестауты Гиуæргийы æмдзæвгæты æмбырд- 
гонд „Царды цин" у поэтæн йæ дыккаг чиныг. Йæ 
фыццаг чиныгимæ абаргæйæ, æнæкъæмдзæсты- 
гæй зæръæнис æрыгон, курдиатджын поэт азæй- 
азмæ кæй рæзы, йæ фыццаг чиныгæй дыккаг 
чиныг кæй фæхуыздæри, йæ фыстытæ куыд аива- 
дон æгъдауæй, афтæ дæсныйадæй дæр бæрзонд- 
дæр кæй лæууынц. Æмæ уый та у, поэт йæхи- 
уыл фаг кæй кусы, йæ поэтикон дæсныйад иу 
къæпхæнæй ийнæ къæпхæнмæ кæй хизы, уый æв- 
дисæн. 
Ацы æмдзæвгæты æмбырдгонды ис бирæ ориги- 
налон хъуыдытæ, поэтикон аив абарстытæ æмæ 
зæрдæмæдзæугæ деталтæ, уацмыстыл базыртæ чи 
садзы. 
Арв—- 
Дунейы сæрмæ— 
Æгæрон дзæнгæрæг, 
Хур йæ хуылфы— 
з 

Æрхуы тымбылæг, 
Ауыгъд. 
(æмдз. „Минæ)": 
Кæнæ сисæм мæнæ ахæм рæнхъытæ: 
Уæддæр ма-иу рухс кодтой хохбæрзæндтæй 
Сæ тырысатæ 'нæхуысгæ æртытау. 
Бирæ хорз æмдзæвгæтæ.-ис „Царды цины",—нæ 
поэттæ нырмæ кæй никуы ма загътой, ахæм зæр- 
дæмæхъарæг рæнхъытæ. Поэтæн ис йæхи хъæ- 
лæс, зæронд над фæндæгтыл нæ цæуы, фæлæ 
агуры ног амæлттæ, ногдзинад хæсбн ирон 
советон поэзимæ. Йе 'мдзæвгæты ис арф нацио- 
налон колорит, зæлланггæнæг рифмæтæ." 
Бестауты Гиуæргийы æмдзæвгæтæ сты алы- 
гъуызон темæтыл фыст. Уый зары Коммунистон 
партийы стыр хъуыддæгтыл, ног цард аразджы- 
тыл, хæларадыл, сабырадыл, уарзондзинадыл, 
ирон адæмы æхсарджын фыдæлтыл æмæ æнд. 
Поэт йæ иу æмдзæвгæйы „Макæ", зæгъгæ, 
Прыстоны тыххæй фыссы афтæ: 
Ир æнусæмдзу уари у, 
Æз йæ дардтæхæн базыр дæн. 
Æз сыфтæр дæн йæ къалиуыл. 
Цæй, куыд ын зæгъон: „Уарзын дæ".. 
4 

Нæ, фæлтау, мæ бон, судздзынæн, 
Фæлæ аивæй райдзынæн, 
Иры хурпмæ худдзынæн, 
Ирьг цъитыгы таИдзынæн... 
Фæлæ 'хсины лæг хионæй 
Ирыл истынхъæл чи тыхса, . 
Уый зæрдæрисгæ чи уына 
Æмæ химидæг ма тыхса. 
. Гъе, былысчъилтæ чи кæна 
Уымæн Яе' 'гъдауыл, Гге 'взагыл, 
Уый нымайдзыиæи иигæнмæ 
Æз мæ туджджыныл, ме знагыл. 
Уæлдæр куыд загътам, афтæмæй поэтæн 
йæ фыццаг чиныгæй дыккагчиныг аивадон æгъ- 
дауæй бирæ бæрзоиддæр лæууы. Фæлæ дзы ис 
иуæй-иу хъæндзинæдтæ дæр. Цæвиттон, хатт 
уацмысты хæлд цæуынц ирон æвзаджы нормæтæ: 
„Раст цыма сын сæ зæрдæтæ фехсыдта раджы 
цы сынт". Уырыссаг ныхасы здæхт у мæнæ ацы 
хъуыдыуат: „Æз дæ чысыл фæдты ссардтои æр- 
дзы сусæджы дæгъæл*. „Мах æрвон фидыц агу- 
рæм царды",—уый та у гуырдзиаг ныхасы здæхт. 
Мах ныфс ис Вестауты Гиуæрги йæ дард- 
дæры сфæлдыстадон куысты ац?^ цухдзинæдтæ 
б 

кæй бахынцдзæн æмæ кæй сфæлдисдзæн ноджы 
хуыздæр, идейон æмæ аивадон æгъдауæй 
хæрзгъæдджындæр уацмыстæ. 
Æвæгуырысхойæ зæгъæн ис, ацы къаннæг 
чиныг—„Царды цины" кæй ис иттæг хорз, иде- 
йон æмæ нывæфтыдон æгъдауæй фидар фыст æм- 
дзæвгæтæ — уыдов сты ирон советон поэзийыхæз- 
надонæн зынаргъ лæвар. 
Плиты И. 

*'•* 
Мæн г^ы бафсаддзæн цæрынæй, 
Мæн кæд авдæлдзæн мæлынмæ! 
7 

ЦАРДВÆНДАГ 
Мах æрвон фидыц агурæм царды, 
Фæлæ райгуырди зæрдæ куырмæй,— 
Уæд фæлæгæрдæм цъыфы хъуырмæ, 
Уæд фæсудзæм æнусон цъæх арты. 
Фенæм къутæры калмы буар-хъулон,— 
Мах æй фенхъæлæм хиуайы сис; 
Мах нæ зонæм, йæ зæрдæйы ц' ис,— 
Лæг куы кæны дæлгом ныхас —цурон. 
Мах æрттивгæ цæстыты иæ уынæм,— 
Арæх хъавгæ куыд ленк кæны сырц. 
Хатт нæм хъары хæрамы фыддзырд, 
Фæлæ уарзтæн нæ хъусæм йæ уынæр. 
Митыл хуры тын уазалæй ризы, 
Фæлæ миты фæхонæм рæсугъд; 
Махæй рох у: сыгъзæрин æдзух 
Адæм арынц хуымæтæг ызмисы. 
9 

Арæх уаз ми æлгъагыл нымайæм. 
Хатт æлгъаг уды рахонæм уаз; 
Уый нæ сайы хъысмæты тæраз, 
Æмæ мах та нæ зæрдæты сайæм. 
Не 'гъуыз азтæй вæййæм цыма разы... 
Фæлæ иу бон нæ цæстыты баст 
Чидæр райхалы махæн æваст 
Æмæ 'рвон фидыц сысты нæ разы. 
Хур нæм бахуддзæя арвы сырх ронæй, 
Фæлæ цафон-ма—ку' ахуыссы бон! 
Риумæ 'рбахилы калмау фæсмон, 
Фæлæ чи ссардзæн амонд фæсмонæй!.. 
Алхатт развæд нæ цæуы йæ нывыл. 
Хатт цæргæс дæр фæтæхы ныллæг; 
Царды иунæг балц ракæны лæг— 
Кæнæ хурæмдзу, кæнæ та—цъыфы... 
1961 аз. 
10 

ОКТЯБРЬ 
(Экспромт) 
Дæ кадыл у мæ ног зарæг мæнæн, 
Уый, тугдадзинау, зæрдæ.йы рæмудзы; 
Мæ зонд, мæ тых, мæ сонт уды тæмæн 
Йæ ризгæ мырты ирд цырагъау судзы. 
Куыддæр фæзыныс—мидбылхудтау бурбын,—• 
Мæ рухс сагъæстыл раивылы хур бон... 
Фæззыгон цард—мæлæты къахыл лæуд, 
Ыæ дæттæ кодтой доныхъазы зарæг. 
Фæлæ фæзындтæ иуахæмы уæд 
Æмæ мæлæты срæдывтай бындзарæй. 
Уæдæй фæстæмæ— мидбылхудтау бурбын,-^ 
Ивылыс зæххыл—цардфæлдисæг хур бон... 
Уæдæй нырмæ нæм цины хуын хæссыс, 
Йæ дидинты цæрдхъом хуыз байстой майæн, 
Ц 

Æрбакæсы ныл амондау дæ хуыз, 
Нæ цардуалдзæг дæ ралæудæй нымайæм... 
Куыддæр фæзыныс —мидбылхудтау бурбын, - 
Нæ удтыл ногæй раивылы хурбон. 
1962 аз. 
12 

ЦАРДЫ ЦИН 
Маймæ малусæг нæ хъæцы,— 
Тагъд куы ралæууид, тæхуды!.. 
Хур, мæ цæсгом дæм нæ хъæцы — 
Райсом рагацау нæ худыс. 
У мæ уд, мæ дзæцц сæуæхсид,— 
Цард гуылф-гуылфгæнгæ куы гуыры... 
У мæ цæсты сындз зæрæхсид: 
Рухс хур—царды мад ныгуыды. 
Судзы ме 'хсæв дæр цырынæй, 
Рагæй—уадтымыгъ мæ лымæн; 
Мæн цы бафсаддзæн цæрынæй, 
Мæн кæд авдæлдзæн мæлынмæ! 
Бон мыл ку 'акъул уа, уæддæр дæ, 
Рухс цин, мысдзысты мæ фынтæ... 
Æз цæрццугæнгæ мæрдтæй дæр 
Хурмæ 'хсындзынæн мæ былтæ. 
13 

Уалдзæг сахкъæвда лæдæрсы,— 
Цины хъарм цæссыг,—мæ рустыл. 
Арв, дæ къæр-къæрæй нæ тæрсын,— 
У æвдадзы хос мæ ристæн^. 
Сæрд æвзист мæйы цыллæ тын 
Мæн, бæллиц фынау, рæвдауы;' 
Фæззæг, бур зæрин нымæты, 
Мæн мæ амондыл æфтауы. 
Зымæг, бирæгъау, нынниуы, 
Сысты 'хситтгæнгæ тызмæг уад,— 
Сисы зилдухæн мæ риуы,— 
Ногæй басхъауы нымæг арт... 
Уæд мæ цардуалдзæг цы уыдис!— 
Хурæй расхъиугæ тыны хау; 
Æз,—сывæллонау, цымыдис, 
Æз—æнæсæттон, тымыгъау! 
Мæя цы схъыг кæндзæн нæ бæсты!— 
Стæй цы хæхтæ сты, цы рæгътæ! 
Макуы, ма 'рхуыссат мæ цæсты, 
Рухс сæуæхсиды цырæгътæ!.. 
1960 аз. 
14 

У мæ цард къуыбылойы тыхтонау, 
Тулы йæ дымгæйау рæстæг размæ, 
Бонтæ дзы кæнынц æдзух тыхтона, 
Сæры хил ысурсис азæй-азмæ. 
Фæлæ судзы зæрдæ цинæй арты: 
Иунæг уысм мын мин æнусы аргъ у, 
Кувын æз хуыцæутты бæсты цардæн: 
0, мæ цард, тъымы-тъыма, ныддаргъу... 
Вур сыфтæртау иугай азтæ 'згъæлыйц, 
Цъитытыл дыдзы хуры тын ризы. 
Фæлæ зонын, зарджытæ нæ мæлынц, 
Зарæгæп сыджытмæ нæй ныххизæн!.. 
У мæ цард къуыбылойы тыхтонау, 
Атулдзæнис уый кæронмæ рæстæг. 
Гъе, фæлæ та зæххæй хъуамæ стона, 
Оырæздзæн гуырвидыц хъæз мæ бæсты,— 
16 

Цады был кæдмæ баззайдзæн рохы, 
Цас фæтасдзæн дымгæмæ къæс-къæсæй!— 
Фиййау искуы 'рхиздзæнис уæлхохæй, 
Сараздзæн мæлгъæвзаг уадындз хъæзæй. 
Æмæ та мæ зарæг зæлдзæн кæмтты, 
Хъугомæй йæм гутондар ныхъхъусдзæн, 
Ацæудзæн дыз-дызгæнгæ йæ уæнгты, 
Тугдадзинты 'хсидгæ тугау хъаздзæн. 
Фескъуындзæн хæххон суадон йæ кадæг,— 
Хъусдзæнис æм ихавджы сæстытæй: 
Тулдзысты дзыназгæ зæлтæм цадæг 
'Взист цæссыгтæ уарзæтты цæстытæй; 
Арвастæу йæ базыртæ ныттындздзæн 
Хохаг цæргæс,—сисдзæн æй уæлтæиæн. 
Зарæджы зæл удхосæн ныттæдздзæн 
Удисæг цæрæццаджы зæрдæмæ... 
1960 аз. 

ДЕНДЖЫЗ-ЗÆРДÆ 
Денцжыз сабыр улæфы... 
<Пулсау цадæг рæмудзы; 
Улæн былмæ, 
фидыды нысанау, 
урс тырысатæ скъæфы.. 
Улæн базмæлы,— 
фосфор йæ быны 
тар æрвгъуыз рухс 
ыссудзы. 
|1æй—-æвзистдзыкку донычызг— 
улæнты хъазы, 
Афтæ зæрдæйы 
уарзоны сурæт ныххауы; 
Денджыз мæйы æнус-æнус уарзы, 
Мæй йæ— 
фауы. 
2- Бестауты Гиужргй 
17 

Мæй йæ мидбылты худгæ куы стулы,— 
Денджыз урсриу кæсагластæ суадзы 
рухс бæллицтау, 
рæубазыр бæллицтау. 
Гъаныр рахъавы мæйæн 
йæ сагъæстæ дзурын, — 
Уый йæ мигъхыз æрымбæрзы,—- 
ницы та... 
Æмæ денджыз ныуунæргъы мæстæй, 
Æмæ уадтымыгъ рацæуы стæры, 
Улæн-улæны расуры змæстæй... 
Нæ, 
уый денджыз 
фыдохы тырысатæ сдары! 
Мигътæ 'ркæ#ыиц мæлæтдзаг 
кæсагласты уастмæ,— 
Урс уа&здан мæргъты сау улæн аууæрды... 
Афтæ зæрдæ куы сыхсиды мæстæй, 
Уæд йæ фидыц бæллицтыл н 'ауæрды. 
196) аз- 
18 

ДЕНДЖЫЗИМÆ НЫХАС 
Æнустæ дæ сæрты ивылынц, цыма дæ 
Æнæмæлæт зæххыл ныууагъта бындарæн; 
Цы зоныс, цъæх денджыз, ды дугту нымадæн, 
Кæм фæуд кæны дуне, циу рæстæджы арæн!.. 
Ды царды фысым дæ; дæ хъысмæт—дæ бæрны, 
• Æз абæсты уазæг—æрцæуын, фæцæуын; 
Уæддæр дæм нæ тырнын, уæддæр дæм нæ 
бæллын, 
Нæ домын, нæ курын æз д' амонд пхуыцауæйа. 
Цард худгæ 'мæ хъазгæ дæ иувæрсты згъоры,— 
Дæ сабыр фынæйæ уый мисхал нæ хъауы. 
• Æрхауы дыл æхсæв, нымæты бызгъуырау, 
Мæрддзагау дыл бонрухс йæ урс пæлæз 
тауы. 
Мæрдвæллад гуымирау, улæфыс дæхицæн, 
Сæ цæссыг дæ мигътæ æртахгай фæдавынц. - 
Дæ уæнгтæм æгъатыр фыд-зивæг нымхици, 
Дæ улæнтæ хурмæ сæ уазал буар тавынц. 
19 

Нæ мæ хъæуы, денджыз, цæрæнбон æгæрон, 
Дæуау мын куы нæ уа мæ габаз ыстæлфæн, 
Фæлтау æз тымыгъæй уысмы бæрц фæцæрон,— 
Æхсон дурæй судзгæ куыд фесхъйуы 
стъæлфæн!.. 
Иог Афон, 1959 аз. 
20 

М И Н Æ 
Денджызы был... 
Бæстæ кæны дзæгæрæг. 
Сусæны мæй зæххыл арт æфтауу. 
Арв—дунейы сæрмæ — 
æгæрон дзæнгæрæг, 
Хур йæ хуылфы— 
æрхуы тымбылæг— 
ауыгъд. 
Донбыл дардмæ дары бур, сыгъзæрин донау,— 
Адæм тæвд ызмисыл хуыссынц уæлгоммæ; 
Цыма иу ыстыр бæгънæг буар, 
арвыронау, 
Денджызыл æртыхст кæрæй-кæронмæ. 
Уæлдæф едзаг сондоны тæфæй, 
кæсагласты уастæй, 
Æрвгъуыз доны ленчытæ кæнынц: 
урсбуар чызджытæ— 
хъазтæ, 
21 

. Хурмæсыгъд лæппутæ— 
æндонгъуызтæ æмæ саутæ. 
Чысыл бæлæгътæ 
æмæ 
æгæрон наутæ. 
Уæлдæф едзаг 
хуры тынтæй, 
зæрин мидбылхудтæй. 
Къæмдзæстыг а^гъдæуттæн фæцис ам с 'арæн: 
Хуссайраг тæвд хур 
цæгаттаг рæсугъдæн 
Зыд пъа кæны йæ бæгънæг буарæн. 
Ам адæм иууылдæр ысты æмхуызон, 
Бибитæй не сты 'мбæхст 
сæ буары сахъæттæ; 
Ам алкæмæн барынц тæвд хуырыл æрхуыссын 
Хуымæтæг денджызы æнæнымд закъæттæ. 
Ам ничи равзардзæн профессорæй фиййауы, 
Поэтæй хосдзауы, афицерæй салдаты; 
Хур алкæуыл йæ хъарм æмхуызон тауы, 
Уæлдай хæдбар йæхи ам алчи хаты. 
Сæ буар сауæй-саумæ ивгæ, 
Уæлæнгай дарæсы 
кæнынц æмдзæрин. 
*а 

Пагон нæ фендзынаё инæларыл æрттйй^аё, 
Чындздзон чызгыл— 
зынаргъ дзаума, 
сыгъзæрин. 
Хъайтартæ ордентæ нæ дарынц, 
Æниу зыны цы 'рхастой хæстæй: 
Гæзæмæ сырх сæ риутæй дарынц 
Нæмыджы нуæстæ. 
Цыма сæ зæрдæтыл лæгдзинад 
Æнусон дидинæг æфтауы; 
Кæсы сæм алчи дæр æдзынæг 
'Мæ сæ цæстæнгасæй рæвдауы. 
Кæм нæу Хъырым бæллицаджы зæхх, 
уæвгæ, 
Кæй дзы нæ фендзынæ улæфгæ! 
Ам фембæлы хæларæй 
монгойлаг—нарæгдзаст 
уæрхдзæсгом узбекыл, 
Фæзыны урс адæмы 'хсæнæй 
сау 
лæгдидинæгау негыр. 
Гермайнаг лæппу худгæ хъазы 
Уырыссаг урсдзæсгом чызджимæ къамтæй, 
23 

Хъырыммæ рараст урсзачъе Кавказæй 
Сæ дард фæдон тыхджын алантæн. 
Æлвæст кардау æрбацæуы 
-1 къуыбыррихиджын 
уæртæ, 
Дыма йæ фындзы бын 
зæрватыкк базыртыгъдæй бады; 
Ныссæххæтт кæны улæнтæм йæ зæрдæ: 
Цыдæр лымæндзинад 
йæхицæй денджызы 'хсæн хаты. 
Ызнæт у сау денджыз, 
æхсиды 
йæ сахъ фыдæлты тугау,—• 
Цæхджын у Иры саударæг 
æнкъард мæдты цæссыгау. 
Уæлдæф едзаг 
кæсагласты рогзæл пæр-пæрæй, 
Уæлдæф едзаг 
æнæмæт чызджыты къæл-къæлæй, 
Судзгæ зæлы Бетховены музыкæ 
райдзаст уæлдæфы 
Æмæ зæрдæты 
цины 
бæллиццаг бæрзæндтæм ыскъæфы... 
24 

Фæлæ уый циу, 
цæмæн фескъуыд æдзæм 
Йæ рæсугъд зарæг цардæн? 
Мигъ ахæм хурбоны 
кæцæй фæзыд, 
кæцæй, 
Цы фæрæхуыста уды 'нцойад кардæй?! 
Цæмæн нылгъыста онгцух лæг мæстыйæ?— 
Йæ къæдз лæдзæг цæмæн ныттыадтаИ? 
Цы стыдта 
бурдаалыг 
немыцаг лæппуйæн 
Сытъзæрин дидинæгау 
мидбылхудт йæ былтæй? 
Уырыссаг чызг цæмæн аджих æнкъардæй, 
Цыма йæ рухс сæнтты æризæр; 
Цæмæн æрбалæууыд йæ зæрдыл,— 
Йæ гыцци йæ кæй хоны сидзæр... 
Фæткæвæрæгмæ хъусынц 
фæйяæрдыгæй лæмбынæг. 
Æнæхъæн^ляж базмæлыди, 
банкъуыст, 
Цыма ныхъхъеллау кодта 
хур—æрхуы тымбылæг 
25 

Æмæ æрвон дзæнгæрæгæй 
фæдисы зæлланг райхъуыст, 
Уый репродуктор карз фæдзæхсгæ дзуры: 
„Уæ цуры доньНГминæ ис æмбæхст, 
Тагъд фехæлдзæн æмæ уæ курын, 
Куыд ничи лæууа былгæрон æввахс!.." 
Абадт тар аууон адæмы хъæлдзæг æнгасыл, 
Раст цыма сын 
сæ зæрдæтæ 
фехсыдта раджы 
цьь сынт, 
'Уый та ногæй фæзынд 
Æмæ сытыгъта хурыл йæ базыр. 
Фæлæ нæ кæнынц бомбæтæ æмбу; 
Дæрддзæф алæугæ алчидæр донмæ нымдзасти 
Æмæ'цæмæндæр немыцаг 
хæларзæрдæ лæппу 
Уæлдай æнйъардæй касти... 
Цымæ цæмæн, цæмæн бахауди мæты, 
Йæ хъыг, йæ масты сæр цы уыд, 
Ам ризгæ къухæй 
царды раз 
æркъæппæввонг мæлæты 
Миййаг кæд бамбæхста йæ фыд?.. 
26 

Æмæ уæд уый цæмæн кæны къæмдзæстй?,— 
Куы никуы уыд мæлæтхæссæг хæстон. 
Æви лæгæн йæ хорз фæдон 
йæ бæсты 
Фæкæны 'рхæндæгæй 
йæ фыдмийыл фæсмон... 
Хъæр фæцыди, ныццæлхъ ласта улæн, 
Цыма доны ныррыхыд цыдæр... 
Систа онгцух лæг ризгæ йæ лулæ 
Æмæ сдымдтз тамако зыдæй. 
Уый азты сæрты хæсты схъис.æртахт, 
Кæддæры судзгæ мастау, 
Йæ тых уыд денджызы æртах, 
Фæлæ ивгъуыд бонтæй , 
мæлæты ныв æрхаста. 
Уый афтæ у: мæлæтдзаг хъæдгом бахсыст, 
Фæлæ дзы сындз æнæгъгъæлгæ фæныхст, 
Уæд дзы цыма тæвд нæмыг ахызт,— 
Ысног та вæййы зæрдæйæн йæ рыст. 
1961 аз. 
27 

САБИ МА ФЕНÆД ХÆСТ! 
Хъарм, фæлмæн къæвда уарыд, 
Кодта малусæг мæт, 
Хур куы ракаст, куы раирц, 
Ног та худæгæй бакъæцæл уæд».. 
Цыма 'рвгъуыздзаст чысыл чызг 
Фæсфæд аззад йæ гыццийæ... тарст, 
Стæй йæ ауыдта уынджы 
Хурау хулгæ æваст... 
Мæнæ, рухс уалдзæг, хъахъхъæ,— 
Ма 'руадз дидинтыл их... 
Рæстæг, сабиты де уазæг бакæ, 
Саби—дидины сих! 
Саби цардæн йæ дидии, йæ фидæн, 
Цард æнæуый-1»уидагдзагъд бæлас; 
Мах нæ ^абиты' сомбонмæ 'рвитæм, 
У нæ хуры скаст сабитыл баст. 
28 

Уыдон хъазынц æнæмæтæй, райынц, 
Хур сыл тауы йæ хъарм тын—цыллæ. 
Циу хæрамхæссын, сайын, 
Уый нæ ма 'мбарынц, нæ. 
У æцæгæлон уыдонæн сагъæс, 
У сæ зæрдæ æнæфыст гæххæтт,.. 
Рæстæг, тугæй йыл ма ныффысс сау хæст,— 
Саби-дидинтæ амондджын уæнт! 
Уыдон ацы дунемæ 
Цинмæ 'рцыдысты 'рмæст, 
Циу мæлæт, уый нæма зонынц, гъе, *мæ 
Ма$уы, ма фенæнт хæст!.. 
1960 аз. 

ДЫ НÆ ФÆДÆ УЫЦЫ НАРТЫ КАРДАУ 
Аргъæуттæй дæм рухс цырæгътæ дардта, 
Ферттывта-иу йе 'рцъыккмæ дæ зæрдæ. 
Дæу уырныдта,—уыцы Нарты кардау, 
Кодтаис дзæнгæлтæ*- 
(Кард нæ уыдис,—уый алантæ хастой 
Намысы тырысайæн сæ сæрмæ;— 
Радтой-иу сæ цард, фæлæ нæ хастой 
Уый номыл рыг абадын сæ сæрмæ...) 
Хъуыст *æнусты йе 'ндон зæлланг Ирæй, 
Сыгъд фыдæхсæв йе стъæлфæнты артыл, 
Уый тыхы бын никуы зад гæлирæй,-- 
Асаст-иу фæлтау фыдгулы уартыл. 
Хатт, дам-иу сæрбахъуыды фæтасыд,— 
Кæд хъандзалау абадтаид растдæр; 
Кæс, æмæ та хуры тынты хъазы, 
Цъыкк,—æмæ фæтулы знаджы даст сæр... 
30 

Уый хынцмæ хæрам ныхас нæ барстай-, 
Ницы дæм каст намысæй зынаргъдæр. 
Худти хур, нæртон фæринкау карстай, 
0, уыдтæ рæстдзинады цырагъдар... 
Хурбоны цырагъдарын æнцон у.— 
Арв йæхæдæг ирд тæмæнтæ калы, 
Фæлæ тары рухскæнын кæй бону, 
Саудалынджы чи басгуыхт ыстъалы? ' 
Дзырд куы цыдæнаххос коммунисттыл,/_ 
Фарст цæхгæр куы 'рывæрдтой дæ разы,— 
Ралæууыдтæ 'лвæст фæринкау исты, 
'Рывæрдтай лæ цард тæссаг тæразыл!? 
Нæ, дæумæ рæстæвзарæн фыдтасы 
Уыцы кардæй мисхал дæр нæ разынд, 
Тасмачъийау де 'згæ уд фæтасыд,— 
Балæууыдтæ талынджы дæлбазыр... 
Рæстæг—карз йæ къухы дардта хъама, 
Уалдзæг арв хъæрæй нæрын нæ уæндыд. 
Дуг уыд ахæм, ахæм уыди заман, 
Ныр истори бамбæрста йæ рæдыд...— 
Æмæ дуджы скъуыд тæгтæ ныхасы 
Арæхстгай алæмæттаджы сасмæй... 
Ды, кæддæрау, дзыллæты ныхасы 
Ралæууыс, дзырддзæугæ лæгау, размæ. 

Адæмæн куыд фæнды уæд сæ тæрхон,— 
Нæу дæ мæтаг,—развæлгъау ыл разы дæ 
Æмæ 'рмæст лæууыс æдзух къæппæввонг,— 
„Хистæр раст у!"—мачи зæгъараздæр... 
Не суæнддзынæ,—„Мæнæ уый нæ хъуыди"...— 
Хъахъхъæныс, тæрсыс дæ кадæн авгау. 
Кæд фæкъул тæбæгъы донау хъуыды, 
Уæд ды дæр дæ къух ысдарыс хъавгæ... 
Ды нæ фæдæ Нарты кардæн й 'аккаг,— 
Йе стъæлфæн дæ талынг уды бабын, 
Уыцы кардыл, цауд бындары гаккау, , 
Бады рыг дæ чъизи номæй абон. 
1962. 
33 
I 

ЛУМУМБА ПАТРИСЫ АМÆЛÆТЫЛ 
Ныккæрзы Конго—саударæг зæхх, сау м.ад. 
Й* хъизæмар нæ бацæудзæн зындоны. 
Йæ палмæ цæнгтæ дары уый „хуыцаумæ". 
Йæ^Гигъдзыккутæ адæргæйæ тоны. 
Кæдæй-уæдæй тъымы-тъымайы тары 
Йæ цæссыгтæй æрттивгæ фæрдыг равзæрд; 
Кæдæй-уæдæй куы райдыдта æвзарын 
Æнусты талынг джунглийы йæ развæд. 
Æрхауди уæд йæ хъæбулты сæрæнгуырд дæр, 
Йæзæрдæйы сæйраг тугдадзин алыг; 
Цыфагъвæрдыгмæ кобрæ калм фæлæбурдта, 
Йæ развæд мадæн аныхъуырдта талынг. 
Ныдздзынæзта мæрддзыгой усау дымгæ, 
Зæгъынц, фæстæдæр аталынги хур дæр*, . 
0, нæ!—зæххыл æбуалгъ фыдми фенгæ 
Уый амбæрзта йæ цæстытыл йæ къухтæ. 
* 1961 азы 15 февралы фэедалынг хур. 
3« Бестауты Гиуæрги 33 

Рæсугъд дидинæг, „сау дидинæг, Конго",* 
Дæ дъæх сыфтыл уый мит куы уары уалдзæг, 
Дæ хурзæрин куы ахуыссыди боныгон, 
Уæд ма дæм рухс цы дардзæн... 
0, Африкæ, дæ зæрдæйæ цы хъусæм: 
Сæрибары æрцауыгътой йæ хурхæй, 
Æлгъыст фæуæнт, уый XX æнусæн 
Ныззæлланг кодтой йе 'хсæрфарс цъыф къухæй: 
Æгас дуне лæджы бартыл куы сдзырдта, 
Уæд Конгойы хуыдуг кæнынц йæ туджы, 
Цынæ бантыст цы куйдзыхдæр лæгсырдтæн, 
Уый бакодта æхсины лæг нæ дуджы. 
Лæгдзинады фæстаг цырагъ-æмдзæвгæ 
Лумумбайы зынг зæрдæйы ныххуыссыд, 
Ыстахт ракетæ, сау мигътыл ныдзæвгæ. 
Æвирхъау. хабар космосы фæхæссы. 
* Ацы дзырдтæ ист ысты Луиумбайы смдзæвгæйæ. 
34 

Зæрдæ, цы ныддур дæ, зæрдæ, цы кæныс? 
Уый кæд дæ хæлæрттæй исчи фæхъуыд? 
Æви дзы искæй цæрдудæй ныгæныс 
Æмæ дывæр у дæ цæссыг, дæ куыд! 
Æви дæ царды цъæхартуадзгæ бонтæй 
Искæй фæкодта æнæнысан монц, 
Не ссардтай цинæн йæ фидыц дæ сонтæй 
Æмæ дæ калмау æууилы фæсмон! 
Æви дыл атыхстис иунæдяеы сагъæс 
(Иунæгæй дардмæ кæм нæ лидзы цин!)— 
Дзурын дын рагæй,—дæ зæрдæмæ ма хæсс 
Уазал хъысмæты æнусон фыдхин. 
Зоныс, изæрмилтау рухс цин фæливы, 
Ивын у царды æнусон æрмæст... 
Хурзæрин тынгдæр фæскъæвда нырттивы, 
Царды ад базощ* 'фсæддон фæсхæст. 

Уалдзæг тæрккъæвдаæрвнæрдæй фидауы; 
Уадæн зымæгон йæ саулох—ифтыгъд; 
Ма хъав æнцоимæ макуы фидауын,— 
Дар мын дæ дуæрттæ тымыГътæн тыгъд. 
1961 аз. 
36 

ÆЗ ЦÆССЫГ ДÆН... 
I 
Саувадыджы ф'аууони мæ уарзт, 
Атыхстис мæ циныл мигъау хъыг; 
Ракастæя мæстæлгъæдæй æваст,^- 
Æз цæссыг дæн, судзаггаг цæссыг. 
Риуæй ныфс æхсинæгау ыстахт, 
Арвæрттывдæй айдзаги мæ уд. 
Дидинæг-бæллицтæн дзы уайтагъд 
Ахуыссыд сæ хъæлдзæг мидбылхудт... 
Рухс цинæн дзы нал аззад йæ гуырдз, 
Уалдзæг дзы хæкъуырццкуыдæй кæуы; 
Хуры уадул—чъиллæттæ, хуылыдз.-— 
Мигъы хъарм цæстысыг ыл цæуы... 
II 
Ме стъалы мæм аивæй фæхудт..* 
Æз цæссыг дæн, амонды цæссыг— 
Рухс цырæгътæй айдзаги мæ уд. 
87 

Судзы мæ уæларвон арты зынй 
Хур мæ мидæг ленчытæ кæны, 
Ферттивынц мæ стъалытæ чыртæй. 
Уалдзæгæн—мæ цæстыты йæ ныв, 
Мигъы бындзыг, мигъы къæм мæ нæй* 
Амонд арвы гом дуарæй фæзынд,— 
Зæрдæ ссыгъди, уый ма йæ хъуыди! 
Иу пæррæстæн авд хохыл æрзылд 
Ам-цъыкк, уым-цъыкк цинцыбæл хъуыды... 
III 
Оиста маст мæ бæллицтæй йæ хыз, 
Æз цæссыг дæн, рухс цикы цæссыг; 
Минхуызты та сырттывта мæ ныфс, 
Уый мæ мидæг арвырон ыссыгъд; 
Карз тохы нæ бацæудзынæн ,цы,— 
Ма уа цардæй иунæг уысм æнуд! 
Уадтымыгъ, æнхъæлмæ дæм кæсы 
Уарийы тыгъд базырыл мæ уд! 

ÆХСÆРÆ Г 
Уæ, мæ цухкъæдзил æхсæрæг, 
Уæ, мæ сонты бонты рухс, 
Дæу дæ хæлары нымд зарæг 
Рох нæ фæкæндзæн æнус. 
Æз дæ фæд дæ фæд ызгъордтон 
Уалдзæг тар хъæдты дзæгъæл, 
Æз дæ чысыл фæдты ссардтон 
Æрдзы сусæджы дæгъæл... 
Рацу, радзур мын дæ хъыгтæ, 
Гъе, дæ чысыл цин, дæ зын. 
Æз дæ судзаггаг цæссыгтæ 
Рагæй зæрдæмæ хæссын; 
Æз дæ сау чысыл цæстыты 
Рухс, æрвайдæнау, уынын: 
Сау сæлабыры мæстытæ, 
Тарст лæппын тæрхъусы фын. 

^ацу, мæнæ мын дæуæн Дæр 
Дзул куы рарвыста гыцци; 
Ма тæрс,—-айхъус ма фæйнæрдæм: 
Хъæд æдзæм сабыр ницци. 
Уæлæ назы цъуппмæ фесхъиу, 
Рауадз уырдыгæй дæхи. 
Оххай, саби та куы фестин, 
Демæ къалиутыл тæхин! 
Рабад хъилхъусæй мæ цуры, 
Ракæн аргъæутты хуыздæр, 
Кæд æрдзон æвзагыл дзурын 
Искуы базонин æз дæр... 
У&, мæ пуХкъæдзил æхсæрæг, 
Уæ, мæ сонты бонты рухс, 
Дæу дæ хæлары нымд зарæг 
Рох нæ фæкæндзæн æнус... 
40 

Ам æвзистбазыр хури тын 
Мемæ сабийæ хъазыди... 
41 

М АКÆ 
* Макæ, ма мын дзур иудадзыг 
Рухс Ирыстонæй „Уарзын æй." 
Цинæн зæрдæйыл чи 'ндæдза, 
Уый' æмбæхстдæр ран дардзынæ! 
Æз мæ судзгæ уарзт нс 'вдисын, 
Хъазы ме уæнгты мады 'хсыр, 
Фæлæ ме 'схæссæг ме 'вдисæн,— 
Никуы, никуы йыл атыхсын, 
Тайын иу чызгæн йе 'нгасæй,— 
У мын уалдзæджы комы тæф. 
Фæлæ саурæсугъд ме 'вдиоæн,— 
Æз нæ фæкæнын сомытæ... 
Гуырдз, мæ уды гуырдз а-бæсты, 
Ацы сау мæры схæцыди, 
Ам мæ цардцыбæл къабæзты 
Терчы 'хсицгæ туг бацыди; 

Ам æвзистбазыр хуры тый 
Мемæ сабийæ хъазыди 
Æмæ рухс хæхты сурæты 
Тайгæ ме 'взонг уд баззади. 
Ир æнусæмдзу уари у, 
Æз йæ дардтæхæн базыр дæн, 
Æз сыфтæр дæн йæ къалиуыл, 
Цæй, куыд ын зæгъон: „Уарзын дæ 
Нæ, фæлтау, мæ бон, судздзынæн, 
Фæлæ аивæй райдзынæн, 
Иры хуримæ худдзынæн, 
Иры цъититы тайдзынæн... 
Чи у а-зæххыд разагъта, 
Ирæн чи кæны хорзæгъдау, 
Гъе, кæй рухс нæмттæ басагъта 
Уый йæ зæрдæйыл хорзæхтау, 
Æз мæ дæндагæй уыдонæн 
Уаз алдзæн цырагъ дардзынæн; 
Æз мæлгъæвзагæй уыдонæн 
Кады зарджытæ зардзынæн. 
Фæлæ 'хсины лæг хионæй 
Ирыл истынхъæл чи тыхса, 
Уый зæрдæрисгæ чи уына 
Æмæ химидæг ма тыхса, 

Гъе, былыочъилтæ чи кæна 
Уымæн йе 'гъдауыл, йе 'взагыл, 
Уый нымайдзынæн ингæнмæ 
Æз мæ туджджыныл, ме знагыл... 
Макæ, ма мын кæн карз сомы: 
„Уарзын а бæсты хурзæрин..." 
Лæг йæ судзаггаг уарзоныл 
Никуы никæмæн дзурдзæни!.. 

СÆРИБАРЫ ХÆСТОНТÆ 
Фыццаг ирон „Сиартаконты" номарынæв 
Чъызгæ сæ разы 'ркъул кæнут уæ сæртæ! 
Йæ бондзирдзурыл кодтой тох нæ цардæи, 
Цыргъ карды фындзыл сæрыди сæ зæрдæ 
Лæгдзинад æмæ намысы рш^щщш. 
Ыæ абонмæ-ма 'рхæццæ сты нымадæй, 
Хæстдзагъд лæгтæ зæрдæдзæфхаай, къуылыхт 
0, уыдонæн æмбæхст ысты нырма дæр 
Сæ ныхы 'нцъылдты карз тохы тымыгътæ. 
Уысммæ зæры фæд ку 'айсæфид сæ ныхæй, 
Уæ цæстыты раз се 'взонгад куы сыстид, 
Уæд фениккат, куыд састысты лæгдыхæй 
Мæлæт, паддзах, хуыцау æмæ чырысти. 
Уæд фениккат: хъадамантæ рæмудзгæ, 
Лæджы бартыл куы 'ссыгъди тох Уырысы, 
Уæд раскъæфтой æнусты тарæй судзгæ 
Æфхæрдты раздзог Спартакæй тырыса, 
46 

Черменæй—кард, нæргæ зарэег—Къостайæ 
Æмæ лæгæрстой ленинон цæргæстæ. 
Кæм ма-иу уыд сæ цæфтæн та нымайæп, 
Сæ тугулæн Вургъустанмæ нынхъæвзта. 
Мæлгæйæ дæр нæ цудыдтой, фæрæзтой— 
Лæууыдысты лæгдзинады цыртытау, 
Уæддæр ма-иу рухс кодтой хохбæрзæндтæй 
Сæ тырысатæ 'нæхуысгæ æртытау. 
Сыгътой нæ хъæуты бурнымæт лæгсырдтæ, 
Куыдта хæкъуырццæй йры сæфтыл цъити. 
—Лæджыхъæд бахъуыд, æйтт, фæсивæд, 
цырддæр!— 
Æндон парти сæм тохфæдисы сидти. 
Ыстæй тыхдымгæ хæхты фале растад,— 
Уый бурдзалыг цинелджын лæг фæзынди,— 
Сæуæхсидæн зынггъуыз тырыса 'рхаста, 
Сыст, Хуссар Ир, ныр сау фæныкæй сындидз! 
Сæ фыдыбæстæ амонды хур федта 
Æмæ нæ баци 'фхæрд хæххон дывыдон: 
Сæрибары æнусон эстафета 
Йрыстоны кæронмæ 'рхастой уыдон... 
Чъызгæ сæ разы 'ркъул кæнут уæ сæртй!— 
Йæ бондзирдзурыл.кодтой тох нæ цардæн, 
Цыргъ карды фындзыл сæрыди сæ зæрдæ 
Лæгдзинад æмæ намысы рыцартæн... 
'т~ Х959 аз. 
47 

ДЗУРЫ ИРЫСТОН 
Хъуш>духæнæмхиц,—уадау, 
^Гымыгъвæдджи тыгъдæттæ, 
Алайнаджы æхситтæй тæхгæ фатау 
Нысанагур æнусæмдзу фæндæгтæ 
Кæддæр, мæ райгуырдæй дæр раздæр 
Тыфылмонц фæнд мæ туджы 'ртæхты ссыгътой. 
Нæ уыд бæллиц æвæтджиагдæр, уаздæр, 
Сæ тохсидтмæ куы тахтаин æвзыгъдæй. 
Фæлæ зæхх æмæ арвы фыдæх иумæ 
Ныццыхцырысты заманты мæ сæрмæ, 
Мæ зæрдæ мын фыдгултæ систой милмæ, 
Уæддæр нæ састæн м'адзалы къæсæрмæ... 
Фæлæгæрстон зындоны пиллон арты, 
Фæлæ нæ федта мæн хъысмæт тыхстгьуызæй, 
Фыддугты талынг райгæрстон мæ кардæй, 
Фæстейæ баззад тугуарæн, тыгъдьшей... 
«8 

...Уыдис мæ сæрмæ арвы тыгъдад уаддымд, 
Нæ кодтой мигътæ змур зилахар, цьахтау, 
Æмæ мæ царды æз фыццаг хатт радтæи: 
Æрзæ уадындзæй царды уалдзæг цагъта. 
Йæ базыртыл мæ диссаджы тых систа, 
Мæ цин тыдта йæ бæттæнтæ, рæдывта: 
Мæ хиды 'ртæхтæй судзгæ цырагъ сыстад 
Æмæ мæ развæд айдæнау æрттывта.. 
Гуыргъахъ цæуæнты тас, уæд рис нæ зыдтон: 
Æрвгъуыз фæлммæ йæхи мæ фæндаг дардта, 
Уым арвæмбæрц æвзист хохы бæрзæндыл 
Мæ сæнтты мæсыг ирд тæмæнтæ калдта. 
Йæ сæрмæ сыгъгд мæ цардамонды стъалы, 
Мæ дойны уд йæ алд^щн рухсыл бафтыд: 
Зыдæй нуазгæ рæсуг суадоны малы 
Лæг фендзæнис фæллад сæгуыты афтæ... 
Æваст хъуына къæдзæхджыны мæ разы 
Хъуынджынзæрдæ уæйыджы аууон растад: 
Хæлбурцъæй рацыд саувадыг мылазон, 
Нырттывта арв, сæртæг къæр-къæр нылласта. 
Æркалдысты сæ базыртæ мæ сæнттæн, 
Уый сæрсæфæны асхъиудта мæ фæндаг,— 
Йæ нысанæй фæивгъуыйгæ зынг фатау, 
Тъымы-тъымайы талынг цъассы атад. 
4« БестЛуты Гиуæргц 
49 

Æрнымæги æхсæвдзырагъ дæр мигъы, 
Зына-нæзына мæй æрттивы уæлæ. 
Дæлимон-хъысмæт ралæууыди тигъыл 
Æмæ ныххудт йæ дзыхыдзаг къæл-къæлæй... 
Æрмæст ныфсы рухс н'ахуыссыд мæ риуы, 
Æрмæст мæ уд нæ фæтасыд .фыд-зыны: 
Æвæд æврæгъты хур дæр-ма фæчиуы, 
Фæлæ та ноджы ирддæрæй фæзыны; 
Фыдих æрцæуы малусæгыл уалдзæг,^ 
Фæскъæвда хурмæ царды цинæй худдзæн; 
Ыстоны уад йæ зæнг быныл цъæх тулдзæн.— 
Цæрдхъом мæры ыставддæр тау ысуадздзæн... 
Мæнмæ бæллицаг фидæн азтæ худынц 
Æмæ мæм амонд фидиуæг æрвиты; 
Мæ буарæй мæ ивгъуыд бонтæ дудынц, 
Æмæ мæм царды 'знæт уæлтæмæн сиды... 
Мæнмæ фæстейæ 'рвдзæф мæсгуитæ дзурынц: 
соæцырд кæн аййаф тугæй æлхæд азты. 
Æнуд цъæхаст мæ ивгъуыд бонтæй куры: 
Фæрæвдз у, рацахс хурзæрины уаз тын... 
Æмæ мæ зæрдæ—тохвæдисы стъæлфæн,— 
Æгуыппæг бонты баппары фыдтасы, 
Фæтъæбæрттæввонг уадтымыгъ—хæстæлвæст 
Кæны мæ кæрты къахындзæг, ныууасы... 
50 

Гъе-гъей!.. Мæ тудлсы алы 'ртах ыссудзы. 
Æмæ мæ коыды алы нуар рæмудзы: 
Ызнæт, æгъуыссæг тар æхсæвтæ хъуамæ 
Мæаæн æрттивгæ рухс цырагъ ыссудзой!.. 
1960 аз. 
51 

ИРЫСТОН 
(Поликарпов Сергейæ) 
Бæллицаг уалдзыгон æхсæвты 
Кæм судзы дидинджыты рухс, 
Сæна сæуæхеиды цырæгъты 
Кæм калы ирд тæмæн æнус; 
Куырыхои, рухс хæхты 'мсæр—хистæр, 
Цæхæрцæст, уарийау,—кæстæр; 
Тæхы, сæгуытау, кæмтты 'взист Терк, 
Йæ гæппыл нал хæцы цæст дæр. 
Хæххон гуырвидыц дзы йæ уарзтыл 
Йæ зæрдæ не сивы мæрдтæм. 
Нæ Цæдисы—цæргæсты ахстон— 
Ирыстон —диссаджы бæстæ! 
62 

КЪОСТА 
Хохæй хохмæ хизы, хохæй хохмæ хизы 
Арвæмбæрц нæртон лæг, судзгæ зарæг зары. 
Æмæ уыцы зарæг мнгъты сæрмæ ркзы, 
Æмæ уьщы зарæг хурау худы тары; 
Дидины къуыбыртæ райхæлынц йæ зæлтæм, 
Рагсæсы сæуæхсид малусæггъуыз рæгътæй; 
Бандзыг вæййынц уадтæ зарæджы узæлдæй, 
Хъусынты фæвæййынц тарæрфыг æврæгътæ... 
Хæхты фале—хæхтæ. Арв кæны гæрæхтæ, 
Зулаив къæвдаты арвырæттæ хъазыиц. 
Ферттивы вгæртон фат тар мигъы бырæгътæй. 
Лæг цæуы, йæ сæр ын уадтымыгътæ фасынц... 
Дунейы фæлтæртæ байрайынц йæ фендæй, 
Мин азтæ йæ размæ худгæбылæй уайынц. 
Ферттиш кæсагау космикон ракетæ, 
Зарæгæй æпустæ млсхал дæр нæ кайынц. 
68 

Уазал худт фæкæнынцтигътæй урс дзæнхъатае 
Ирд ызнæт тыгъдæдты мигътæ згъорынц 
дзугтæй. 
Арв—сахат æнусон, хуры тын—йæ фатæг, 
Уысм—æнус: нымайы замантæ 'мæ дугтæ... 
Хохæй хохмæ хизы, хохæй хохмæ хизы 
Арвæмбæрц нæртон лæг, судзгæ зарæг зары. 
Æмæ. уыцы зарæг мигъты сæрмæ ризы, 
Æмæ уьтцы зарæг хурау худы тарьт. 
64 

уу 
.Т^о^Лг^ 
^ * 
/ ^ -'/=: 
Уалдзыгон изæртæ 
Оусæг сыгъд кæнынц.. 
ЬЪ 

3 А Р Æ Г 
Ды кæныс къæмдяæстыг, 
0, мæ сауæрфыг... 
Кæд миййаг дæ цæсты • 
Абады цæссыг... 
Ивгъуыд бонтæ мысын 
Кæд дæуæн фæзын: 
Кæд дæ риуæй хъуысы 
Аивæй хъæрзын... 
Дардмæ мæ куы суыныс, 
Хурыл мигъау раст, 
Урс цæсгомыл сау хыз 
Амбæрзыс æваст. 
Макæ, ма, мæ разы 
Макуы цу чъызгæ, 
Уый кæддæр дæм азым 
Хауди-ма чызгæй. 

Дард мæ лидзыс иууыл,— 
Аууонæй дæ каст: 
НогæЙ, дам, йæ риуы 
Ма сцагайа маст. 
Зæрдæйы цырагъ дæ, 
Зæрдæйы тæмæн: 
Рухс цинæй зынаргъ дæр 
Уыцы маст мæнæн. 
Æз цы%уыдтæн, уый дæн, 
(Ныр æрмæст—æмыр). 
Раздæрау мæ зæрдæ— 
Дидины къуыбыр. 
Уадындзы зынг зæлтæ 
Араугæ цæуынц; 
Уалдзыгон изæртæ 
Сусæг сыгъд кæнынц... 
Макæ, ма, мæ разы 
Макуы 'ркæ дæ хыз; 
Арвы роны хъазы, 
Стъалыйау, дæ хуыз. 
1960 аз. 

Хæхтыл хуры тын куы батад, 
Мæй куы нæма каст, 
Уæд цы цин, цы рухс æрбакалд 
Зæрдæйыл æваст! 
Нæ, кæд мæм уæ цъæх æрфæнтæй 
Донычызг фæхудт,— 
Денджызы хæлар.улæнтæ, 
Раст ма мын зæгъут! 
Ирд райсомы. /взист æртахау-, 
Зæрдæ цинæй дзаг: 
Ризгæ тын мæм арвæй рахауд — 
Цардамондæн фаг. 
Уый мидбылхудт хуры тынтæй 
Ивддзаг кодтон æз*; 
Урсдзæсгом мæйдаргъуыз сынтæй 
Райста 'рфгуыты хуыз; 
59 

/Ёз цы кодтон рухс цырæгътæй 
Уый цæстыты. цур,— 
Уый цæсгомау худгæ хæхтæй 
Никуы скæсы хур! 
Мæн цæмæн хъуыд бирæ царды 
Иу фæлмæн ныхас... 
Басыгътаид мæн цъæх арты 
Уыцы чызджы уарзт... 
Оаулагъз арв—рæсугъд зæды сих 
Афтæ 'хцон кæд уыд! 
Оатщгвæдджи 'хсызгон .фæлмигъ 
Рог фынау хæтыд... 
Хæхтыл хуры тын куы батад, 
Мæй куы нæма Каст, 
Уæд цы цин, цы рухс æрбакалд 
Зæрдæйыл æваст!.. 
1960 аз. 

* 
Рæуæууæнк зæрдæ, бастъæлай, 
Лæгйл-иу макуы, ма стых уай! 
Ысхоныс хуры де стъалы 
Æмæ фæвæййыс масты хаи. 
Мигъ дойны зæххы арфæмæ 
Фæбæллы,—хурыл атыхсы: 
Ныххæкъуырцц кæны арв æмæ 
Фæдæйы халсар мады 'хсыр... 
Рухс атар вæййы уаргæйы, 
Уæларвон цырагъ ахуыссы. 
Ды та фæзæгъыс: „Хур кæуы,— 
Мæ уарзтæй бахауд сагъæсы..." 
Тæрккъæвда бирæ н' ахæссы,— 
Лæг хуры уайтагъд ауындзæн,— 
Йæ цæсты хауыл хъарм цæссыг, 
ДЗвзист фæрдыгау, ауындзæг; 
61 

Хæларæй худы дувемæ, . 
Тыхсы рæвдаугæ бæстæйыл. 
Ды та æгъгъæлыс,—цинимæ 
Узæлы уый æрмæст дæуыл... 
Куы зоныс,—къух æм не'ххæссы, 
Зврин хур д'амонд не еуыдзæн, 
Куы зоныс, цин дын не 'рхæссы, 
Уæд дæ йæ уарзт цы басудзы! 
Рæуæууæик зæрдæ, бастъæлай, 
Лæгыл-иу макуы, ма стых уай, ~ 
Куыд хоныс хуры де стъалы,— 
Куы дæ фæкæны масты хай! 
1960 аз. 

# * 
Дондзаст ызмæст мигътæ арвыл ныццæм ысты, 
Ризы æвзист цæссыг хуры цæсты хауыл. 
Сагъæс, æвастæй мæ риумæ куыд цæуыс ды?~• 
Уазæг—æнæхонгæ, дзурынц, цæсты хауы... 
Фæссагъæс, фæсмигъ—сыгъдæг арв— 
бæлонгъуыздзаст, 
Цъитийы уадулыл хъазы сырх сæуæхсид. 
Булæмæргъ цинæй ныццæгъдид кæлæн з^ьуытаз, 
Уарди-ма сразы уæд,— 
сарæхсид! 
Дондзаст ызмæст мигътæ, дондзаст ызмæст 
мигътæ... 
Дард бæллиц... 
Рухс сагъæс... 
æз æмæ ме стихтæ... 
1960 аз. 
63 

КЪÆМДЗÆСТЫГ БÆЛЛИЦТÆ 
(3. А.-йæн) 
1. Д ид инæг 
Федтон диссаджы дидинæг, 
Хох æй батыдта 'взæрдæйæ. 
Мæнæ уалдзæджы фидиуæг 
Бацыд рухстаугæ зæрдæйы... 
Уый чъызгæ-ризгæ дуры бын 
Байрæзт цъæх нæууæй миты 'хсæн, 
Уæ, тæхуды ф'уай, хуры- тын,— 
Ууыл алы бон чи тыхсы!.. 
Цины 'видигæ суадонау, - 
Уымæй байрайы чидæрид. 
Уæлæ, сау айнæг, бадон уай,— 
Ууыл тар аууон чи дары. 
Райсом рухс хуры 'взист тагыл 
Афтæ 'фсæрмгъуызæй фембæлы, 
Цыма дунейы цинагæй 
Уымæ мисхал дæр не 'мбæлы. 

Мигъ ын ку' адары арвы дон, 
Уддзæф ыл цннæй ку' атыхсы,- 
Цæй> цæмæй, дам, сын бафидон 
Ныр сæ лæггæдтæ,—батыхсы... 
Хъоппæг циу, кæнæ малуеæг,-— 
Бацыд уый хуызы уарзты зæд. 
Уалдзæг, бакæн æй де уазæг, 
Хæхты Галæгон ма схъызæд... 
Федтон диссаджы дидииæг,— 
Хох æй бадомдта'взæрдæйæ; 
Мæнæ уалдзæджы фидиуæг 
Вацыд рухстаугæ зæрдæйы. 
2. Амæттаг бæллиц 
Уæртæ залйаг калм анкъуыст, фæлæсы; 
Хохыл ахылд, фæуайы цæрдæг. 
Уыцы калмæи йæ хъæстæ хъæлæсы 
Ис цыкурайы 'рттивгæ фæрдыг. 
Нæ,—уый уадæг мæ хуры фæхæссы 
Æмæ м 'алфæмблай бæстæ ныхъхъус. 
Хур æмбисбон, цырагъау, фæхуыссы 
Æмæ тайы мæ цæстыты рухс. 
5- Бестгуты Гиуæргн 

Уайынц цæлхытæ,—тагъддæр, дам, тагъддæр. 
Фæсвæд къæвдамæ телхъæд ныджджих... 
Нæ, уый зæххыл нæ сæмбæлд æртах дæр,— 
Уый мæ зæрдæйы уары тæркых. 
...Дардмæ фехстон мæ цардамонд барæй, 
Ныр йæ фæдыл дзыназгæ кæсын: 
Рз^хс бон баивтон млазон фыдтарæй 
Æмæ байхæлд мæ сæнтты мæсыг... 
Гъеныр дам-думтæй бафсæдут уеппæт,— 
Кодта мæрдтæм фыдтæ уæ кæй дзых: . 
<1>æтк, æгъдаумæ гæсгæ, дам, цы не 'мбæлд, 
Уый, дам, бакодта уыцы къæйных... 
Дам тæвд нæмыгау ацæуы ниугæ,— 
Уый нæ ныккæны маргъы пæррæст: 
Дам дыл хъус-хъусæй ацыдис иугæр, 
Уæд æнæууæнк у адæмы цæст... 
Уый æппæрстой уæ цæстытæ тасы,— 
Алкæд кодтой йæм сусæг зыдкаст, 
0, æдзухдæр уыдысты йæ разы 
Уынджы, дзуарæвæрд хъаматау, раст. 
Уый уæ дам-думтæм тадис уæлхъæдæй, 
Уый æнаххосæй домдта фыдмаст; 
Зæххæй сисинаг чи нæу йæхæдæг, 
Уый дæр уымæ былысчъилæй каст. 
66 

Уæд цы уыдис йæ фыдракæнд, уагæр, 
Гъе йæм фауæй цы 'рхастаид цæст?! 
Уарзтæн рухс цырагъ дардта дæндагæй, 
Иу цæстмæми нæ зыдта æрмæст. 
Мæн йæ амонды с*ъалыйыл барста: 
(Хур мæм мигъæй чъызгæ-ризгæ каст); 
Уый йæ хивæнд зæрдæйæн нæ барста 
Риуы дуарæхгæд сусæггаг уарзт. 
Уый нымадта йæхицæн æвгъауыл,— 
Æз уыдаин йæ царды' æмбал. 
Афтæ хурзæрин зæххы рæвдауы, 
Фæлæ зæххæй нæ домы лæвар... 
Æз мæ цæстытыл кодтон æнæууæнк, 
Æз æнхъæлдтон—рæсугъд фыны дæн. 
Уый—мæ дуне, мæ удæн йæ лæууæк, 
Уыд æвидигæ цины гуырæк. 
Æмæ судзгæ, кæлæнгæнæг уарзтæн 
Арф нымбæхстон мæ зæрдæйы й 'арт; 
0, мæ фынæн, сывæллонау тарстæн,— 
Зæгъын, маргъау мын ку' атæха дард... 
Атахт... мс амонд дæр йемæ фæтары, 
Уый фæхицæн æнустæм мæнæй... 
Бон йæ къухы æх&аевдзырагъ дары,— 
Уæлæ арвыл мæрдонвæлурс мæй. 

3« » ■» 
Мæнæ, гъе, нæ хæлар хъæд, нæ бадæн, 
Хъæдгæрон чысыл фæзбынат рындзыл.;. 
Хур, цæф сагау, фæсрагъмæ фæтындзы, 
Мигъты 'хсæн йæ тугвæд тайы цадæг, 
Рагъыл ризы, тагъд уырдыг фæцуддзæн 
Æмæ бонæн бауазал йæ къона... 
Дуне сабыр... Къут&рты ма уддзæф 
Спæр-пæр кæны базырсаст бæлонау. 
Дард кæмдæр кæнн къуырма уаст гакк-гукк, 
Мигъ æртыхсти комы донгъæрисыл. 
Сусæг ныхас тар хъæдæн йæ гакк у, 
Гъе, фæлæ мæ бафтыдта ныр дисы; 
Бæлæстæ дæуыл маетгæнæг еиеты, 
Мæн фæрсынц,—цæмæн дæн ам æнæ дæу. 
Хъус-хъус сусæг сусу-бусу систой, 
Ме сæфт хур, цы сын зæгъон, цы фæдæ?.. 
Федзæрæг ис цъиуы ахстон кæрзыл, 
Нал дзы хъуысы цины уынæр, сафтид; 
Хъодыгонд рыст зæрдæйау ныккæрзы 
Æмæ сусæг сау еагъæсыл бафтыд. 
68 

Бадын æз æякъард кæрзы бын иæууыл 
Ахæм райдзаст уалдзыгон изæрты, 
Сабийы бæллиц, фынау, мæ зæрдыл 
Диссаджы изæрмилтæ æрлæууы... 
Гъеуæды æфсæрмдзæстыг нæзытæ, 
Г.ъеуæды цъæхдзаст дидин мæ цуры... 
Мæнæ, гъе, ды дæр æваст фæзындтæ, 
Сыстадис æрвгъуыз фæлмæй дæ сурæт. 
Дунейыл мæнау амондджын чп уыд, 
Ме уæхскыл дæ уæздан къух куы 'руагътай; 
Цыма уалдзæг арф кæмдæр мæ риуы 
Мин уадындзæй цины зæлтæ цагъта... 
Ныр ам дурыл иунæгæй æрбадын, 
Рахонын ивгъуыд бонтæй дæ фæлгондз. 
Фæлæ мæн дæ цæстыты цъæх цадæй 
Нал фæтавы раздæры тыфыл монц. 
Сусæг уайдзæф де 'нгасыл фæзыны,— 
Нал ын вæййы цæстыт&й фæхицæн: 
Дам-думтæ быхсын, дам, дын фæзыни, 
Равзæрстай, дам, рогвæндаг дæхицæн... 
Рогвæндаг... куыднæ, мæ бон, уыкыс мæ!.. 
Ныфс, хъару еæрбахъуыды нæ разынд; 
Карз тæрхонæн ныр уыдзæн æнусмæ, 
Кардау, тъыст-пмæ зæрдæйы мæ азым. 
19.УМ959 аз. 
69 

СЫГЪЗÆРИНДОНЫ ТЫЛД ИЗÆРТÆ 
Дыдзы хур улæнты куы сйъазы, 
Уæд сын сæ чыр-чыр зард куыд уарзын: 
Кæдаещшр зарджытæ, уæ зæлтæ 
Мæ удыл ауайынц узæлгæ: 
Æхцон ыл атайынц, цыма сын 
Мæлгъæвзаг уадындзы дзыназын 
ГСæцæйдæр самоны хæрз цадæг, 
Ыскæсы суадоны цъæх цадæй 
Æваст мæ зонгæ зæд—æрвгъуыздзаст: 
Уый уайтагъд астъæлы, фæлæ уын 
Æнхъæлцау уе сцæгмæ цы бæллын, 
Цæмæн æдзынæгæй фæлæууын, 
Сыгъзæрин доны тылд изæртæ, 
Кæдæм мын аскъæфут мæ зæрдæ?.. 
Фæскъæвда дидиндзаст æрдузты 
Фæцæуын ирд æвзист æртæхы... 
Ивгъуыдæй амонды фæлурс тын 
Рæсугъд æхсинæгау æртæхы: 
70 

Уый хъоппæг астæумæ хæипæлы 
Мæныл æфсæрмгъуызæй æмбæлы 
Æмæ йæ сыгъзæрин дзыккуты 
Мæ бæллиц~-йе 'нгæс зæд фæхуды, 
Æмæ мæ рухс сæптты æрфæнты 
Йæ фæдыл ленк кæнын æрфæнды. 
Æви мæ боны уаг нæ ивы 
Æмæ мæ саулагъз арв фæливы?.. 
Сыгъзæрин доны*тылд изæртæ, 
Кæдæм мын аскъæфут мæ зæрдæ?.. 
Цы хур мыл ракæсы дæ фендæй, 
Фæлмигъы, талм бæлас, гуырвидыц: 
Цыма мæм ме-'взонджы рæуфынтæ 
Дæ хуызы цины хуын æрвитынц, 
Мæгуыр—дæ уæнгты конд кæмæн нæй—- 
Куыд тасыс рогуддзæф зызыны! 
Æвй изæрмилты кæлæнæй 
Уый кæд гуырвидыц зæд фæзыны! 
Уæдæ дыдзы хурæй цырæгътæ 
Куы ссудзынц де 'рттиваг æртæхтæ,— 
Дæ хъарм цæстысыджы тæдзынæг, 
Уæд æз цæмæн вæййын æдзынæг?.. 
Оыгъзæрин доны тылд йзæртæ, 
Кæдæм мын аскъæфут мæ зæрдæ?.. 
1960 аз. 
71 

е 
Цыма уазал зымæгон хъызт боыы 
Худгæ хъарм уалдзæг ауад мæ удыл æваст,— 
Уыйау фестъæлфыд цинæй дæ разы.,, 
Сау мылазон æхсæвты цæхæркал бæллцц,'. 
Уый дæумæ каст æнхъæлиæ дзыназгæ фæндырау 
æнус, 
Уый бæллыдис 
дæ фæлмæн 
дзæнхъагъуыз 
æнгуылдзты æрсæрфтмæ, 
Уый дæ уырзтæн æвæрдта 
цæрддзугæнæг уарзты 
фыццагысконд зарæг... 
Ехх, гæзæмæ йæм бавнал уæд та, 
Рнзгæ сыстид зæрдæскъæф меледи,— 
Лæг кæй нявуы-м.а фехъуыста æрдзы, 
Уыцы сусæг алæмæты зæл: 
Сонт зæрдæйы 
фыццаг уарзт æнкъаргæ тыррыкк; 
72 

Худгæ уадултыл 
цины судзгæ цæссыгтæ гæр-гæр 
Балы къалиуыл 
уалдзæг цырæгътау 
дидинты спæртт, 
Арвæрттывды 
зьснг фаты 
гæзэемæ дыз-дыз; 
Хæхты цоппай фæлмигъы цыллæнымд сыр- 
,сыр... 
Ды нæ федтай 
æрцæгъдыны монцæй цъæхартуадзгæ 
хъисын фæндыр, 
Ды мæ иувæрсты дарддæр цыдтæ, 
Кодтай марты 
истерикон бонау 
æнæнæт къæл-къæл.... 
ЛЕмæ раздæзст хъызт зымæг æваст. 
Ризы мигъты 'хсæя уады базырыл мæй, 
Уд—Оырдоны 
кæуынхъæлæс 
хъисын фæндырау—æндыгъд. 
1962. 
73 

* 
(3. С.-йæн) 
Райдзаст уалдзыгон æхсæв та 
Арвыл дидинæг æфтауы, 
Цыма цъæх нæууыл фæскъæвда 
Хур æвзист фæрдгуытæ тауы. 
Сатæг-сау тæлмытæ бады 
Ирд зæрæхсидыл æрфгуытау,— 
Рог ын рымбæрзта йæ уадул 
Мигъ, мæ сæфт хуры дзыккутау. 
Рухс изæрмилты фæливæн 
Мæн æвзонджы цинау сайы,. 
Æмæ судзгæ зæрдæ—хивæнд 
Атахт, агуры йæ къайы. 

УСГУР ЛÆППУЙЫ ФЫН 
Дысон рухс зæдау рацыдтæ 'ргом, 
Дысон фыны дæ федтон фыццаг хатт; 
Худт дæ цæстыты уалдзыгон бон, 
Сыгъд дæ рустыл сæуæхсйд цырагъау..~ 
Рагæй хъуыстон дæ дзыхы дзырд æз,— 
Уый-иу сыстадис уадындзæй ризгæ; 
Раджы сабийæ федтон дæ хуыз,— 
Худгæ хъоппæджы хаутæй ысхизгæ.. 
Тыхст изæрмилты хæрисыл мигъ,— 
Уый-иу донмæ æнкъардæй ды кастæ. 
Хатт-иу суадонæй бахудт дæ сих, 
Хатт-иу арвыл æрттивгæ фæраст дæ.... 
;1ысон рухс зæдау рацыдтæ 'ргом, 
Дысон фыны дæ федтон фыццаг хатт, 
Худт дæ цæстыты уалдзыгон бон, 
Сыгъд дæ рустыл сæуæхсйд цырагъау. 
ш 

Цяяы дидинæг фестад мæ уд, 
Цинæй тадтæн дæ разы мыдадзау,— 
Уый мæ зæрдæйы ристыл æвдадзау 
Андæгъд фыны дæ мидбылфæхудт. 
Хъавгæ систон дæ даргъæнгуылдз къух, 
Рнзгæ хастон дæ рустыл мæ уырзтæ; 
Сау æрттывта дæ дзыккуйы рухс, 
Уый гæзæмæ мæ уддзæф æнкъуыста... 
Фæлæ талынг зæрдæдзæф фæди,— 
Карк ныууасыди, фестъæлфыд æхсæв 
Æмæ зарæгау аскъуыд мæ цин, 
Æмæ боны рухс бацыди не 'хсæн. 
Цадæг тайыс, дæ фæдыл кæсын 
Æмæ де 'рдæм ивæзт цæнгтæ дарын. 
.Æммыст, рацæг кæ диссаджы фын, 
Æммыст, "раскъæф дæ талынджы тарæй!.. 
1962 йз. 

СÆЙРÆГТÆ 
Поэты ног чиныг (раздзырд) &• 
Цардвæндаг & 
Октябрь И 
Царды цин 13 
У мæ цард кьуыбылойы тыхтонау .... 15 
Денджыз—зæрдæ П 
Денджызимæ ныхас 19 
Минæ 21 
Саби ма феиæд хæет! 2? 
Ды нæ фæдæ уыцы Иарты кардау ..... 30 
Лумумба Патриеы амæлæтыл .. • , 33 
Зæрдæ, цы ныддур дæ з'5 
ДЗз цæссыгдæи '• - 37 
Æхсæрæг • ., 39 
Макæ • 43 
Сæрибары хæстонтæ 46 
Дзуры Ирыстон .*.... 48 
Ирыстон (Поликарпов С.-;1æ) 52 
Къоста • ...'.-..... 53 
Зарæг , 57 
77 

Хæхтыл хуры тын куы батад 59 
Рæуæууæнк зæрдæ, бастъæлай ....... 81 
Дондзаст ызмæст мигътæ арвыл ныццæм- 
ысты 63 
Дидинæг 04 
Амæттаг бæллиц 05 
Мæнæ, гъе, нæ хæлар хъæд, нæ бадæн . • «8 
Сыгъзæрин доны тылд изæртæ 70 
Цыма уазал зымæгон хъызт боны ...... 72 
Райдзаст уалдзыгон æхсæв та • • • 74 
Усгур лæппуДы фын • 75 

ГЕОРГИЙ ГЕОРГИЕВИЧ ВЕСТАУТЫ 
РАДОСТЬ ЖИЗНИ 
Стихи на осетииском языке 
Госиздат Юго-Осетик 
Цхинвали — 1962 
оОПбоО оОСПбоОЬ сЮ оОЬОШСОО 
ьооашы$?оь ьоьдлясго 
ЬсÆЬсЪдсл соЬдслоЬ ЬэЬдсл>й5Эо 
(ЗЬо6зосп»о—1962 
Редагстор И. К. Плиев 
Художник X. И. Гассвев 
Худредактор А. Д, Ванеев 
Техредактор Н. С. Сиукаев 
Корректор А. И. Техов 
Сдаио в набор 20. VIГ. 1962 г. Подписано к печати 
6. IX, 1962 г. Заказ №668. Формат бумаги 70хШ8у32 см. 
И:щ, яистов 2,2. Печатных листов ЗЛ ЭТ 00844. 
Тираж 1000 экз. Цена 13 коп. 
Цхинвальская типография Грузглавивдата, 
г. Цхинвали, ул; Исака, № 2. 


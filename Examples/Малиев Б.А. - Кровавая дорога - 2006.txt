Малити Батраз 

Мапити Батраз 
Роман 
^ 
ДЗÆУÆГИГЪÆУ 
2006 

84 Осет 
М-17 
Малити Б. 
М-17 Тогвæндаг: Роман — Дзæуæгигъæу: Ир, 2006 — 239 ф. 
Малиев Б. А. 
Кровавая дорога. 
В романе воспроизведена эпоха борьбы Алании против полчищ Тамерла- 
на. Главная героиня Зарина, известная в преданиях как «Задалесская нана», 
собирает детеи-сирот из сожженных сел и посвящает свою жизнь их воспи- 
танию, а тем самым, возрождению народа. 
84 Осет 
© Малиев Б. А., 2006 
© Григорян В. С, оформление, 2006 
4702500201-7 
М131(03)-06 
15ВЫ 5-7534-0677-7 

Еу устур тæрсæ бæласæмæ хæстæг, цъæх фæзи, дессаги рæ- 
сугъд горцъебæл фæзæбад кæнуй Тæмерлан. Æгас Ази æма Ев- 
ропи адæмтæ — резгæ, арв — кæугæ, зæнхæ ба нæтгæ кæмæй 
кæнуй, еци фудинд, къулух æма къæдзæкъах, туппурростæ æма 
цъундцæстæ Тæмерлан. Æ уæле: цъæх буйнагæй конд тибеттаг 
ходæ, азийаг даргъ курæт, сау салбар хæлаф æма хъелфий сурх 
цулухътæ. Æ устур сугъзæрийнæ хуæцæнгин æхсаргард æ фарс- 
мæ æрхъан æй, æ хумпъури хъур æ хъумацин ронæмæ баст, 
уотемæй. 
Æ хуæд фæсте лæууй бор буйнæгтæй рæсугъд æхгæд къи- 
биткæ, уой сæрмæ æрттевуй сугъзæрийнæй хурст тумбул къоре. 
Уой фарсмæ ба фелауй сурх цилле туруса. Къибитки цуппар 
фарсемæ хæстæг æнцад лæуунцæ дæсгай æфсæддон цуппар къуа- 
ри. Сæ рахес къохти дарунцæ æхсаргæрдтæ, сæ галеутæй ба 
хуæцунцæ æфсæнфий даргъ бæхъитæбæл. Сæ усхъитæбæл цæх- 
гæр ауигъд æнцæ саздæхътæ, сæ фæрстæбæл ба саздахъи фæт- 
тæй идзаг сæгъдзæрттæй конд дзæкъæлттæ. Тæмерлани дууæ 
фарсемæ фæнддзайгай метри идæрдæн дууæ къуаремæй лæуун- 
цæ фæндзгай бæхгин æфсæддонтæ æдрæвдзæй. Рахесфарсæй си 
ка æй, уони хæццæ лæууй гæрзефтонгæй Тæмерлани сау бæх 
дæр. Бæх æ фур хъал æма æ фур карзæй æ бунати ахид иска- 
фуй. 
Тæмерлан бадуй æнæзмæлгæ, раст цума цæвддор æй, уоййау. 
Æ минкъий цæститæ, æ устур бæзданити æхсæнæй дзæбæх нæ 
зиннунцæ, фал уæддæр æ каст æй гъиггаг тигри касти хузæн. Æ 
фудхуз циргъ зекъæбæл æ тæнæг рехæ нирразмæ кæнгæй, зин- 
нуй тигр лæборун æрвонгæй æхе куд ниййарæсæн кæнуй, уой 
хузæн. Е ’стæггун къохтæй еу æрæвардта æ уæрагбæл, иннемæй 
ба федар хуæцуй æхсаргарди хуæцæнбæл. 
5 

Идардæй бакæсгæй, æнгъæлæн адтæй уотæ, цума бадгæ-бад- 
гæй фунæй кæнуй. Фал нæ! Æ листæг цæститæй зæнхæмæ кæ- 
суй æдзинæг æма сæ никъолгæ дæр нæ кæнуй. Æ каст æй уотæ 
карз æма, æвæдзи, дор дæр фæцъцъасæ кæндзæнæй. Тæмерлан 
уотæ ку фæббадуй æма уотæ ку фæккæсуй, уæд цидæр устур 
цаутæбæл фæссагъæс кæнуй, цидæр устур унæфтæбæл фæуун- 
цæ æ гъудитæ, цидæр устур гъуддæгтæ кæнунмæ фæгъгъавуй. 
Æма етæ еугурæй хуарзæн нæ фæуунцæ. Етæ фæуунцæ, ехуард 
ахæри размæ арв æма æрдзæ куд нигъгъос унцæ, уойиау. Уомæ 
гæсгæ имæ хæстæг неке фæццæуй, неке имæ неци фæдздзоруй. 
Еци рæстæги æй ка бахъор кæнуй, уотид æй естæбæл дæр ка 
бафæрсуй, етæ мæлæти хай баунцæ. 
Æ еци бадт, æ еци сагъæстæ æма каст хуарзæн нæ фæуунцæ 
е ’Мархайæг æфсæддон къамандæгæнгутæ æма эмиртæн дæр. 
Уони фæсте си æрагоруй дзуæппитæ. Беретæ си карз æфхуæрд 
æрцæунцæ, сæ бæрзонд цинтæй хумæтæг æфсæддони уæнгæ æр- 
хаунцæ. Раст зæгъун гъæуй, еуæй-еути ба æппæлгæ дæр ракæ- 
нуй, уæлдæр бунæттæ дæр син иснисан кæнуй. 
Аци хатт æ еци бадт, æ еци каст æма сагъæстæ æгæр ке нид- 
дæргъвæтин æнцæ, е уæлдай тас бауагъта е ’фсæддон æмархай- 
гути зæрдити. Таси бацудæнцæ еугурæй дæр. Таси бацудæй са- 
уæнгæ и æрдзæ дæр. Бæлæсти къадотæ æма сифтæ дæр нæбал 
æзмалдæнцæ. Думги цъита некуцæйбал гъазта. Мæргъти уаст 
дæр ниссабур æй. Æрмæстдæр ма цъæх фæзи дæлбилæ арф ко- 
мæй игъустæй, хуæнхтæй цæуæг, тухгин æма æнахъæл Ирæфи 
гур-гур, раст цума, мæстгун уогæй, Тæмерланмæ нихъолун æр- 
вонг лæборгæ кодта, уоййау. Уотæ тарæрфугæй мæстгун каст кодта 
Тæмерланмæ Уазай цъонг дæр. Уалинмæ къибиткæй, раздæр 
бал цалдæр хатти дуарæй сæ сæртæ радаргæй, рахизтæнцæ сæ 
еу инней фæдбæл æ дууæ уоси, сæ цъæх дарий пæлæзти фадæг- 
гæгтæ зæлдæбæл хафгæй. Сæ цæсгæнттæ дарий сæрбæттæнтæй 
ниййаууон кæнгæй, Тæмерлани æрдæмæ рараст æнцæ. Хастон- 
цæ ин хуæруйнаг сехуарæн, кæд рæстæг исрæфтæ æй, уæддæр. 
Тæмерлан афонæбæл сехуар берæ хæтти нæ кодта. Ести мæтæ 
имæ ку уидæ, уæд сæумæраги фестидæ æма еуварс рандæ уидæ, 
цæмæй æй сагъæс æма унæфтæ кæнунмæ маке хъор кодтай- 
дæ. Гъеууомæ гæсгæ ба байзаидæ сауæнгæ рæфти уæнгæ æнæ- 
хуæргæй. 
Сæ лæгбæл мæтæгæнгæй, ин æ уоститæ ахид хастонцæ хуæ- 
рушрг, сагъæстæ кæми кæнидæ, уордæмæ æма си фулдæр хæт- 
тити фæббоз уидæ. Аци хатт дæр уотæ æнгъæл адтæнцæ æма 
имæ уотæ æндиудæй уомæ гæсгæ цудæнцæ. Фал имæ ку бахæс- 
тæг æнцæ æма ин æ мæстгундзийнадæ ку балæдæрдтæнцæ, уæд- 
6 

та си тас бацудæй. Сæ къæхтæ кæд е ’рдæмæ цудæнцæ, уæддæр 
сæ уодтæбæл ба резæнгæ бацæфстæй, сæ цæсгæнттæ ниффæ- 
луорс æнцæ. 
Сæ еу хаста устур тумбул сæнтуорс тæбæгъи аллихузон хуæ- 
руйнæгтæ: фунх фиди цалдæр хуни, тæмбæл, къосидзаг цивзгун 
басæ, еу фæткъу æма сæни къос. Иннæ хаста æвзестæ хъувгъан 
æма сæнтуорс хесæрфæн. 
Тæрсгæ-резгæй бацудæнцæ, ци горцъебæл бадтæй, уомæ хæ- 
стæг æма сæ горцъебæл æрæвæрунмæ гъавтонцæ, фал сæбæл 
Тæмерлан уотæ карз фæззуст кодта æма уайтагъд фæстæмæ къи- 
битки исмедæг æнцæ сæ хæссуйнæгти хæццæ. Уой фæсте Тæ- 
мерлан сабургайгомау фестадæй. Æ курæт барæвдзитæ кодта. 
Æ æхсаргард æ губунæй æ фарсмæ багурун кодта, уотемæй уæд 
еуæрдæмæ, уæд иннердæмæ сабургай рацо-бацо кодта, æ галеу 
къахбæл минкъий къулух æфсæргæй. Дзæвгарæ фæррацо-бацой 
фæсте бабæй горцъебæл нæуæгæй фæзæбад æркодта æма бабæй 
æнæбæрæг кумæдæр æдзинæг, агъуд берæгъи каст кодта. Мин- 
къий фæстæдæр æ касти уаг раййивта æма æ рахес къохæй ци- 
дæр райамудта. Къохи амундмæ уайтагъд æрбауадæй æ еу фæс- 
дзæуинæ. Æ сæрæй ниллæг æркувта, уæдта исдзурдта: 
— Табу дин уæд, нæ хуцауæмсæр паддзах! Игъосун. 
— Тагъд фæдздзорæ мæ дæлбарон æмунафгæртæ æма ме ’нæ- 
басæтгæ æфсæдти эмиртæмæ. 
Минкъий фæстæдæр Тæмерлани горцъемæ хæстæг, сæ уæра- 
гисæртæбæл æрбадтæнцæ е ’мунафгæртæ — Исмаил-бей æма Ах- 
мет-бей. 
— Табу дин уæд, нæ хуцауæмсæр паддзах! Игъосæн дæмæ, — 
тарст гъæлæси уагæй исдзурдта Исмаил-бей. 
Тæмерлан сæмæ æнæнвæрсон, мæстгун каст ракодта, уæдта 
æ къохæй райамудта, цæмæй горцъей кæрæнттæмæ æрбадтай- 
уонцæ. Етæ ку æрбадтæнцæ, уæд горцъемæ хæстæг æрбацудæн- 
цæ æфсæдти эмиртæ. Горцъейæй цалдæр ампъези идарддæр 
æрлæудтæнцæ, сæ сæртæй ниллæг æркувтонцæ, уæдта си алке 
дæр сабургай исдзурдта: 
— Табу дин уæд, нæ хуцауæмсæр паддзах! Игъосæн дæмæ. 
Уой фæсте рæнгъæ ралæудтæнцæ æма кастæнцæ Тæмер- 
ланмæ. 
Тæмерлан сæмæ дзæвгарæ æдзинæг æма мæстгун каст фæк- 
кодта. Æ мæстгун кастæй си цума алкедæр хъæмайæй рæхуста, 
уоййау, кæмæ фенгаст уидæ, уомæн æ цæсгон уæд фенцъулдтæ 
уидæ, уæд нийваидæ. Уой фæсте фестадæй. Æ курæт бабæй 6а- 
рæвдзитæ кодта, уæдта сабургай, фал хъæбæр карз, — хъæма- 
йæй цæвæгау, карз дзурдтæй райдæдта: 
7 

— Уæ уæлахезтæ кæми æнцæ?! Уæууæйтæ, уæууæйтæ! Цæмæ 
уи феронх æй, мæн ке гъæуй æрмæстдæр уæлахезхæссæг эмир- 
тæ! О, о! Æрмæстдæр уæлахезхæссæг эмиртæ, Мингбаштæ, 
Юзбаштæ, Унгбаштæ æма Мирзитæ. Мæнæн мæ кадæ æма мæ 
намус дуйнети æхсæн дæлæмæ ка гæлдза, мæ æнæбасæтгæ æф- 
сæдти мин ка цæгъдун кæна, ка æгадæ кæна, уæхæн эмиртæ- 
къамандæгæнгутæ мæнмæ нæ адтæй, уæдта нæ уодзæнæй! Ме 
’фсæдтæ кедæр æфсæдти хæццæ тохи фембулд æнцæ, зæгъгæ, 
уæхæн хабар ке бæлахæй рацæуа, уомæн — мæлæт! Æрмæстдæр — 
мæлæт! 
Еци зæгъдтити фæсте Тæмерлан еу минкъий банцадæй, цæ- 
бæлдæрти сагъæсгæнгæй. Уой фæсте бабæй гъæрæй райдæдта: 
— Буйнат! Эмир Буйнат! 
Буйнат адтæй е ’фсæдти ’къамандæгæнæг эмиртæй еу. Тæ- 
мерлан ин мæстгунæй æ ном дууæ хатти ку исдзурдта, уæд е æ 
медбунат фестъæлфтæй. Æ фур тæссæй æ цæсгон нийвадæй. Æ 
ком ниссор æй. Æ къæхтæ базир-зир кодтонцæ. Æма ма, уæззау 
сæйги дзурдау, исдзурдта: 
— Табу дæуæн, нæ хуцауæмсæр паддзах, игъосун дæмæ. 
Тæмерлан имæ, хелагæ мистæмæ кæсæгау, маргæйдзаг кас- 
тæй адзинæг никкастæй, уæдта æ цъæхснаг гъæлæси уагæй фæгъ- 
гъæр кодта: 
— Буйнат! Кæми æй дæ уæлахез?! Кæми æнцæ де ’фсæдтæ- 
ме ’фсæдти фулдæр хай?! Цæмæ фæцæнцæ Аланти æфсæдтæн 
цагъди? Аланти æфсæдтæ сæбæл цæмæ фæхъхъæбæрдæр æнцæ?! 
Аланти æфсæдтæ сæ ку ниццагътонцæ, уæд ма ду æгас цæмæ 
дæ?! Цæмæннæ фæммард дæ сæ разæй?! Дуйнетæ кæмæй ре- 
зунцæ, мæ еци æнæбасæтгæ æфсæдти кадæ мин цæмæ фегадæ 
кодтай?! 
Буйнат æ царди кæрони æрцуд балæдæрдтæй. Е уæнгтæ æма 
имæ æ гъудитæ нæбал игъустонцæ. Æ гъудитæй равзурстæй 
Самаркандмæ хæстæг æ райгурæн гъæу — Тюбей, æ дууæ уоси 
æма цалдæр сувæллоней рази. Æ цæститæбæл рагъазтонцæ фæз- 
зиндтитæ, цума уонæн, «хуæрзбон-хуæрзбон» дзурдта, етæ ба 
цъæхахстæй кудтæнцæ. Æппун фæстаг Тæмерлани карз фарста- 
тæн дзуапп равардта: 
— Аланти æфсæдтæ, иннæ берæ адæмти æфсæдтау, тæрсагæ 
æма фæлмаст не ’нцæ. Мах кæбæл нæма исæмбалдан, уæхæн 
бæгъатæр æма дæсни тохагæ æфсæдтæ æнцæ. Махмæ куд кæсуй, 
уот^е æнцон басæттæн нæ ’нцæ... æма ма никки цидæр зæгъунмæ 
гъавта, фал æй Тæмерлани цъæхснаг гъæр бауорæдта: 
— Æнгъæд! Мæнгæ дзорис! Тæппод дæ! Мæн æфсæдтæй 
бæгъатæрдæр, тохунмæ дæснидæр æма тухгиндæр æфсæдтæ 
8 

зæнхæбæл некæми æма некæми ес. Нæййес æма нæййес, балæ- 
дæрттæ! Балæдæретæй уой уæ еугур дæр! Тæмерлани æфсæдтæ 
æнæбасæтгæ æнцæ. Ду, æрмæстдæр ду дæ фудгин дæ, бæрнæх- 
сти ци дæс мин æфсæддони адтæй, уонæй аланти æфсæдтæ аст 
мини ке ниццагътонцæ, уоми. Дæуæн ес æрмæстдæр еунæг тæр- 
хон — мæлæт! Мæлæт нуртæкки, мæнæ аци рауæн! Уадзæ æма 
еугурæй дæр инонцæ тæппод, æнæзунд къамандæгæнæги ци хе- 
зуй, уой! Рамаретæ ’й! 
Еци зæгъдтитæ ку исдзурдта Тæмерлан, уæд уайтагъддæр 
уосонги аууонæй æрбауадæнцæ къамбеци асæ æртæ фæсдзæуи- 
ни. Буйнати усхъитæбæл фæххуæстæнцæ, минкъий уоддæр æй 
бадавтонцæ, дæлгоммæ æй фæхъхъан кодтонцæ, æ астæубæл ин 
сæ еу æ устур къахæй æрæфсардæй, иннетæ ба ин æ усхъитæ 
æма æ сæр фæстæмæ тухгин исивазтонцæ æма æ астæуи æстæг 
фæстæмæ, къæс-къæсгæнгæ æрсастæй. Цалинмæ æ астæу сас- 
тæй, уæдмæ Буйнат гъæрæй унæргътæй æма дзиназта. Фалæ 
уæллаггурæ æ дæллаг гурæбæл фæстæмæ ку æрхаудтæй, уæдта 
фæгъгъос æй, æ уод исиста. Уой фæсте ин æ мард æ къæхтæй 
еуварс еу арæхъмæ фæлластонцæ. Тæмерлан сæмæ æ къохæй 
ниййамонгæй, загъта: 
— Гъе, уæхæн тæрхон хаст цæуй Буйнати хуæдæййевæг Сам- 
велæн дæр! 
Æма уой дæр еци æртæ лæгмари æрбамардтонцæ. 
Уонй фæсте бабæй Тæмерлан никки карздæрæй загъта: 
— Уæхæн тæрхон хезуй, мæн паддзахадæн уæлахез ка нæ 
хæсса, уæхæн эмиртæ-къамандæгæнгутæй алке дæр. Сумахæн 
дæр фæдзæхсун: уæ дæлдæр къæмæндиртæй уæлахез ка нæ 
хæсса, уони уæхæн тæрхони амæттаг кæнтæ! Тæппод æма къу- 
мухзунд къамандæгæнгутæй мин ме ’фсæдтæ искæдзос кæнтæ. 
Тæмерлани æфсæдтæ састи бунати байзадæнцæ, кенæ ледзæги 
фæцæнцæ, зæгъгæ, уомæн уæн некæд адтæй æма некæд уодзæ- 
нæй. Зонетæ, æз Хуцауæй æрвист ке дæн, уой. Мæ нихмæ ка 
уа, уобæл мæгурбон ке кæнуй, уой. 
Цалинмæ еци гъуддæгтæ цудæнцæ, уæдмæ фæззиндтæй æма 
еуварс æрлæудтæй Тæмерлани æфсæддон эмирти разагъддæр — 
Оман-бай. Тæмерлан балæдæрдтæй, Оман-бай цидæр ахсгиаг 
хабар зæгъунмæ ке гъавуй, уой æма æй бафарста: 
— Оман-бай, ци хабар зæгъуйнаг дæ? 
Оман-бай хæстæгдæр æрбацудæй Тæмерланмæ, æ сæрæй 
ниллæг æркувта, уæдта загъта: 
— Табу дин уæд, нæ хуцауæмсæр паддзах. Хуарз хабар не 
’рбахастон. Аланти æфсæдтæ æрмæст Буйнати æфсæдтæ нæ 
ниддæрæн кондтонцæ. Абони бабæй сæумæраги, цуппар сахат- 
9 

тебæл аланти æфсæдтæ, сæ къамандæгæнæг фæлтæрдгин æма 
бустæги бæгъатæр Самели, уотемæй нимпурстонцæ мах æфсæд- 
ти балбæл æма нин сæ бунтон дæрæн никкодтонцæ. 
— Ци загътай, ци?! Сæнттæ цæгъдис, æви дæ зунд фæццу- 
дæй?! — æ гъæлæси дзаг ниффæдес кодта Тæмерлан, Оман- 
баймæ хæстæг бауайгæй æма имæ е ’хсаргард æрдæгласт ис- 
кæнгæй. 
— Нæ! Сæнттæ нæ цæгъдун. Æцæгутæ дзорун, — Тæмерла- 
нæй нæ фæттæрсгæй, æргом имæ кæсгæй, гъæргомау загъта 
Оман-бай. 
— Ме ’фсæдти эмир ка æй æма кæми æй? Цæйбæрцæ си 
фæгъгъудæй? Аланти æфсæдтæ ци фæцæнцæ? — æ маст æма æ 
карздзийнадæ тухорамæгæнгæй æма æ гъæлæси уаг фæффæл- 
мастдæргæнгæй, бафарста Тæмерлан. 
— Бæргутæ бунтон лæмбунæг нæ зонун, фал мах æфсæдти 
бæрцæ адтæй дæс мин лæги. Сæ эмир адтæй Турсун. Ци ефстæг- 
тæ ма си раервазтæй æма æрбалигъдæй, уони дзубандитæмæ 
гæсгæ Турсун æхуæдæг дæр карз тохи фæммард æй. Е ’фсæд- 
донтæй ба цагъди фæцæнцæ авд мини æма фондз сæдемæй фул- 
дæр. Аланти æфсæдтæ адтæнцæ дзæвгарæ минкъийдæр, фæй- 
йервазтæй ма си æрмæстдæр минкъий къуар, иннетæ ба еугурæй 
дæр фæццæгъдуни æнцæ. Хабæрттæ куд æнцæ, уомæ гæсгæ ма 
аланти æфсæдтæй ка фæййервазтæй, етæ рандæнцæ Гæрæбони 
будуртæмæ. Уоми цагъана синдзгун гъæдти федар римæхсæнтæ 
ес æма, дан, уоми гъæуама баеу уонцæ аланти еума æфсæдти 
бали хæццæ, уомæн къамандæгæг æй багъатæр Капо. Никкидæр 
ма цидæртæ дзурдта Оман-бай, фал æй Тæмерлан дзоргæ ниу- 
уагъта æма еуварсмæ рандæй. Цалдæр хатти къибиткæ æма гор- 
цъей æхсæн рацо-бацо ракодта, уæдта бабæй горцъебæл фазæ- 
бад æркодта æма, зæнхæмæ æдзинæг кæсгæй, арф гъудити ба- 
цудæй. 
Æ гъудитæ кодта æхе хурфи, æхе хæццæ, раст цума æ рæ- 
бунтæ неке адтæй, уоййау. Фæгъгъудитæ кодта дзæвгарæ, са- 
хатти æрдæгæй фулдæр. Цалинмæ гъудитæ кодта, уæдмæ е ’му- 
нафгæртæ, эмиртæ æма гъæуайгæстæ цавддортау лæудтæнцæ 
æнцад. Еу дзурд си некæмæй хаудтæй. Еу æзмæлд си неке код- 
та. Сауæнгæ ма æрдзæ дæр ниссабур æй. Æрмæстдæр ма рæуæг 
думгæ æрбагъазидæ æма цума, е дæр естæмæй тарстæй, уоййау 
кæрдæгути сифтæ æма лæууæг адæми дарæсти кæрæнттæ рæ- 
уæг тилд бакæнидæ. Уосонгæй минкъий уоддæр ци устур тæр- 
сæбселасæ лæудтæй, е дæр цума естæмæй тарстæй, уоййау, нæ- 
бал æзмалдæй. Æрмæстдæр ма æ цъæх бæзгин къадоти æхсæ- 
нæй æхсæрæ цъеу ефстагмæ «цъеу», зæгъгæ, исуасидæ. Æппун- 
10 

фæстаг, сузгъæрийнæ къохдарæнмæ æркæститæ кæнгæй, æ бил- 
тæбæл æй исæмбæлун кæнгæй, фестадæй. Æ галеу къахбæл мин- 
къий къулух æфсæргæй, эмиртæмæ хæстæг бацудæй æма син 
фарстатæ дæдтун райдæдта, æ фæрстатæбæл æхуæдæг дзуапп 
дæтгæй: 
— Фегъустайтæ хабæрттæ? Фегъустайтæ! Иверий бæстæ ку 
байстан, сæ æфсæдти син ниддæрæн кæнгæй æма си еу бæгъа- 
тæр æфсæддон къамандæгæнæг ку фарстан, Кавкази адæмтæй 
нæ нихмæ ке бон исодзæнæй истохун, зæгъгæ, уæд нин е куд 
дзуапп равардта? Мæнæ уæхæн дзуапп: «барæнтæ, аланти æф- 
сæдтæбæл уæ Хуцау исбуцæу кæнæд, уæдта балæдæрдзинайтæ, 
састи бунат ци адæ кæнуй, уой. Гъе, уоми иссердзинайтæ уæ 
мæлæт». Еци зæгъдтитæ æцæг разиндтæнцæ, æви нæ? Нæ, æцæг 
нæ разиндтæнцæ. Абони алайнæгти къохи ци уæлахезтæ æф- 
туйуй, етæ сæ мæлæти райдайæн æнцæ. Федарæй уин зæгъун, 
Аланти æфсæдти къамандæгæнгутæ рæдуйунцæ хъæбæр. Етæ 
нæ зонунцæ, æвæдзи, æз зæнхæмæ, адæммæ Хуцауæй æрвист 
ке дæн. Æдули æнцæ, Хуцауæй æрвист фæтæги нихмæ ка лæ- 
ууй, етæ. 
Нур ба мин игъосетæ мæ унаффæмæ: абонæй фæстæмæ хе 
фæндонæй истохуни барæ некæцибал æфсæддон балæн дæттун. 
Еугур эмиртæн дæр ихæс кæнун, цæмæй уе ’фсæдтæ æрæмбурд 
кæнайтæ мæнæ ардæмæ, мæн рæбунтæмæ. Мæнæ æз ци зæнхæ- 
бæл лæуун, уомæй уи е ’фсæдтæ фæндзай километрæй идард- 
дæр æхсæвеуат кæнун дæр макебал уадзæд, цалинмæ аци бæс- 
тихай, ами адæмти æма се ’фсæддон тухти бæргутæ еугурæй 
дæр лæмбунæг базонæн, уæдмæ. О, мах хъаурæгин ан, фал 
æнæзунд тухæ æдухæ унæй фуддæр æй. Уобæл бал фæддæн мæ 
дзубанди. Æнхæст кæнтæ мæ унаффæ. Сæребарæ айтæ. 
Адæм ку рахæлеу æнцæ, уæд Тæмерлан æ фæсдзæуинтæй 
еуемæ фæдздзурдта æма ин загъта: 
— Тагъд иссерæ эмир Исмаили. Ардæмæ имæ мæнмæ фæдз- 
дзорæ. 
— Эмир Исмаил Кабертайти бæстихатти æсгарæг балций æй 
е ’фсæддон къуари хæццæ, — загъта фæсдзæуин. 
Тæмерлан рамæстгун æй ’ма сабургай, фал карзæй загъта: 
— Исмаил балций ке æй, уой æз дæуæй хуæздæр зонун. 
Иссеретæ æй æма имæ æд æфсæдтæ ардæмæ фæдздзоретæ, 
цалинмæ уобæл дæр аланти æфсæдтæ нæма исæмбалдæнцæ, 
уæдмæ. 
Цалинмæ еци еугур гъуддæгтæ цудæнцæ, уæдмæ изæр кæ- 
нун райдæдта. Хор хуæнхти аууон фæцæй. Арвбæл мегътæ æм- 
бурдтæ кодтонцæ. Дæллæй, цæугæдон ци рдæмæ цудæи, уорди- 
11 

ги сатæг думгæ карзæй-карздæр кодта. Уалинмæ имæ цъæх да- 
рий пæлæзи рацудæй, æ цæститæн ин уарзондæр ка адтæй, 
еци рæсугъд Сæлимæ. Кæд Тæмерланæн, кенæ уæрагисæртæ- 
бæл æнæ ’рлæугæй, кенæ сæрæй ниллæг æнæ ’рковгæй, уæдта 
«О, устур еунæг Хуцауи æмсæр паддзах», зæгьгæ, æнæ исдзор- 
гæй, еске ести зæгъун не ’ндиудта, уæд æригон, рæсугъд Сæ- 
лимæ ба æндиудта. Зин зæгъæн æй, цæмæ, е, фал Сæлимæн 
Тæмерлан алцидæр уодæнстæй, Сæлими хæццæ.æрмæст дууе- 
мæй ку фæуунцæ, уæд. Тæмерланæн æхецæй дæр феронх уй 
«зæнхæмæ адæммæ Хуцауæй æрвист ке æй», е. Фæсси иронх 
уй, зæнхи цъарæбæл тæккæ тухгиндæр, тæккæ тогкалæгдæр, 
тæккæ карздæр, тæккæ тæссагдæр паддзах ке æй, е. Фæсси иронх 
уй, уой бæлæхтæй мингай, сæдæ мингай адæмтæ, адæмихæтти- 
тæ, æнæгъæнæ бæститæ ке цæгъдуни кæнунцæ æма ке исафун- 
цæ, е. Фæсси иронх уй, уой бæлахæй алли бон дæр, алли сахат 
дæр адæм кæрæдзей тог ке калунцæ, еуетæ иннети ке цæгъдун- 
цæ, ке æстъегъунцæ, сæдæгай гъæутæ æма сахартæ ке содзун- 
цæ; еуетæ иннети циййес ке рæмодзунцæ æма сæ сæ дæлбарæ 
цагъайрæгтæ ке кæнунцæ, етæ. Еузагъдæй, исуй хумæтæг зæн- 
хон адæймаг. Тæмерлан, кæд силгоймæгти æгъдауæй хебæлху- 
æцгæ адтæй, иннæ паддзæхтæй уæлдай, ихæлд, силгуц нæ ад- 
тæй, уæддæр еу-дууæ уарзон уоси ба алкæддæр æ хæццæ код- 
тонцæ æмцуд. Сæлими ба ин балæвар кодта Генджавий бæстæ 
ку байста æма æй æ дæлбарæ ку æркодта, уæд еу сæдæ анземæй 
фулдæр кæбæл цудæй, уæхæн зæронд лæг. Еци зæронд лæг берæ 
фæййархайдта, цæмæй фембалдайдæ Тæмерлани хæццæ. Ку ин 
бантæстæй фембæлун, уæдта имæ Сæлими, сау устур пæлæз ибæл 
æмбæрзт, уотемæй бахудта, æ къохбæл ин хуæцгæй. Бацудæй 
имæ хæстæг, æ уæрагисæртæбæл æрлæудтæй, ниллæг ин æр- 
кувта æма загъта: 
— Æвæццæгæн, æцæгæйдæр ду Хуцауи минивар дæ зæнхон 
адæммæ æма дин табу уæд. Аз дин мæнæ зæнхон адæми номæй, 
Генджавий бæсти номæй, уæдта мæхе номæй лæвар кæнун Ген- 
джавий бæсти тæккæ рæсугъддæр, тæккæ рæсогдæр кизгæ — 
Сæлими. Сæлимæ мæнæн мæ фурти фурти кизгæ æй. Æ фиди 
ин мæнæ ами, Генджави паддзахи æфсæдтæ рамардтонцæ хъа- 
лон син ке нæ фиста, уой туххæй. Æ мадæ ба, мæгурæй, зинтæ 
’взаргæй уæззау сæйгæ фæцæй æма рамардæй. Исхастон æма 
æй исгъомбæл кодтон тухæй-фудтæй хъури фæрдугау. Нæ мæ 
фæндуй, Сæлимæ аци сæрисæфæн дзамани ескæци æнамонди 
амкттаг фæууа, е. Æз инун дæу æфсæддоитæ дæр, уæдта мæнæ 
бунæттон, мæгур адæми царæстъегъгутæ дæр адæми циййес æма 
кизгуттæбæл куд хæлæф кæнунцæ, уони æма тæрсун, Сæлимæ 
12 

еци берæгьти амæттаг ку фæууа, уомæй. Æз бæлвурд ку нæ 
зонинæ Сæлими ке бауарззæнæ, уой, уæд дæмæ æй не ’рбакод- 
тайнæ. Сæлимæ дæр иннæ зæнхон кизгуттæй уæлдай Хуцауи 
лæвар æй зæнхонтæн. 
Зæронд лæг ма никкидæр цидæртæ дзорунмæ гъавта, фал 
Тæмерлан нæбал фæггæдзæ кодта æма загъта: 
— Хуарз, хуарз зæронд лæг. Кæд дæ лæвар сугъзæрийнæ 
æй, уæд сугъзæрийнæ æппæлун гъæуагæ нæй. Кæд нæй, уæдта 
ибæл исонмæ ку фæдздзорай, уæддæр си сугъзæрийнæ нæ ра- 
уайун кæндзæнæ. Æ пæлæз ин исесай, мах ба дии дæ лæвармæ 
æркæсæн. 
Зæронд лæг Сæлими пæлæз райста æма æй, еуварс рацæу- 
гæй, æ фудхуз къохбæл æрауигъта. Сæлимæ унгæггомау цъæх 
цилле пъолций ферттивта стъалуйау. Æ индæмæ цæститæ тар- 
тæ кодтонцæ. Æ устур реутæ, æ нарæг астæу, æ фæтæн сунтæ, æ 
даргъ идзаг къабæзтæ, æ лигъз саутар дæлахъур, æ æфсæрмдзуг 
сау цæститæ, æ къæлæт сау æрфгутæ, æ фудхузгомау саулагъз 
цæсгон, æ лигъз сæнтсау дзигкотæ... Ка сæмæ кастæй, уони зæр- 
дитæ ниррохс æнцæ, изæдмæ кæсæгау син цийнæ æмæ мондæг- 
тæ сæ уодти уагътонцæ. Сæ билтæбæл син фæлмæн идзулд æв- 
зурун кодтонцæ, сæ цæстити каст ба си нæбал æртæстæй. 
Тæмерлан имæ кастæй, æ циргъ зекъæ нирразмæ кæнгæй, æ 
листæг цæститæй хъæрццигъай каст кæнгæй, æ уæллаг гурæ 
нирразмæ кæнгæй. Æхуæдæг дæр нæ лæдæрдтæй, æ цæсгон куд 
ниррохс æй, куд нихходæндзаст æй, æ фудхузгомау къохи ар- 
митьæпæнæй ба æ циргъ зекъæ цалдæр хатти куд æрдаудта, уони. 
Нæ лæдæрдтæй медбилходгæй, æ билтæ кæрæдзебæл ке нæбал 
æнгон кодтонцæ, уой дæр. Кæсунæй имæ некема бафсастæй, 
уотемæй зæронд лæг кизгæмæ хæстæг æрбацудæй, пæлæз ибæл 
нæуæгæй æрæмбарзта æма сабургомау загъта: 
— Тæмерлан, мæнбæл сæдæ анзи хуæздæр цæуй. Мæ царди 
дзамани берæ цаутæ, берæ фудæнхитæ, берæ зинтæ ма цийнитæ 
фæййидтон; берæ паддзæхтæ æма уони гъуддæгтæн æвдесæн дæн. 
Ес ма мæбæл Хуцауæй еунæг ихæс — рамæлун. Фал мæ кизгæ, — 
мæ Сæлимæ нæ фенамонд æй, зæгъгæ, уой ма мæ фæндуй мæхе 
цæститæй фæййинун. Æ рæсугъддзинадæй уæлдай ма зундгин 
æма ахургонд дæр æй. Ирайнагау, таджиккагау æма араббагау 
уомæй уæлдай а рæбунтæ неке зонуй кæсун дæр æма финсун 
дæр. Мæхуæдæг æй исахур кодтон. 
Тæмерлан хæстæгдæр бацудæй зæронд лæгмæ æма, æвæц- 
цæгæн, æ царди лæги рази æрмæстдæр еци хатт æруагъта æ сæр 
ниллæг. О, о, дуйнетæ æ дæлбаргæнæг паддзах Тæмерлан зæ- 
ронд лæги рази æ сæр ниллæг æруагъта æма загъта: 
13 

— Нæ фидихай, зæрдиуагæй дин арфæ кæнун. Дæуæй хуæз- 
дæр хуарз мин неке фæцæй мæ царди. Мæнæн мæ балци идард- 
мæ æй. Гъæуама æз исуон, æгас зæнхæбæл цидæр адæмтæ ес, 
уонæн Хуцауæй æрвист паддзах. Гъæуама æз мæ дæлбарæ æр- 
кæнон æгас Азий адæмти, Иверий, Аланти, Урусити, Тæтæри 
æма Европи еугур бæститæ дæр. Уæлахезти хæццæ дæмæ исæз- 
дæхдзинан. Дæ лæвар кизгæ мин уодзæнæй уарзон уосæ æма 
æмбал. Арфæ дин кæнун. Нур ба нин фæндараст зæгъæ. 
— О, зæгъун уин фæндараст. Устур еунæг Хуцау уæ фидби- 
лиз æма фудгæнгутæй багъæуай кæнæд, — загъта зæронд лæг æ 
фудхуз устур къохти армитъæпæнтæ æма æ фудхуз æнæдаст 
цæсгон арвмæ исхатгæй. Тæмерланетæ сæ даргъ фæндагбæл ку 
рараст æнцæ æма дзæвгарæ ку райдард æнцæ, уæд си еу бæхгин 
фæстæмæ фездахтæй, догъи уайæгау, зæронд лæгмæ æрбауа- 
дæй, цилле хъумацæй конд минкъий дзæкъолæ зæронд лæгмæ 
февардта, «Тæмерланæй дин лæвар», зæгъгæ, исдзурдта æма 
фæстæмæ рандæй. Дзæкъоли адтæй сугъзæрийни берæ къæрт- 
титæ. 
Сæлимæ уæхæн рæсугъд, уæхæн уæздан, уæхæн зундгин 
адтæй æма уайтагъд Тæмерланæн иссæй æ тæккæ уарзондæр 
уосæ, æ тæккæ хæстæгдæр æма уарзондæр, æ тæккæ зæрдæдар- 
гæдæр æмбал. Иссæй ин æхе уоди фæсте дугкаг уод. Уомæ гæс- 
гæ си Сæлимæ тæрсгæ нецæмæй кодта, æхе уоди хуарздзийнади 
туххæй ин уайдзæфтæ кæнун дæр æндиудта. Гъæуай æй кодта 
æстойг æма уазалтæй. Мæнæ имæ нур дæр рацудæй, уæларвон 
изæдау, æрттевæнтæ калгæй. Æ размæ æрлæудтæй æма имæ, 
медбилти ходгæй, æ уорс-уорсид къохти армитъæпæнтæ кæрæ- 
дзебæл бамбæлун кæнгæй æма сæ æ тæрнихбæл исæмбæлун кæн- 
гæй, исдзурдта: 
— Æгæр берæ рæстæг æнæхуæргæ ун Хуцауи фæндон нæй. 
Дæ уод æгæр æфхуæрун дæр Хуцауи фæндон нæй. Бахуæрун 
æма бауолæфун адæймагæн Хуцауæй лæвæрд æнцæ æма дин 
æнхæст кæнгæ æнцæ. 
Тæмерлан Сæлимæмæ æргом кæд нæ бакастæй, уæддæр æй 
æ гъудитæй ба дзæбæх идта, дзæбæх игъуста æма æ коммæ 
бакастæй. Уосонгæмæ бацæугæй, зæнхи астæу горцъебæл фæй- 
йидта æвæрд цалдæр тæбæгъи, уоми адтæй: уорс-уорсид ген- 
джаваг тæмбæлтæ, айран месинæйдзаг хъæзин къос, фуси фи- 
дæй бор фезонгутæ, сурх-сурхид сæнæ китайаг уорс фарфæрæ 
цайдани. 
| Сæумæй æризæрмæ неци бахуæргæй, хъæбæр исæстонг уогæй 
æма еци хуæруйнæгтæ фæййингæй, Тæмерлани мондæгтæ иску- 
стонцæ. Уайтагъддæр æ курæт, æ ронæ æд æхсаргард Сæлими 
14 

къохти фæссагъта, æхуæдæгка тæбæгъти фарсмæ фазæбад æр- 
бакодта æма зудæхуæрд кодта. Хуæргæ-хуæргæй, Сæлимæ æ 
фарсмæ æ уæрагисæртæбæл æрбадтæй, æ къох ин æ усхъæбæл 
фæлмæн æрæвардта æма медбилходгæй, загъта: 
— Тæмерлан, мæ зæрдæ дзоруй мæ дадамæ Генджавимæ. Ку 
мæ рауадзисæ æ бабæрæг кæнунмæ. Хъæбæр мæ фæндуй æ 
фæййинун кæд ма, миййаг, æгас æй, уæд. 
Тæмерлан æ хуæрун нæ ниууадзгæй æма берæ сагъæстæ нæ 
ракæнгæй, загъта: 
— Уæд дæ фæндон. Сæдæ бæхгин æфсæддони дин — хъозæнт- 
тæ. Дæс уæрдуни дæ бæрагæ лæвæрттæ ласунмæ. Тæккæ исон 
цо. Дæс бони — уордæмæ, инсæй бони — уоми, иннæ дæс бони ба — 
фæстæмæ. Æз еци зæронд лæгæй куд арази дæн, уотæ некæ- 
мæй. Ести хуарз лæвæрттæ ин фæлласæ. Кæд, миййаг, æгас 
нæбал æй, уæдта ин мæн номæй дæр рохсаг зæгъæ. 
Хуæрд ку фæцæй, уæд фæдздзурдта е ’мунафгæртæ, æ фæс- 
дзæуинттæ æма æ эмиртæй цалдæремæ æма син байхæс кодта: 
— Сæумæ, хорискастмæ, идарддæр нин ци кæнгæ æй, уой 
туххæй басагъæс кæнтæ æма уæ фæндæнттæ бацæттæ кæнтæ, 
цæмæй нæ идарддæри ихæстæ исбæлвурд кæнæн. 
Аци фæндони фæдбæл кедæрти цидæртæ зæгъун фæндæ ад- 
тæй, фал Тæмерлан ралух кодта: 
— Уобæл абони дзубандитæ фæцæнцæ. Исони уæнгæ æйтæ 
сæребарæ. 
Нецибал исдзоргæй, еугурæй дæр къибиткæй фендæ æнцæ, 
Тæмерлан ба къибитки еу фæрсрæбун бумбулити цурхтмæ бацу- 
дæй æма æхе уæлгоммæ рауагъта. Уайтагъддæр имæ æ дуккаг 
уосæ — Бæхтиар бауадæй. Æнæнеци дзоргæй, ин тергайдиæй æ 
уæледарæс раласта, еуварс сæ рæсугъд æрцурхта, тæнæг гъæц- 
цол ибæл æрæмбарзта æма æ рæбун æнцад бадтæй. Уосонги иннæ 
фæрсрæбун æндæр бумбулити цурхтбæл ба æнцад бадтæй Сæ- 
лимæ. Бæхтиар æнгъæл кастæй, кæд имæ Тæмерлан æрбавнали- 
дæ æма æй æ фарсмæ æрхуссун кæнидæ, фал — неци. Тæмерла- 
нæн уайтагъддæр æ хур-хур исцудæй. 
— Кæд дæ фæндуй, уæд ду ардæмæ рацо, æз ба æ фарсмæ 
æрхуссон. Кæд нæ, уæдта дæхуæдæг æ фарсмæ æрхуссæ. Фæл- 
лад æй, фал еу афони райгъал уодзæнæй æма ни еске агордзæ- 
нæй. Уомæ гæсгæ ба æ фарсмæ хуссун гъæуй, — дзурдта Сæли- 
мæ Бæхтиармæ. 
— Хуарз, хуарз, — дзуапп равардта Бæхтиар æма Тæмерлани 
фарсмæ æрхустæй. 
Æхсæвæ еу афони — æригъал æй Тæмерлан æма гъæццоли 
буни Бæхтиари бауæрбæл табедзæ кæнун райдæдта. Табедзæ 
15 

кодта Бæхтиар æхуæдæг дæр Тæмерлани бауæрбæл, фал табе- 
дзитæ берæ нæ рахастонцæ. Тæмерлан сабургай загъта: 
— Сæлимæ исон идард балций цæуй æма цо, уой бауадзæ мæ 
фарсмæ. 
Нецибал исдзурдта Бæхтиар, бацудæй Сæлими хуссæнтæ- 
мæ, Сæлимæ ба æрбацудæй æма Тæмерлани фарсмæ æрхустæй. 
Тæмерлани зæрдæмæ Бæхтиар дæр хъæбæр цудæй. Адгин 
æма ин æхцæуæн фæуунцæ æ рæсугъд, æфсæрмдзæстуг æма 
зæрдирад индæ; æ фæлмæн байдзулд, æ ефстагмæ æййев дзурд- 
тæ. Адгин æма ин æхцæуæн фæуунцæ æ табедзитæ, æ хъури- 
тæ, æ батæ. Æ бауæр дæр æй хъæдавау, фæлмæн æма хъæн- 
дзал. Æ минкъий дзедзетæ æнцæ, рæгъæд фæткъутау, цард- 
мондаг. Æ нарæг астæу æма ин æ фæтæн сунтæбæл æмбæлу- 
нæй нæ фефсæдуй Тæмерлан. Фал ин уæддæр Сæлими адæ ба 
неке кæнуй. Сæлими адгинæн æма æхсидзгонæн неке адтæй 
æма неке æй. Ци берæ бæстити фæххаттæй æма хæтуй, ци берæ 
адæмтæ æ дæлбарæ æркодта æма кæнуй, уонæми Сæлими рæ- 
сугъдæн, куд цæсгомæй, уотæ гурæй дæр, нæма фæййидта, нæма 
бавзурста. Хъæбæр æууæндтæй æхуæдæг зæнхон адæммæ пад- 
дзахеуæг кæнунмæ Хуцауæй æрвист ке æй, уобæл дæр, уæдта 
ин Сæлимæ дæр Хуцауи лæвар ке æй, уобæл дæр. 
Сæлимæ ин æ рæсугъд идзаг фæлмæн билтæй, æ тæнæгго- 
мау дирзæг билтæн, æ бугъзур æма туппур бæзданитæн, æ æн- 
цъулттæ тæрнихæн, æ гъунгун реуæн, æ цубур æнхъирттæ хъу- 
рибунтæн æгомуг батæ ку фæккæнуй, уæд Тæмерлани æхцæ- 
уæнтæ уотæ æригъал унцæ ма си æ тохуни фарстатæ, æ паддза- 
хадон сагъæстæ, æ берæ æфсæдти хабæрттæ иронх кæнун 
райдайунцæ. Еци карз æхцæуæнтæ æй уæлдай æнæбæрæг бæр- 
зæндтæмæ исесунцæ æма уозгæ фæххæссунцæ. Сæлими уорс- 
уорсид устур, туппур æма хъæндзал дзедзети индæ, уонæбæл æ 
къохтæ æма æ дирзæг цæсгонæй æмбæлдтитæ, уонæн зудæ батæ 
кæнун, уæдта æ фæлмæн уорс къохти тæбедзæ æмбæлдтитæ, æ 
уорс-уорсид устур дæндæгути идзулд, æ фæтæн сунтæ æма 
идзаг лæбæзти æмбæлдæ, æ «уарзун дæ, уарзун дæ», зæгъгæ, 
фæлмæн зæгъдтитæ, устур дзæнæти фарнæ ин фæддæттунцæ. 
Мæнæ нур Сæлимæ æ фарсмæ ку æрхустæй æма ин фæлмæн 
табедзитæ кæнун ку райдæдта, сæ бæгънæг бауæртæ кæрæдзе- 
мæн сæ уарзт, сæ гъар, сæ адæ дæдтун ку райдæдтонцæ, уæд 
Тæмерлан исæндæр æй. Минкъий раздæр Бæхтиари фарсмæ ка 
адтæй, е бунтон æндæр иссæй. Е хуарз лæдæрдтæй, Сæлими 
рæсугъддзийнадæ, Сæлими табедзитæ, Сæлимæ ин æхе æнæв- 
гъауæй зæрдаггонæй ке лæвардта уарзти хæццæ, етæ æцæг æр- 
дзон, сугъдæг ке адтæнцæ. Æхуæдæг паддзах ке æй, Сæлимæ ба 
16 

хумæтæг кизгæ, уомæ гæсгæ уотæ ке нæ æй. Æма Сæлимæ уомæ 
гæсгæ уæлдай хъæбæрдæр цудæй æ зæрдæмæ, уомæ гæсгæ æй 
фулдæр уарзта. Тæмерлан ма лæдæрдтæй уой дæр æма æхуæ- 
дæг куд нæлгоймаг, уотæ Сæлими рæсугъддзийнади агкаг æма 
æмсæр ке нæ æй. Æхуæдæг паддзах ку нæ адтайдæ, хумæтæг 
адæймаг, Сæлими хæццæ æмсæр ку адтайдæ, уæд имæ Сæлимæ 
æ сæр дзорунмæ дæр ке не ’рхастайдæ. «Æвæццæгæн мæбæл 
хуссæни ба уотæ æхцул уомæн æй æма мæнæй уæлдай æндæр, 
рæсугъддæр, адгиндæр лæхъун ке некæд бавзурста» — уæхæн 
гъуди кæнидæ æхецæн Тæмерлан. Æма раст гъуди кодта. Е ’нæ 
зæрдесгæ листæг цæститæ, туппур бæзданитæ æма бугъзур цæс- 
гон, æ тæнæг циргъ рехæ, æ ниллæг æнæзæрдесгæ гурæ, æ къæ- 
дзæ, еу иннемæй цубурдæр къæхтæ уарзти агкаг нæ адтæнцæ. 
Æ паддзахеуæги фæрци адтæй хайгин Сæлимæ æма берети та- 
бедзæй. Фал Тæмерланæн еци адгин царди рæстæгутæ цубур 
æма æфстаг адтæнцæ. Уæхæн æхсæвтæ æрвиста ефстагмæ. Уæдта 
еци сагъæстæн дæр лæвардта ефстагмæ цубур рæстæг. Æ цард, 
æ уоди гъæдæ, æ зундрахаст, æ бæлдитæ, æ нисантæ æма æ 
еугур архайд дæр адтæнцæ — тохун, марун, цæгъдун. Тохун, 
тохун æма уæлахез кæнун. Е ’фсæдтæ фулдæрæй-фулдæр 
кæнун, тухгинæй-тухгиндæр кæнун, бæгъатæрæй-бæгъатæр- 
дæр кæнун æма гъæздугæй-гъæздугдæр кæнун. Етæ æй гъудæн- 
цæ паддзахадæ паддзахади фæдбæл сæттун æма æ дæлбарæ кæ- 
нунмæ, сæ зæнхитæ æма син сæ гъæздугдзийнæдтæ æхе кæнун- 
мæ, сæ адæмтæн ба син — сæ еуети цæгъдунмæ, иннети ба æхе- 
цæн цагъайрæгтæ кæнунмæ. Æ нихмæ ци паддзахæдтæ, ци адæм- 
тæ, ци æфсæдтæ истохиуонцæ, уонæй ба, ка куд карздæр æма 
тухгиндæр тухтæй, уони дæрæн кодта карздæр æма æгъатирдæ- 
рæй. Берæ æфсæдтæ æма адæмтæ ниццагъта уотæ æгъатирæй 
æма си уацайрагæй дæр неке райста, дзилагæ си нæбал ниу- 
уагъта. Æ устурдæр нисан адтæй зæнхи цъарæбæл цидæр пад- 
дзахæдтæ æма адæмтæ адтæй, уони æ дæлбар æркæнун, кенæ 
ниццæгъдун, сæ зæнхитæ ба син байсун æма си æхецæн еу пад- 
дзахадæ исаразун. Æхе нимадта зæнхон адæммæ Хуцауæй æр- 
вист изæдбæл æма еци нимадбæл æнæгурусхæй, æхуæдæг дæр 
æууæндтæй. Уæхæн ке нæ адтæй, зæнхон мæрдтæмæ цæуæг, 
иннæ адæмти хузæн адæймаг ке адтæй, уой нæбал лæдæрдтæй, 
æруагæс дæр си нæбал кодта. Æ тугъдон уæлахезтæ уотæ устур 
æма кадæндзæг адтæнцæ, уæдта ин æ дæлбаронтæ уотæ устур 
намус кодтонцæ æма æхе зæнхон адæймагбæл нæбал нимадта. 
Мингай адæмти рист æма куд, мингай адæмти тоги никкалд æма 
мæлæт, мингай адæмти цæстисуг æма гъарæнгитæ æппундæр 
нецæмæ дардта. Æ устур нисанмæ цуд æма уæлахезти цуд мин- 
2 Малити Батраз 
17 

гай, сæдæмингай адæмти мæрдтæбæл æфсæргæй ке адтæй; мин- 
гай, сæдæмингай адæмти тог, цæстисуг æма ристи хæццæ е ’нтæ- 
ститæ ке адтæнцæ, уони нимадта æ лæгдзийнадæ æма æ рæст- 
дзийнадæбæл. Гъе, уонæмæ гæсгæ æ хуæрдæ дæр, æ ниххуст æма 
æ бауолæфт дæр, æ уоститæ æма силгоймæгти хæццæ уарзти 
хабæрттæ дæр, Сæлими хæццæ фæлмæн æма адгин табедзитæ 
дæр нимадта фæрсаг гъуддæгтæбæл. Куд зæнхон адæймаг, уотæ 
куд нæ бæлдтайдæ хумæтæг адæймаги цардæй рацæрун, фал æй 
æ тугъдон нисантæ ’ма ихæстæ æнцад нæ уагътонцæ. Нæ æй 
уагътонцæ æцæг адæймаги цардæй цæрун. Мæнæ, нур дæр 
Сæлими хæццæ уарзти хабæрттæ бакæнгæй, хусгæ нæбал ник- 
кодта, кæд ма талингæ адтæй, уæддæр. Æ гъудитæ, æ сагъæстæ 
æма æ мæтæ æ тугъдон хабæрттæмæ рахизтæнцæ. Еци фæдбæл 
Сæлимæ æма æ уарзт æ зæрдæ æма гъудитæй фæййеуварс æнцæ, 
раст цума уогæдæр н’ адтæнцæ, уоййау; раст цума тари фæсте 
рохс ферттивта, кенæ ба еу царди фæсте æндæр цард фегон æй, 
уоййау. Æ тугъдон фарстатæбæл сагъæстæ æй уотæ карз, уотæ 
тухгин райахæстонцæ æма Сæлими хæццæ нуртæккæ ци уарзон 
æма уарзаг лæг адтæй, е цæхгæр æндæр фæцæй. Сæлимæмæ æв- 
налгæ дæр, дзоргæ дæр нецибал искодта. Катайтæгæнгæй, талин- 
ги урзацауæй æ дарæстæ искодта, гъæццол æма бумбули баз рай- 
ста æма къибиткæй æндæмæ рацудæй. Гъудæй æй хебæрагæ, са- 
бур бунат, цæмæй æ тугъдон хабæрттæбæл сагъæстæ кæна æма 
æхецæн унæфтæ рахæсса, неке æй хъоргæнгæй. Рацудæй æндæ- 
мæ. Æ зæрди адтæй еуварс еу бæласи буни бумбулибæл æрбадун, 
гъæццол ба æ усхъитæбæл æрæмбæрзун æма сагъæстæ кæнун. 
Фал... Æ къибиткæбæл цалдæр теголемæй лæудтæнцæ хъалаур 
æфсæддонтæ. Еу теголæ адтæй къибиткæй фондз метрей хæстæ- 
гæн. Иннæ теголæ 30 метрей хæстæгæн, æртиккаг теголæ 50 мет- 
рей идардæн. Еу ма теголæ ба адтæй 150 метрей идардæн. 
Ку рацудæй æндæмæ, уæд, дуаррæбун ци дууæ узбаши, (сæ- 
дæгай æфсæддонти къамандæгæнгутæ) лæудтæй, уонæй сæ еу 
фæгъгъæр кодта: 
— О нæ хуцауæмсæр паддзах! Мах ан гъæуайгæнæг æфсæд- 
ти къæмандиртæ. Хабæрттæ сабур æнцæ. Хъалаур æфсæдтæ 
лæуунцæ æвзигъдæй! 
— Яхши, Яхши! — зæгъгæ фæгъгъæр кодта Тæмерлан æма, 
кумæ цæуа, уой нæбал лæдæргæй, катаййи бафтудæй. Уалæнги 
æ сæргъи февзурстæй еу минбаша (мин æфсæддоней къæман- 
дир) æма исдзурдта: 
— О нæ хуцауæмсæр паддзах, ци амунд зæгъдзæнæ? 
— Фондз æфсæддоней хæццæ мæ хæццæ рацо, — исдзурдта 
Тæмерлан æма фæрраст æй гъæдæ ’рдæмæ. 
18 

Фæрраст æнцæ æ фæсте минбаш æма фондз æфсæддони дæр, 
сæ еу гъæццол хæсгæй, иннæ ба баз. Гъæди къохмæ ку бахъæрд- 
тæнцæ, уæд Тæмерлан еу устур тæрсæ бæласи буни æрлæудтæй. 
Бæласи бун адтæй сор бор сифтæй бæзгин æмбæрзт æма рай- 
дзаст. Тæмерлан сор сифтæ æ къæхтæй разгилдтитæ кодта, бæ- 
ласи сæрмæ исгъæуæйттæ кодта, уæдта сифтæбæл баз æрæвæ- 
рун кодта, фазæбад ибæл æркодта æма загъта: 
— Гъенур мин мæ усхъитæбæл гъæццол æрæмбæрзетæ æма 
уæхе раеуварс кæнтæ. 
— Миййаг дин горцъе æрбахæссæн? Миййаг, цай? — æ сæ- 
рæй ниллæг æрковгæй, бафарста минбаш. 
— Нæ, неци гъæуй, — цæхгæр дзуапп равардта Тæмерлан. 
Нецибал исдзурдта минбаш æма еуварс, Тæмерлан сæ куд 
нæ идтайдæ, уотæ рандæнцæ. Фæйнæ рауæнеми сæхе æрримах- 
стонцæ æма гъæуай кодтонцæ сæ паддзахи. Минбаш зудта, Тæ- 
мерлан цæбæлдæр ке сагъæстæ кæнуй æма цидæр устур фарста- 
тæ ке лух кæндзæнæй ами, уой. Уотæ фæккæнуй алкæддæр, 
ести устур цаути размæ. Æцæгæйдæр, Тæмерлан бацудæй устур 
сагъæсти. Æхецæн æ гъудити лæвардта берæ фарстатæ æма сæ- 
бæл æхецæн лæвардта берæ аллихузон дзуæппитæ. Барста еу 
гъудитæ, еу фæндæнттæ иннети хæццæ. Фарстати фæсте си ахид 
исервæзионцæ дзурдтæ «Нæ!», «О!», кенæ ба «Нæ, нæ!», «О, 
о!». Æ сæри зелдох кодтонцæ мæнæ ауæхæн гъудитæ: «Бæститæ 
æма адæмтæ фæйнæ хузи æнцæ. Æмхузæн зин, кенæ æнцон 
сæттæн, пурхгæнæн æма дæлбарæ гæнæн нæ ’нцæ. Пусулмон 
адæмтæ æнцондæр сæттæн æма дæлбарæкæнæн æнцæ. Кавкази, 
уæлдайдæр Цæгат Кавкази адæмтæ ба — зиндæр. Мæхуæдæг 
Азиаг, пусулмон ке дæн, уомæ гæсгæ мæбæл, æвæдзи, пусулмон 
адæм хуæздæр æууæндунцæ æма мæ фарс хъæбæрдæр æнцæ. 
Киристон адæмтæ ба ми инунцæ сæ цифуддæр æзнаг. Нæ-а... 
Ами, Цæгат Кавкази мæ бурсун æндæр хузи аразун гъæуй. 
Азий пусулмон адæмтæй беретæ æнæистохгæй дæр мæ дæлбар 
сæхе æрбакодтонцæ, мæ фарс фæцæнцæ æма ме ’мтохгæнгутæ 
иссæнцæ. Фал мæнæ ами 6а æндæр фæрæзнитæ аразун гъæуй. 
Хуарз е æй, æма ами — Кавкази адæмтæ аллихузон минкъий 
адæмихæттитæ ке æнцæ. Се ’взæгтæ фæйнæхузти ке æнцæ; сæ 
динтæ фæйнæхузи ке æнцæ, сæ кæрæдзей æхсæн баст ке нæ 
æнцæ, сæ кæрæдзей æхсæн сæмæ берæ æзнаггадæдзийнадæ ке 
йес. О, о, Тæмерлан, еци фæндæнттæй испайда кæнæ: кæрæ- 
дземæ сæ фæккæнæ. Еуети иннети нихмæ исаразæ, испайда кæнæ. 
Еуети барæвдауæ æма сæ дæ фарс фæккæнæ иннети нихмæ. 
Æнцон сæттæн æма æнцон дæлбаргæнæн бæргæ æнцæ Ивертæ, 
Кабертайтæ, Ногъайтæ, Адигтæ, фал Алантæ æма Уруситæ зин- 
19 

дæр сæттæн æнцæ. Хуарз æма си алкæмæндæр сæ тухтæ еу нæ 
æнцæ, се ’хсæн ес нихмæхауддзийнæдтæ. Æнцæ хецæн кънйæз- 
тæ, феодалтæ. Сæ тугъдон хъауритæ æма æфсæдтæ дæр еу нæ 
’нцæ. Уонæн сæ еугуремæй дæр зиндæр æй. Тæтæйраг æфсæд- 
тæ — Тохтæмиши æфсæдтæ ниппурх кæнун. Тæссаг æй Тохтæ- 
миши фарс ку фæууонцæ Алантæ æма Кипчагти æфсæдтæ, æ 
хæццæ мæ нихмæ æмтох ку искæнонцæ, уомæй. Гъе уомæ гæсгæ 
гъæуй еуети хæццæ лимæндзийнади æгъдау хæссун, иннети 
ба æваст ниццæвун. Гъæуй сæ еугæйттæй, хецæнтæй пурх кæ- 
нун. Гъæуй ами налат политикæ хæссун. Рарветун гъæуй алли 
адæмихатти паддзахмæ дæр минæвæртти, цæмæй си алке дæр 
мæ хæццæ, æнæтогкалгæй, балимæн уа æма мæ хæццæ æмтох- 
гæнæг исуа. Рарветун гъæуй алли адæмихатмæ дæр — гъосгъо- 
нæгтæ, æсгаргутæ, цæмæй бæлвурдæй исбæрæг кæнонцæ, цæй- 
бæрцитæ æнцæ, ци тугъдон тухтæ сæмæ ес, цæйбæрцæ æфсæд- 
тæ си ес алкæмæ дæр, ке хæццæ си ка æй лимæн, æ нихмæ 
истохунмæ сæмæ ци нифс æма ци тухтæ ес. Еци еугур гъуддæг- 
тæ базонгæй ба, æнцон исбæрæг кæнæн уодзæнæнцæ идарддæр 
нисантæ æма унæфтæ. Уотемæй ибæл æрбон æй. Æхсæви тар 
исустæй, бони рохс ба ивулдæй. Хори рохс тунтæ дуйне нир- 
рохс кодтонцæ, æ гъарæй ба дуйне гъаргæнгæ цудæй. Еци берæ 
сагъæсти фæсте Тæмерлан хори гъар æма æрдзи дессаг райдзас- 
ти бумбули базбæл æхе дæргъæмæ рауагъта æма адгин фунæй 
бацæй. Сабургай имæ бацудæй æ гъæуайгæстæй еу æма æй гъæц- 
цолæй бамбарзта. Фæххустæй дзæвгарæ рæстæг, рæфтæмæ хæ- 
стæги уæнгæ. Æвæццæгæн ма никкидæр хустайдæ, фал æ хуæд 
сæрмæ бæласи къадобæл бабадтæнцæ дууæ хъеуай æма кæрæ- 
дзей хæидæ хилæ исистонцæ. Сæ кæрæдзебæл сæхе ниццæвион- 
цæ æма «хъеу! хъеу!», зæгъгæ, гъæр-нæгæ исистонцæ. Куддæр 
Тæмерлан райгъал æй æма хусигъæлдзæгæй æ къæхтæбæл ис- 
лæудтæй, уотæ ба и хъеуатæ дæр фæттахтæнцæ. Ци гæнæн ма 
ин адтæй. Æ еу къахбæл къулух æфсæргæй, сабургайгомау æр- 
бацудæй æ устур рæсугъд къибитки размæ. Æ размæ хъувгъан 
æма хесæрфæни хæццæ рацудæй Бæхтиар. Тæмерлан æхе нихс- 
надта, уæдта хесæрфæнæй æхе сæрфгæй, рафарста: 
— Сæлимæ 6а кæми æй? 
— Сæлимæ бæлццон рæвдзæй лæууй, дæумæ ма æнгъæл кæ- 
суй, — дзуапп равардта Бæхтиар. 
Тæмерлан ратагъд кодта. Бацудæй е ’фсæдти къибиткити 
рæнгъити кæронмæ. Берæ уæрдунти æма бæхгинти астæу еу 
къйбитки рæбун лæудтæй Сæлимæ. Тæмерлан имæ бацудæй, 
фæлмæн имæ байдзулдæй, уæдта ин фæндараст загъта. Сæлими 
уæрдун е ’мбæлццонти хæццæ ку раевгъудæй, уой фæсте Тæ- 
20 

мерлан æрбаздахтæй, æ къибитки сехуар искодта, уæдта рацу- 
дæй æма бабæй къибитки тургъи горцъебæл фазæбадт æркодта. 
Уайтагъддæр имæ хæстæг бацудæнцæ Ахмет-бей æма Исмаил- 
бей. Сæ сæртæй ин ниллæг æркувтонцæ, уæдта Ахмет-бей ба- 
фарста: 
— О, нæ хуцауæмсæр паддзах, табу дин уæд! Игъосæн дæмæ. 
Тæмерлан цæвддорау бадгæй, сауæнгæ ма æ цæстити тъæ- 
фæлттæ дæр нæ никъолгæй, загъта: 
— Еугур эмиртæмæ дæр фæдздзоретæ! 
Эмиртæ ку æрæмбурд æнцæ, уæд Тæмерлан æ гьæуайгæстæ 
æма еугур хъалаурти дæр къибитки рæбунтæй рарветун кодта 
сæдæ ампъезей идæрдæмæ, уæдта фестадæй, æ дарæстæ барæв- 
дзитæ кодта æма райдæдта фарстатæ æвæрун æма сæбæл дзуапп 
кæнун, разамунди ихæстæ æвæрун: 
— Цæмæй де знаги басæттай, уой туххæй фиццагидæр, ци 
гъæуй? 
Дзæбæх æй базонун: ци тухтæ имæ ес, цæйбæрцæ æй, ци 
тухгин минеугутæ æма имæ фæггæнæнтæ ес, ци лæмæгъдзий- 
нæдтæ имæ ес, ци бастдзийнæдтæ ин ес иннæ адæмти — пад- 
дзæхти хæццæ. Дуккагæй, гъæуй базонун æма байархайун, цæ- 
мæй æнæтогкалгæй æхуæдæг дæ фарс, де ’мтохгæнæг исуа. Нæ 
— ма е дæ къохи ку нæ бафтуйа, уæдта байархайун гъæуй, цæ- 
мæй æ синхон адæмтæ — бæститæ æ фарс ма фæууонцæ, цæмæй 
се ’хсæн рауайа инæйнондзийнадæ, буцæутæ. Æртиккагæй, ке 
басæттай, еци адæм-бæстæн гъæуй æ тухтæ бунтон исæскъунун. 
Уой фæсте ба дæлбаргонд адæми хуæздæр тухтæ дæхе дæлбарæ 
æркæнун. Тохунмæ бæзгæ си ци фæсевæд уа, уони дæхе тугъ- 
дон æфсæдти хæццæ исеу кæнун, æрдæлбарæ кæнун. Мах хъæ- 
бæр лæмбунæг базонун гъæуй мæнæ Цæгат Кавкази: циуавæр 
адæмихæттæ цæруй; циуавæр паддзахæдтæ æнцæ; ка си цæй- 
бæрцæ æй æма си кæмæ ци тугъдон тухтæ ес; се ’хсæн циуавæр 
бастдзийнæдтæ ес, кутемæй фехалæн ес еци бастдзийнæдтæн. 
Хъæбæр æхсицгæ гъæуй базонун, махмæ си ка ци зæрдæ даруй, 
уой. Кæмæ си ци нисантæ ес мах гъуддæгти. Мах фарс си ка 
фæууодзæнæй æма си нæ нихмæ карзæй ка æрлæудзæнæй. Ба- 
зонун ма гъæуй, кæмæ си ци гъæздугдзийнæдтæ ес, уой дæр. 
Еугæйттæй си нæ нихмæ неке бон неци æй, фал сæ тухтæ ку 
баеутæ кæнонцæ, уæдта зиндæр сæттæн исодзæнæнцæ. Уæлдай 
æргом раздахун гъæуй Тохтæмиши æма Аланти тухтæмæ. Базо- 
нун син гъæуй сæ еугур хабæрттæ дæр лæмбунæгæй. Ку баеу 
уонцæ æма нæ нихмæ еумæ ку истохонцæ, уомæй тæссаг æй. Гъе 
уомæ гæсгæ алли адæмихат, алли бæстихай, алли паддзахадæмæ 
дæр арветæн æргом минæвæрттæ æма сосæг æсгаргути къуæрт- 
21 

тæ. Æргом минивæрттæ мæн номæй дзордзæнæнцæ паддзæхти 
хæццæ. Сосæг æсгаргути къуæрттæ ба сосæггæй æмбурд кæн- 
дзæнæнцæ, уæлдæр ци фарстатæбæл дзурдтан, уони туххæй бæл- 
вурд бæргутæ. Инсæй бони тохгæ нæ кæнæн. Не ’фсæдтæ кæ- 
нунцæ уолæфгæ æма сæхе цæттæ кæнунцæ идарддæр тухтитæ- 
мæ. Фал еци къуæрттæ ба кæндзæнæнцæ сæ архайд. Инсæй бо- 
ней фæсте алли минивар æма æсгарæг къуари сæргълæууæг дæр 
мæнæ аци рауæн æрдзордзæнæй ци байархайдта, уони туххæй 
æ дзуапп. Цал минæвари ’ма цал къуари гъæуй, уæдта алли эмир 
дæр цал адæймаги æма ке нисан кæнуй æци гъуддæгти, еци ха- 
бæрттæ хецæнæй кæнтæ. Мæнæ Исмаил-бей æма Ахмет-бейи 
хæццæ. Исон еугур минæвæрттæ дæр æма еугур æсгаргутæ дæр 
сæ балцити æрвист æрцæуæнтæ. Федарæй зонетæ уой, æма Цæгат 
Кавказ махæн æнæзонгæ, æцæгæлон ке æй. Астæуккаг Азий 
адæмтæ æма бæститæ нин зонгæ адтæнцæ, æма сæ æнцонæй са- 
стан, уой туххæн æма сæ адæмтæ пусулмон æнцæ мах хузæн 
æма нæмæ бунтон æзнаги цæстæ нæ дардтонцæ. Беретæ нæбæл 
æууæндтæнцæ æма æнæтохгæй мах фарс фæууионцæ. Ами ба 
уотæ нæй. Зин тохæн нин уодзæнæй Тохтæмиши нихмæ, уой 
туххæн æма е лæууй Устур Тæтæр-Манголти æфсæдти сæргъи. 
Зин тохæн нин уодзæнæй Аланти нихмæ дæр, уой туххæн æма 
Аланти æфсæдтæ дæсни тохæг æма бæгъатæр æнцæ, уæдта ами 
бунæттæмæ дæсни æнцæ. Ардигон æнцæ. Фал хабар уотæ æй, 
цæветтонгæ Алантæ еу паддзахадæ нæ ’нцæ, фал хецæн феода- 
лон кънйæзæдтæ, кæрæдзей хæццæ сæмæ еудзийнадæ нæййес, 
се ’фсæдтæ дæр еу нæ ’нцæ. Федарæй зонетæ: мæнæ аци фар- 
статæбæл куд байархайæн, уомæй аразгæ уодзæнцæ нæ идард- 
дæри хабæрттæ. Уобæл бал фæцæнцæ нæ дзубандитæ. 
Инсæй бони уолæфтæнцæ Тæмерлани 200 000 æфсæддони. 
Инсæй бони неке мардтонцæ, некæбæл æмпурстонцæ, гъæу- 
тæ-горæттæ нæ сугътонцæ. Бадтæнцæ æма уолæфтæнцæ Ирæф 
æма Терки æхсæн лигъз будуртæ, туппуртæ æма гъæдрæбун- 
ти. Сæ æнæбæрцæ берæ бæхæргъæуттæ хизтæнцæ заманай 
цъæх кæрдæг хезнити. О, уотæ адтæй, фал уæддæр Тæмерла- 
ни æфсæддонтæ синхон гъæутæ æма уотæрттæбæл зилдæнцæ 
æма бунæттон алайнаг æма Кабертайти адæмти берæ фонси 
æргъæуттæ æма тиллæг истонцæ æма хуардтонцæ. Ахæстон- 
цæ уацайрæгтæ æма сæ дæздани кодтонцæ. Силгоймæгтæ, 
кйзгуттæ ахæссун æма син тухæ кæнунæн барæ лæвæрд ад- 
тæй, æма уомæ гæсгæ сæ еци фудмитæ кодтонцæ æнауæрдо- 
нæй. 
22 

* * * 
Рацудæй инсæй бони. Сæрддон хорбони сæумæ Тæмерлан 
рацо-бацо кæнуй æ къибитки тургъи цъæх горцъебæл. Фал еуæй- 
еу хатт ба, цæбæлдæр сагъæстæ кæнгæй, ниллæуй цавддорау. 
Еуварсгомау си æнцад лæуунцæ, сæ сæртæ губур даргæй, Исма- 
ил-бей æма Ахмет-бей. Тæмерлани эмиртæ сæ еугай фæсдзæуин- 
ти хæццæ кезугай æрбацæунцæ Тæмерлани размæ. Горцъей кæ- 
ронмæ æрлæугæй, сæ уæрагисæртæбæл æрбадгæй æма сæ сæр- 
тæй зæнхи уæнгæ æрковгæй, исдзорионцæ: «уæ нæ хуцауæмсæр 
паддзах, табу дин уæд!» Уой фæсте ба лæмбунæг æрдзорунцæ, 
минивар æма сгарæг ци бæсти, ци адæмтæмæ адтæнцæ, ци ар- 
хайд кодтонцæ æма ци хабæрттæ æрхастонцæ, уони. Тæмерлан 
сæмæ игъуста лæмбунæг æма си алке хабæрттæй дæр æхецæн 
кодта хаддзæгтæ. Лæвардта фарстатæ дæр. Еуæй-еути си æфху- 
æргæ дæр бакæнидæ, сæ дзуæппитæ бæлвурд æма гурусхаг ке 
уионцæ, уой туххæй. Уæлдай лæмбунæг игъуста Тæмерлан Тох- 
тæмиш æма Аланти хабæрттæмæ. Хабаргæнгути фарста берæ 
алцæбæлти. Тохтæмиши туххæй æрдзурдта эмир Оман-бей. Е 
берæ хабæрттæ фæккæнгæй, кæронмæ загъта: 
— Тохтæмиш Тæтæр-Манголти Сугъзæрийнæ — Ордай но- 
мæй æ дæлбарæ даруй æгас Цæгат Кавкази адæмти дæр. Некæ- 
ци адæм æндеуй æ нихмæ исистун æма истох кæнун. Ес имæ 
тухгин æма берæ æфсæдтæ — 150—180 миней бæрцæ. Е ’фсæдти 
берæ ес бунæттон адæмтæй, уæлдай дæр ба Алантæ æма Дæгес- 
тайнæгтæй. Ами адæмтæй есуй берæ хъалон. Алли рауæнти дæр 
даруй адæми дæлбаргæнæг æма си хъалонтæ есæг æфсæддон 
къуæрттæ. Бунæттон адæмтæ еци гъуддæгтæ æма уавæртæбæл 
исахур æнцæ æма сæ æнхæст кæнунцæ æнæбари. Тохтæмишæн 
Цæгат Кавкази ес цалдæр Сахари. Уонæми цæрунцæ Тæтæр- 
Монгойлæгтæ æма бунæттон адæмтæ. Сæ сæйрагдæр ин си æй 
Маджар. Цæрунцæ си бунæттон адæмтæ дæр. Аланти зæнхи- 
тæбæл ма ес сахартæ: Тæтæртупп, Джилат æма ма никки цал- 
дæр сахари. Маджар дæр æй æ сæйраг сахартæй еу. Мах хæц- 
цæ лимæндзийнадæ æ зæрди къуми дæр нæй. Æхе цæттæ кæ- 
нуй нæ нихмæ стохунмæ. Зæрдæ ин æвæрунцæ бунæттон адæмти 
разамонгутæй беретæ, æ фарс ке рахуæцдзæнæнцæ, уомæй... 
«Мæн ку басæтта Тæмерлан, уæд сумах ба бунтон цагъд ник- 
кæндзæнæй, басæтдзæнæй уин уæ сахартæ æма гъæутæ, байес- 
сæнæй уин уæ циййес фæстаг едуги уæнгæ, уæ силгоймæгтæй 
уин фæггириз кæндзæнæй, уæдта уацайрагæй фæттæрдзæнæй, 
кенæ ниццæгъддзæнæй» — гъе уотæ æй æ фæдздзурд бунæттон 
адæмтæмæ. 
23 

— Е ’фсæдтæ кæмити æнцæ, кæд гъæуама нæ нихмæ истох 
кæнонцæ? — бафарста Тæмерлан. 
— Æсгаргутæ куд исбæрæг кодтонцæ, уотемæй е ’фсæдтæ 
æнцæ цуппар рауæнеми. Тæтæртуппи сахари, Джулатмæ хæс- 
тæг, Маджари æма Терки билæбæл Гæрæмони будурти. Фал сæ 
гъæуама рæхги баеу кæна æма мах нихмæ исараза. Бæлвурдæй 
— кæд, е зин зæгъæн æй, фал мæнæ аци мæи кæрони. Тохтæми- 
шæн гьæуама фенхус кæна æгас Тæтæр-Монголти Сугьзæрий- 
нæ Орда Мамайи разамундæй, фал син нуртæкки уæхæн фæг- 
гæнæнтæ нæййес. Урус син ци мæлæтдзаг цæфтæ никкодтонцæ, 
уой фæсте сæ къæхтæбæл ислæуунгъон нæбал æнцæ. Еу унаф- 
фæ æма сæмæ еу æфсæддон разамунд нæбал ес. Сугъзæрийнæ 
Ордай æрдигги Тохтæмиш æнхус ке нæ райссæнæй, е бæлвурд 
æй. Уæдта Сугъзæрийнæ Ордай разамунд, Тохтæмиш дæу æн- 
цонтæй ке ниппурх кæндзæнæй, уобæл гурусхæ дæр нæ кæнуй, 
— дзуапп равардта Оман-бей. 
— Хуарз, фæууо! Æгæр зундгин æма уæгъдæ гъудитæбæл 
рахуæстæ, — фæззуст кодта Тæмерлан Оман-бейбæл. Оман-бей 
нецибал исдзоргæй еуварс рацудæй æма райдæдта æ хабæрттæ 
кæнун эмир Эмин. 
Эмини хабæрттæ адтæнцæ сæрмагондæй Аланти туххæй. 
Бæгъатæр, зундæйдзаг, Тæмерлани зæрдæмæ хъæбæр цæуæг 
Эмин дзурдта: 
— Куд исбæрæг кодтан, уомæ гæсгæ ма Алантæн Тæтæр- 
Монголти хæццæ тохи фæсте байзадæнцæ æрмæстдæр сæ пур- 
хæнтæ æма сæ кæддæри кади хабæрттæ. Алантæ нуртæккæ Цæгат 
Кавкази еу паддзахадæ нæбал æнцæ, еу разамунд æма сæмæ 
еумæйаг æфсæдтæ нæбал ес. Берæ рауæнти берæ къуæрттæй 
берæ æнцæ, фал еу бæстæ, еу паддзахадæ ба нæбал æнцæ. Берæ 
æфсæддон къуæрттæ си исеу æнцæ Ордай æфсæдти хæццæ. Берæ 
æфсæддон къуæрттæ си æмархайд кæнунцæ Тохтæмиши æф- 
сæдти хæццæ дæр. Берæ къуæрттæ си рандæй Европи берæ пад- 
дзахæдтæмæ, уæдта Итали æма Визатиймæ дæр. Мæнæ мах них- 
мæ тохи еугурæй баеу уодзæнæнцæ, сæ тухтæ исеу кæндзæнæн- 
цæ, зæгъгæ, уомæн уæн аци рæстæги нæййес. Фал си æдас ун ба 
уайдæ устур рæдуд. Мæнæ ма си нур Терки, Ирæфи, Куми, 
Кюлхара æма æндæр дæнтти билтæбæл, уæдта хуæнхрæбунтæ 
æма арф кæмтти ци дзæвгарæ дзиллитæ цæруй, уонæй нæ них- 
мæ арæзт цæуй нимæдзæй берæ нæ, 2—8-гай миней бæрцæ ка 
æй, уæхæн æфсæддон бæлттæ. Фал тохунмæ дæсни, тухгин æма 
тæссаг æнцæ. Уæхæн бæлттæ нин ниццагътонцæ æрæги не ’фсæд- 
дон къуæрттæй дзæвгарæ. Уæдта æрмæст амити нæ, фал уæртæ 
Кеберти æма иннæ хонсар бæстити дæр цæрунцæ берæгæйттæй 
24 

æма етæ дæр аразунцæ нæ нихмæ æфсæддон къуæрт-тæ. Зæгъæн, 
Тебердай билтæбæл цæрунцæ берæ алайнаг гъæутæ — аултæ. Сæ 
еуей сæргьи лæууй кнйазь Александр, иннети сæргъи — Албор 
æма Инал. Мах фарс си ка исуа, уæхæнттæ си разиндзæнæй, 
зæгъæн Черкести зæнхитæбæл цæрæг Аланти кънйæзтæ: Бури- 
берди æма никки кадæртæ. Уони фæрци æмбæлуй æнцонæй бай- 
сун алайнаг федæрттæ: Кулу æма Тауси. 
— Алантæмæ гъæуама уа содзгæ инæйнондзийнадæ Тæтæр- 
Манголти нихмæ? Етæ сæ ку бабун кодтонцæ, Гæр, феронх æнцæ 
сæ Магас син ку басугътонцæ, уæд си ци алайнæгти ниццагътон- 
цæ, уони нумæдзæ — 270 миней бæрцæ ку адтæй? — бафарста 
Тæмерлан Эмини. 
— О, æцæг. Æцæгæйдæр, алайнæгтæ æзнаги цæстæй кæсун- 
цæ Тæтæр-Мангойлæгтæмæ, фал сæ дæлбардзийнадæбæл иса- 
хур æнцæ, сæ нифс басастæй. Берæ рауæнти ба æмдзæрæ кæ- 
нун дæр райдæдтонцæ. Уой уæлæмхасæн ба ма сæ Тохтæмиши 
æфсæдтæ сæ циргъ дзæмбути бунæй измæлун нæ уадзунцæ. 
Хецæн паддзахадæ исун сæ нæбал уадзунцæ, — дзурдта Эмин. 
— Цйуавæр дин æма циуавæр царди уагæ ес алантæмæ? — 
бафарста Тæмерлан. 
— Сæ дин сæхердигон, нæдæр пусулмон, нæдæр киристон. 
Сæ гъæздугдæртæ, сæ сæудегертæ киристон динбæл хуæст æнцæ. 
Фал хумæтæг адæммæ ба неци сæйраг дин ес. Ковунцæ Хуцау- 
мæ, æндæр сæмæ бæлвурд дин нæййес. 
— Мæн фарс исун æма сæ мæн æфсæдти хæццæ æмтох кæ- 
нун фæндуй нæ еумæйаг æзнаг — Тохтæмиши нихмæ æви нæ? — 
бафарста бабæй Тæмерлан. 
— Нæ, нæ хуцауæмсæр паддзах. Сæ еуетæ си хецæн къуæрт- 
тæй хецæнæй нæ нихмæ тохунцæ æма тохдзæнæнцæ. Сæ инне- 
тæ ба Тохтæмиши æфсæдти хæццæ тохдзæнæнцæ нæ нихмæ, — 
дзуапп равардта Эмин. Эмини еци дзуаппи фæсте Тæмерлан 
зустгомау æма гъæрæй исдзурдта «Алла акбар!». Еугур эмиртæ 
дæр еци загъди фæдбæл æртæ хатти гъæрæй исдзурдтонцæ: 
«Алла акбар! Алла акбар! Алла акбар!», уой фæсте Тæмерлан 
загъта: 
— Иннæбон сæумæ фæррохсмæ цæттæ уотæ. Æхсæз сахатте- 
бæл фæццæуæн Тохтæмиши нихмæ истохунмæ. Е ’фсæдтæбæл 
ин кæмидæр æмбæлæн, уоми сæ æдæрегъæдæй дæрæн кæндзи- 
нан. Куд раздæр ибæл исæмбæлæн, куд раздæр æй ниддæрæн 
кæнæн, уотæ махæн берæ хуæздæр уодзæнæй, цæмæй ин иннæ 
адæмти æфсæдтæ æ дæлбарæ бакæнун ма ма бантæса, уой тух- 
хæй. Уобæл дзубанди фæцæй. 
25 

Иннæ бон сæумæ Тæмерлани 200 мин æфсæддони ранæх- 
стæр æнцæ Тохтæмиши нихмæ истохунмæ. Æфсæдти къæхти 
буни зæнхæ æзмалдæй. Сæ ругæ æма коми тулфæ сæ сæрмæ. 
мегьау истумугъ æй æма сæ хораууони дардта. Ци гъæутæ, 6у- 
дуртæ æма гьæдтæбæл цудæнцæ, уоми цæрæгой æма зайæгой 
нæбал изадæй. Кæрдæг сæ бæхтæ хуардтонцæ, цæрæгойти ба 
æфсæддонтæ цагътонцæ. Гъæутæ сугътонцæ, адæми цагътонцæ, 
сæ цийесбæл син хæлæф кодтонцæ. Æсгаргутæ ин куд игъосун 
кодтонцæ, уомæ гæсгæ Тохтæмиш æ 180 мин æфсæддоней хæц- 
цæ адтæй Терки билтæбæл, сахар Джулатмæ хæстæг. Майи 1395 
анзи Тохтæмиш æма Тæмерлани æфсæдтæ исæмбæлдæнцæ æма 
мæлæтдзаг тох исистонцæ кæрæдзей æхсæн. Тæмерлан тугъди 
будурмæ кастæй æма разамунд лæвардта, еу бæрзонд туппур- 
бæл тар пихсити аууонæй. Тæмерлан кæми æй æма кæцæй ра- 
замунд дæдтуй, уой Тохтæмиш нæ зудта. Сæумæй рæфти уæн- 
гæ тугъд цудæй æнкæлцатæй. Уæд еу æфсæдтæ фæттухгиндæр 
уионцæ, уæд иннетæ, фал фæсарæфти ба Тæмерлан Тохтæми- 
ши æфсæдтæбæл рауагъта, уæди уæнгæ аууони ка лæудтæй, 
еци тухгин бæхгин æфсæдти бæлттæ 20000 миней бæрцæ еумæ, 
эмиртæ Джеман-шах, Рустем æма Омар-шейх сæ сæргъи, уоте- 
мæй. Еци æфсæдтæ ку ниццавтонцæ Тохтæмиши æфсæдти, уæд 
тугъд исæндæр æй. Тохтæмиши æфсæдтæ тохгæ нæбал кодтон- 
цæ, фал ледзгæ, алке дæр си æ уод багъæуай кæнунæй уæлдай 
нецæбæлбал сагъæс кодта. Соргæ-соргæй сæ, Тæмерлани æф- 
сæдтæ цæгъдæги-цагътонцæ. Мæрдтæ æма цæфтæ еуæй-еу рау- 
æнти уой бæрцæ иссæнцæ æма сæ сæрти бæхтæ рахезун нæбал 
фæразтонцæ. Еци хабæрттæ ингæй, Тæмерлан гъæрæй ихæс 
равардта æ эмиртæн: 
— Соргæ æзнæгти! Соргæ æма цæгъдгæ! Соргæ æма цæгъд- 
гæ! Цæмæй си уодæгасæй макебал раервæза! Тохтæмиши ка 
æрахæсса æма мæмæ ’й ка æрбакæна, уомæн лæвæрд æрцæу- 
дзæнæй эмири чин, уæдта сугъзæрийнæ дзæкъоли дзаг. Фал нæ. 
Нæ син бантæстæй Тохтæмиши æрахæссун. Е ’фсæдтæй ма ка 
фæййервазтæй, уони хæццæ фæллигъдæй Сугъзæрийнæ Орда- 
мæ цæугæдон Итили билтæмæ. 
Тæмерлани æфсæдтæ, Тохтæмиши æфсæдтæ ниппурх кæн- 
гæй уæдта сæ мæрдтæ бафснайгæй, дууæ-æртæ боней дæргъци 
исæмбурд æнцæ Терки билæмæ сахар Джулатмæ хæстæг. Тæ- 
мерлани фæндæ адтæй, цæмæй е ’фсæдтæ бауолæфонцæ, сæхе 
нæуæг тугъдмæ бацæттæ кæнонцæ, уæдта си ци æфсæддонтæ 
фæццæгъдуни æй, уони бæсти æрæмбурд кæнонцæ нæуæг æф- 
сæддонтæ бунæттон адæмти фæсевæдæй. 
26 

Тæмерлани тумбул къибиткæ, æ сæрмæ сугъзæрийнæй хурст 
тумбул къоре æма туруса, уотемæй уайтагъддæр февардтонцæ 
еу цъæх фæзи туппурбæл. Тæмерлан æ эмиртæй цалдæрей хæц- 
цæ цæбæлдæр куд дзубанди кодтонцæ, уотæ имæ æрбакодтонцæ 
еу бæрзонд, тухгинтæарæзт уацайраг. Ка имæ æй æрбакодта, 
еци эмир сæрустурæй загъта: 
— Аци уацайраг Тохтæмиши æфсæддонтæй æй, фал махæн 
устур æнхус фæцæй æма ин æ еци хуарздзийнади туххæй гъæуа- 
ма ести хуæрзеуæг раттæн. 
Циуавæр хуарздзийнадæ нин исаразта уанæбæрæг? — рафар- 
ста игъæлдзæгæй Тæмерлан. 
— Тохтæмиши æфсæдтæ æма мах æфсæдти æхсæн тох ку 
искарз æй, уæд Тохтæмиши туруса æ рæбунæй раскъафта æма 
æй раримахста. Тохтæмиши æфсæдтæ туруса ку нæбал идтон- 
цæ, уæд тохгæ нæбал кодтонцæ. Сæ тохун фæууагътонцæ æма 
си алке æхе уоди мæтæ кæнгæй, фæллигъдæнцæ фæйнердæмæ, — 
дзуапп равардта эмир. 
— Цубур дзубандийæй аци æфсæддон гадзирахаттæй рацу- 
дæй æма рауæйæ кодта æ паддзахади дæр æма е ’мбал тохгæнгу- 
ти дæр? — бафарста бабæй Тæмерлан эмири. 
— О, уотæ уайуй, æ архайдмæ ин лæмбунæг æркæсгæй, фал 
мах пайдайæн. 
Тæмерланæн æ цæсгони идзулд цидæр æрбацæй, цийни тæ- 
мæнтæ æрбайсавдæнцæ æма сæ бæсти рабадтæнцæ мæстгун æма 
æнкъарддзийнæдтæ. Хæстæгдæр бацудæй уацайрагмæ, листæг 
имæ никкастæй æма иннердæмæ исдзурдта: 
«Гиаур-гиаур, гадзирахат-гадзирахат, цъамар-цъамар, уæй- 
æгæнæг-уæйæгæнæг!» Уой фæсте еуварс рацудæй æма гъæрæй 
загъта: 
— Нæ, эмир! Рæдуис! Ауæхæнттæн хуæрзеугутæ дæтгæ нæй! 
Ауæхæнттæ æгъатирæй маргæ æнцæ. Гадзирахаттæй цæугутæ 
тæссаг æнцæ. Уæхæнттæ сæхе царди фæййервæзтбæл рауæйæ 
кæндзæнæнцæ адæми. Æхе паддзах æма æхе адæмбæл гадзи- 
рахаттæй ка рацудæй, е махбæл дæр некæд байауæрддзæнæй! 
Æхе адæмбæл гадзирахæттæй цæуæг адæймагæй цъаммардæр, 
тæссагдæр ма æлгьистагдæр адæймаг нæййес. Уæхæнттæн ес 
æрмæстдæр еунæг тæрхон — мæлæт! 
Некебал неци исдзурдта. Еуварсмæ æй гъæди къохмæ ракод- 
тонцæ æма æй рамардтонцæ. 
Уой фæсте Тæмерлан æ эмирти еугурæй дæр æрæмбурд код- 
та æма бал син фиццагидæр Тохтæмишбæл фæууæлахези фæд- 
бæл хуарз арфитæ ракодта. Уой фæсте ба, æ фудхуз æстæггун 
къох Кавкази хуæнхтæ æрдæмæ ниййаразгæй æма æ дессаги 
27 

рæсугъд æнахъæл цъæх бæх æ фæстæгутæбæл ислæуун кæн- 
гæй, гъæрæй загъта: 
— Идарддæр — Алантæ! Аланти бæстæмæ! Аланти сахартæ 
æма гъæутæмæ! Хуцау æма мæн нихмæ æнцæ! Сувæллон уæд, 
силгоймаг уæд, зæронд уæд — цæгъдгæ! Содзгæ æма цæгъдгæ! 
Алла-акбар! 
«Алла-акбар!», зæгъгæ, æртæ хатти нигъгъæр кодтонцæ еугур 
эмиртæ дæр. 
— Тæккæ исон æмпурсæн Маджармæ — идарддæр дзурдта 
Тæмерлан.— Еци устур сахар, зæгъун æмбæлуй, адтæй Тохтæ- 
миш æма Кипчæгти сæйрагдæр къанц. Алайнæгтæ дæр си берæ 
цардæй. Тæтæр-Манголти æрбампурсти размæ ба адтæй Аланти 
Сахар. Цардæнцæ си æрмæстдæр Алантæ. Сахар устур æй. 
Æвæрд адтæй цæугæдон Куми билтæбæл. Æ дæргъæ, дан, хъæр- 
туй 15 мин метремæ. Берæ гъæздугдзийнадæ си ес. Бонæй раз- 
дæр имæ рарвистон мæ хуæздæр æфсæддонти устур бал — 20 
мин æфсæддони эмир Ахмет-бейи разамундæй. Сахар æйфонмæ 
ме ’фсæдти къæхти буни æй. 
Дуккаг бон, æцæгæйдæр, Маджарбæл нимпурстонцæ Тæмер- 
лани æнæкæрон берæ æфсæдтæ. 
Цæугæдон Куми билтæбæл дæргъæй-дæргъæмæ цæрæг саха- 
рæй дор дорбæл, гъæдæ гъæдæбæл нæбал байзадæй. Ниппурхæ 
æй æма бунтон сугъд кодта. Æ адæм цагъди фæцæнцæ, æ гъæз- 
дугдзийнæдтæбæл 6а ин зудæгæнагæ æфсæдтæ, æстонг куйтау, 
хæлæф кодтонцæ. 
Аци сахар нимад адтæй Тæхтæмиши сæйрагдæр сахартæй 
еуебæл Цæгат Кавкази. Уомæ гæсгæ имæ, е ’фсæдтæ æй ку бай- 
стонцæ, уæд Тæмерлан бацудæй устур намуси хæццæ. 
Тæмерлани бæхгин æфсæдтæ цалдæр километрей дæргъæн 
гъæунгбæл содзгæ хæдзæртти æхсæнти рæнгъитæй ралæудтæн- 
цæ. Тæмерлан ба æ эмирти хæццæ сæ цæмæдессаг бæхтæбæл, 
туруса хæсгæй, бацудæнцæ сахари астæумæ. Æфсæдтæ æма ма, 
сахари цæрæг адæмæй ка байзадæй, етæ сæ сæрæй кувтонцæ 
Тæмерланæн. Кæрæдземæн Тæмерлани æппæлдтæнцæ. 
Сахари сæйраг фæзи, устурдæр аргъауæндони рази æмбур- 
дæй лæудтæнцæ берæ мингай адæмтæ. Тæмерлан фæзи ку æр- 
лæудтæй, уæд æ берæ мингай æфсæддонтæ æма бунæттон цæр- 
гутæ уотæ ниссабур æнцæ æма се ’хсæнæй сибиртт дæр нæбал 
игъустæй. Æрмæстдæр ма еу цалдæр моллой, сæ уæрагисæртæ- 
бæл бадгæй æма, цид, сæ армитъæпæнтæй сæ рехтæ æрдаугæй, 
сæхецæн цидæртæ сæбар-субур кодтонцæ. Ниссабур æй æрдзæ 
дæр. Гъар ирдгæ дæр ма, цума естæмæй тарстæй, уоййау æ ус- 
28 

мæгай думд фæййефстагдæр кодта. Адæмти сæрти ци халæнттæ 
тахтæй, етæ дæр еунæг хъуахъ дæр не скодтонцæ, уотемæй мин- 
къий уоддæр фæурæ бæлæсти къадобæл æрбадтæнцæ æма адæм- 
мæ тарстхуз каст кодтонцæ. 
Адæмти кæд тæвд хори тунтæ карз тавд кодтонцæ, æгæр 
тæвдæй тухстæнцæ æма сæ хед калдæй, уæддæр сæ еугурей каст 
дæр æма игъуст дæр адтæнцæ Тæмерланмæ. 
Идард кумæдæрти рагъæуæйттæ кæнгæй, æгас адæмтæбæл 
дæр цæстæнгас радаргæй, Тæмерлан уæлбæхæй гъæрæй загъта: 
— Инетæ уæхуæдтæ. Æз Хуцауи минивар дæн зæнхон адæм- 
тæмæ. Мæн нихмæ ка æй, етæ Хуцауи нихмæ æнцæ. Мæн ка нæ 
нимайуй, етæ Хуцауи нæ нимайунцæ. Мæн тæрхон Хуцауи тæр- 
хон æй! Уотæ æй æма уотæ уодзæнæй! Мæн фарс ка нæ уа, мæ 
нихмæ ка уа, уонæн мæ тæрхон — мæлæт! Абони ба аци бæсти- 
хайи уадзун мæ эмиртæй еу — Осман-бейи æ æфсæддон къуари 
хæццæ. Фегъосетæ мин мæ унæфтæ æма сæ æнхæст кæнтæ. Ами 
Осман-бей ци зæгъа æма ци дома, етæ уодзæнæнцæ мæн зæгъд- 
титæ æма мæн домæнтæ. Ка сæ не ’нхæст кæна, уонæн уодзæ- 
нæй æрмæстдæр еунæг тæрхон — мæлæт. Ка сæ æнхæст кæна, 
мæн фарс ка уа, уонæн ба æз лæвар кæнун — цард. Косæнтæ, 
цæрæнтæ æма хъалонтæ федæнтæ. Дзорæнтæ иннæ адæмтæн дæр, 
Тæмерлан куд раст æма тæрегъæдгæнагæ æй, еци хабæрттæ. Æр- 
мæст тохунгъон кадæр æй, еци адæм ба куд æрбафтуйонцæ мæн 
æфсæдтæмæ æма куд уонцæ ме ’мтохгæнгутæ. Уотæ ка нæ ба- 
кæна, уонæн дæр цæруни барæ нæ дæттун. Æз идарддæр цæун 
Цæгат Кавкази бæститæбæл æрзелунмæ æма сæ Тохтæмиши 
дæлбарæй уæгъдæ кæнунмæ. Гъæуама Цæгат Кавкази еугур адæм- 
тæ дæр исонцæ мæн фарс, мæн æмцæдесонтæ, мæ дæлбарæ. 
Гъæуама æгас Кавказ дæр исуа мæн устур паддзахади еу хай. 
Неке бон æй мæн нихмæ æрлæуун. Уæхæн тухтæ некæмæ ес 
зæнхæбæл. Алла-акбар! 
Тæмерлани дзурдтæ «Алла-акбар» фегъосгæй, æ мингай æф- 
сæддонтæ, арв ниннæрæгау нигъгъæр кодтонцæ æртæ хатти 
«Алла-акбар! Алла-акбар! Алла-акбар!» Нæхстæр кæнунмæ куд 
гъавтонцæ, уотæ Ахмед-бей Тæмерлани бафарста: 
— Уæ нæ хуцауæмсæр паддзах, мæнæ аци сахари ци берæ 
гъæздугдзийнæдтæ ес, уонæн, уæдта ами цæргутæй æхе уацари 
ка равардта, уонæн ба ци кæнгæ æй? 
— Гъæздугдзийнæдтæ уæнтæ не ’фсæдти, æрмæст си алке 
дæр ци райса, уонæн сæ фæндзæймаг хай еумæйаг циййесбæл 
æвæрæд æма сæ Самаркандмæ æрветæ. Уацайрæгтæ æма бунæт- 
тон цæргутæн ба дæттун сæребарæ. Цæуæнтæ æма адæмтæн дзо- 
рæнтæ, Тæмерлан куд хæларзæрдæ æй, уой хабар. 
29 

* * * 
Тæмерлан ардиги идарддæр даргъ балций рандæй Цæгат 
Кавкази Цæгаттаг бæститæбæл æмпурсгæ. Цалдæр къуæрæй 
цудæй сахарæй-сахармæ, гъæуæй-гъæумæ. Бæстихаттæй-бæсти- 
хатмæ. Кæмидæр æма кæбæлдæрти е ’фсæдтæ цудæнцæ, уоми 
аразта тогуард, мæлæт, æфхуæрд, сугъдæ. Еунæг сахар дæр, 
еунæг гъæу дæр æнæ ниппурхгæнгæ, æнæ басодзгæ нæ уагъта. 
Ци адæмтæ си адтæй, уони ба цагъта æма дæлбарæ кодта. Тугъд- 
гъон фæсевæд ба е ’фсæдтæбæл æфтудта. Бахизтæй берæ туп- 
пур æма æдзæрæг зæнхитæбæл цæугæдон Елинки уæнгæ æма 
уой билгæрæнттæбæл цæугæй ба нихъхъæрттæй Гудилой цади 
билтæмæ. Аци цади билтæ хъæбæр æ зæрдæмæ фæццудæнцæ 
æма си къуæре бауолæфун фæндæ искодта. Фæдздзурдта æ эмир- 
тæмæ æма син загъта: 
— Аци цади билтæ замманай æнцæ бауолæфунмæ. Къуæре 
уолæфæн ами. Исбæргутæ кæнтæ, цади рæбунти ка цæруй, еци 
адæмти. Ци сæмæ ес гъæздугдзийнадæй, уони байсетæ. Ауæхæн 
изæдти бунати гъæуама цæронцæ æрмæстдæр мæн адæм. Инне- 
ти ба ниццæгъдетæ. 
О, бæргæ гъавта аци дзæнæти рауæнти бауолæфунмæ Тæ- 
мерлан е ’фсæдти хæццæ. Марун, цæгъдун æма содзунæй адæм- 
ти мæрдтæ тоги хъумтæ ма уæлахезти æппæлдтитæй багъигæ 
æй. Фæндæ сæ адтæй сабур, рæсугъд, хумæтæг цардæй рацæ- 
рун уæддæр еу къуæре. Фал нæ. Æхуæдæг ци тугъдон, мæлæт 
æма фудæнхити ивулдтитæ аразта, еци ивулдтитæ æй сæ уæл- 
нихти хастонцæ æма ин æхецæн дæр сабур, рæсугъд царди рав- 
гитæ нæбал лæвардтонцæ. Мæлæтæй æхе гъæуай кæнун æма 
мæлæт сæдæгай минтæ, миллионтæн дæттун иссæнцæ æ царди 
æцæгдзийнæдтæ æма нисантæ. 
Изæрæй, рагигомау фæлмæн пакъу базбæл æрхусгæй æма 
æхе китайаг хъæдавæ гъæццолæй æрæмбæрзгæй, æхецæн загъ- 
та: «Аци замманай рауæн гъæуама дзæбæх бауолæфон, цади бил- 
тæбæл бæгъæмбадæй фæххæтон, цауæни фæццæуон, кæсалг- 
дзауæн ракæнон, мæхуæдæг мæхецæн сирди фидæй фезонæг ис- 
кæнон...» Гъе уæхæн рæсугъд гъудити хæццæ рафунæй æй. 
Куддæр фæссæумæ æй æма фæррохс æй дуйне, уотæ Тæмер- 
лан фегъал æй. Иннæ сæумитау, гъæуама æ паддзахи дарæстæ 
искодтайдæ æма æ эмирти хæццæ устур унæфтæ кодтайдæ, ихæ- 
стæ син лæвардтайдæ. Фал еуæй-еу хатт куд, уотæ аци хатт дæр 
фæдздзурдта æ цъуххæсгутæ æма æсгаргути эмирмæ æма син 
зйгъта: 
— Хумæтæг æфсæддони дарæстæ мин. Æртæ хумæтæг æф- 
сæддоней хæццæ гъæуама æрзелæнтæ кæнон аци бæстихайбæл, 
30 

мæнæ цади рæбунтæ. Фæндуй мæ мæхе цæститæй фæййинун 
аци дуйне. Базонун мæ фæндуй, ци адæмтæ си цæруй, уони 
бæргутæ дæр. Фæндуй мæ бауолæфун. 
Эмир ин æ фæндæнттæ исæнхæст кодта æма Тæмерлан ху- 
мæтæг æфсæддони хузи хумæтæг бæхбæл рабалци кодта Гуди- 
лой цади билтæбæл. Еуæй-еу рауæнти цудæй сабургай, гъуз- 
гæй, еуæй-еу рауæнти ба уадæй хуæнхаг думгæй тагъддæр. 
Уайгæ ба кодта еу бæрзондæй иннемæ, алкæмæй дæр си алли 
’рдæмитæ дзæвгарæ рæстæг фæгъгъæууæйттæ кæнгæй. Уæл- 
дай лæмбунæгдæрæй фæгъгъæуæйттæ кæнидæ гъæутæ æма 
фонси истæнтæмæ. 
Фæндагбæл ибæл ескæми бæлццон ку рамбæлидæ, уæд æй 
лæмбунæг фæффæрститæ кæнидæ. Кæд фембæлæг тæтæйра- 
гау зонидæ, уæд Тæмерлан фæдздзоридæ æ хæццæ тæтæйра- 
гау, уой туххæн æма зудта тæтæйрагау. Кæд æндæр æвзагæй 
дзоридæ бæлццон, уæдта лæмбунæг базонидæ ци ’рдигон æй, 
уой бæрæг. 
Еу аууон рауæн донгон, æхсинцъæ бæлæсти буни æрлæуд- 
тæй, бæхæй æрхизтæй æма игъæлдзæгæй загъта: 
— Аци замманай сабур рауæн нæхе ниртайæн. 
Бæхтæ бæласæбæл бабастонцæ æма сæхе æртайунцæ. Æр- 
тайгæ-æртайгæй, Тæмерлан фæгъгъæр кодта: «Кæсæлгитæ, кæ- 
сæлгитæ!» Е ’мбæлттæ æ фарсмæ бауадæнцæ æма æцæгæйдæр, 
еу цъалай бунæй исластонцæ устур хæдзæ, хæдзæ адтæй кæсæл- 
гитæй æрдæг идзаг. 
— Нæ хуцауæмсæр паддзах, табу дæуæн, аци хæдзæ кедæр 
конд æма кедæр ивæрд æй ами. Кадæр си кæсæлгитæ фæййа- 
хæссуй, — загъта Тæмерланæн е ’мбæлттæй еу. 
Тæмерлан имæ рамæстгун æй æма ибæл фæгъгъæр кодта: 
— Æз ами паддзах нæ дæн, æз дæн хумæтæг адæймаг, уе ’мбал. 
Кæсалгахæссæн хæдзæ ба кедæр конд кей, уой дæуæй хуæздæр 
зонун. Æз мæхуæдæг дæр, биццеу уогæй, ауæхæн хæдзитæ æвар- 
дтон хæстæг нæмæ ци цæугæдон цудæй, уой хъумти. 
Е ’мбал хатир ракурдта, уæдта æй æ медбилти баходгæй, 
бафарста: 
— Миййаг, аци кæсæлгитæй нæхецæн фезонгутæ искæнæн? 
— Цæмæннæ 6а, цæмæннæ? Нуртæгки æндзаргæ æма кæ- 
сæлгитæй нæхецæн фезонгутæ кæнгæ, — дзуапп равардта Тæ- 
мерлан æма хускъæ согтæ æмбурд кæнунбæл фæцæй. 
Е ’мбæлттæй еу фæррæвдзæй, æрцъинккæй идзæгънæмæ æс- 
къæрнæгутæ æрцагъта æма уайтагъддæр идзæгъни хъуæцæ ис- 
калдæй. Уой фæсте сабургай идзæгънæ думдта, хускъæ фæсæлт- 
тæ ибæл даргæй, æма и фæсæлттæ исцæфстæнцæ. 
31 

Арт дзæбæх ку схуæстæй, уæд гъæдин ухститæбæл кæнун 
райдæдтонцæ замманай нард кæсæлгити хъуæлтæ æма сæ цæ- 
хæрмæ тавтонцæ. Куд фицгæ цудæнцæ, уотæ ба сæ зудæхуæрд 
кодтонцæ. 
Хуæргæ-хуæргæй, Тæмерлан хæл-хæлæй нихходидæ æма е 
’мбæлтти рафæрсидæ: 
— Куд æнцæ мæ кæсæлгитæ, уæ зæрдæмæ цæунцæ? 
— Ауахæн адгин мийнасæ рагæй дæр некæдбал бакодтан, — 
дзуапп радтионцæ е ’мбæлттæ дæр игъæлдзæгæй. 
Уалинмæ сæмæ фæззиндтæй еу бæхгин. Устур, лапуца бæх- 
бæл дзæндæл цуд кодта се ’рдæмæ еу рехæгун устур лæг. Тæ- 
мерлан æма е ’мбæлттæ сæ хуæрун фæууагътонцæ æма таси ба- 
цудæнцæ. Сæ еу æхсаргард фелвасунмæ гъавта, фал æй Тæ- 
мерлан æрсабур кодта: 
— Сабур, æхсаргардмæ ма ’вналæ. Аци лæг, æвæццæгæн, 
мæнæ аци хæдзи хецау æй æма æнæ ’хсаргардæй дæр кæрæдзей 
балæдæрдзинан. 
Лæг сæ размæ ку ’рбахъæрттæй, уæд æ бæхæй æрхизтæй, е 
’донæ ин е ставд бæрцитæбæл багæлста æма æй хезунмæ рауагъ- 
та. Æхуæдæгка Тæмерланетæн бæзгин гъæлæсæй алайнагау — 
сугъдæг дигоронау загъта: 
— Байрайайтæ, хуарз бæлццæнттæ æма адгин мийнасæ кæн- 
тæ, кæд тухгæнгутæ æма фудгæнгутæ нæ айтæ, уæд! 
Тæмерлан æма е ’мбæлттæ лæги салан нæ балæдæрттæнцæ 
æма æнæ неци дзоргæй, æнцад бадтæнцæ. И лæг æ зæгъдтитæ 
дуггаг хатт ку загъта, уæд Тæмерлани æмбæлттæй еу фестадæй 
æма и лæгæн æ къохти æзмæлдæй балæдæрун кодта, æ зæгъдти- 
тæ ин ке нæ лæдæрунцæ, уой. 
Лæг æ медбилти бахудтæй, е ’взаг ин ке нæ лæдæрунцæ, уой 
балæдæрдтæй, æма син æ зæгъдтитæ тæтæйрагау загъта. 
Тæмерлан тæтæйрагау зудта. И лæги уæззау, уæздан æма 
зундгин зæгъдтитæ имæ уой бæрцæбæл дессаг фæккастæнцæ æма 
си цæйбæрцæдæр рæстæг феронх æй, дуйнети паддзæхти пад- 
дзах ке адтæй, дуйнетæ ин æ уотид койæй дæр резгæ ке кæнун- 
цæ, етæ. Уомæ гæсгæ ба исистадæй æма ин тæтæйрагау дзуапп 
равардта: 
— Дзæбæхæй байрайæ, хуарз лæг æма Хуцауи хуæрзтæй хай- 
гин уо! 
И лæгæн еци дзуапп æ зæрдæмæ фæццудæй, зæрдигъæлдзæ- 
гæй байдзулдæй æма Тæмерланмæ æ æнæгъæнæ фæйнæги гæп- 
паёли асæ къох бадардта, исдзоргæй: 
— Цауæйнæнттæ, цауæни уогæй, кæрæдзебæл фембæлгæй, 
гъæуама кæрæдзей нæмттæ зононцæ. Кæсалгæдзауæн дæр ца- 
32 

уæн æй, æдта ци, æма кæрæдзей базонæн. Мæн ном хуннуй 
Аслæнгерий, уæлæ минкъий уæлдæр цæрун, мæ гьæу хуннуй 
Мæстибун. 
Сæ къохтæ имæ дæтгæй, Тæмерлан æма е ’мбæлттæ дæр сæ 
нæмттæ загътонцæ. Тæмерлан ин æ ном ку загъта, уæд Аслæнге- 
рий хæл-хæлæй ниххудтæй, уæдта, гиризгæнæгау загъта: 
— Хуцау дæ, уæлæ дуйнетæ кæмæй резунцæ, дуйнетæ æ дæл- 
барæ ка кæнуй, еци Тæмерланау, устур, тухгин, дессаги конд- 
гин, æнæбæрцæ зундгин фæккæнæд. Æрмæст уоййау æгъатир, 
тогдзух, адæмтæн фидбилиз хæссæг ба ма фæууо. 
Тæмерланæн и фиццаг зæгъдтитæ æхцæуæн адтæнцæ, фæс- 
таг загъдбæл ба рамæстгун æй, фал æхе бауорæдта. Хумæтæг 
æндагон адæмтæ æй куд зонунцæ, ци кадæ ин кæнунцæ, ци зæр- 
дæ имæ дарунцæ, уони базонун æй фæндæ адтæй æма дзубанди 
идарддæр хаста, Аслæнгериймæ исдзоргæй: 
— Мæнæ атæ мæ фарсмæ исбадæ, мах ба естæбæлти радзо- 
рæн, уæдта мæнæ замманай кæсæлгити фидæй ба фезонæгæй 
дзæбæх раминасæ кæнæн. 
Аслæнгерий дæр æрбадтæй Тæмерлани фарсмæ, ци фезонгу- 
тæйдзаг къуæцæл (ухст) имæ балæвардтонцæ, уомæй еу хунæ 
Тæмерланмæ балæвардта, иннетæй ба уæздан комидзæгтæ ис- 
кодта. 
Тæмерлан и фезонæги хунæ рахуардта, уæдта Аслæнгерийи 
рафарста: 
— Аслæнгерий, аци кæсалгахæссæн хæдзæ, æвæдзи, дæу æй 
æма дин де ’ной дæ кæсæлгитæ ке хуæрæн, е дин гъулæг нæй? 
Куд неци уайдзæф нин кæнис? 
Аслæнгерий æ медбилти байдзулдæй, уæдта дзуапп равардта: 
— Хуцау дин райарфæ кæнæд, уæхæн лæдæрддзийнадæ дæмæ 
ке йес, уомæй. Фал махмæ — алантæмæ уæздандзийнадæ бæр- 
зонд æвæрд æй. Уæдта мæнæ æрдзæ, сирдтæ, дæнттæ, кæсæлги- 
тæ — еугурæйдæр адæмæн еумæйаг æнцæ æма нин, дæлæ дон- 
беттир ци кæсæлгитæ равардта, етæ дæр еумæйаг æнцæ. Мæнæ 
си еумæйагæй ци мийнасæ кæнæн, уомæй хуæздæр ба царди 
неци ес. Нæ, нæ уæмæ мæстгун кæнун. Хæлар уин уæнтæ мæ 
хæдзи ахæст кæсæлгитæ. 
— Уæ гъæу ба устур гъæу æй? Æрмæстдæр си алантæ цæ- 
руй? Тæтæйрæгтæмæ ба ци зæрдæ даретæ? Цæмæннæ истохетæ 
сæ нихмæ æма сæ цæмæннæ фæссоретæ ардигги? — бафарста æй 
Тæмерлан. 
Аслæнгерий Тæмерланмæ цæргæси уозгалд каст æрбакодта. 
Æ устур гъунтъуз æрфгутæ æрбалхъивта кæрæдземæ, æ урух 
сау цæститæ фæллæкъун кодта æма æй рафарста: 
3 Малити Батраз 
33 

— Гъей, цъуххæссæг гъосгъонæгтæ æма æсгаргутæ ма уайтæ? 
А рæбунтæ, дан, хæтуй уæхæнттæ. Тæмерлан, дан, ами кæми- 
дæр е ’фсæдти хæццæ æрæнцадæй æма æ гъосгъонагæ къæбула- 
тæ алли ’рдæмитæ æсмотунмæ рарвиста. Кæд уæхæнттæ айтæ, 
уæд уæ нуртæкки дæлæ бæхъæбæл, кæсæлгитау, бацæвдзæнæн 
æма уæ артбæл басодздзæнæн. 
— Нæ, хуарз Аслæнгерий, мах æсгаргутæ æма цъуххæсгутæ 
нæ ан. Нæ ан фудгæнгутæ дæр. Фал мæмæ дессаг кæсуй дæ 
уæздандзийнадæ æма дæ хуæрззæрдæдзийнадæ ци ’рбацæнцæ? — 
бафарста æй Тæмерлан, зæнхæмæ æдзинæг кæсгæй æма цидæр 
устур гъудити ранигъулгæй. 
— Хуарз лæг Тæмерлан, уæздандзийнадæ мах уæздан адæ- 
мæн агкаг кæнæн. Иуазæгуарзондзинадæ ба — иуазæгæн. Лæбо- 
рæг, гъузæг æма фудгæнæгæн ба мах агкаг кæнæн мæнæ инис — 
ауæхæн тумбул къох, — дзуапп равардта Аслæнгерий, æ къуæ- 
лæги асæ тумбул къох имæ бавдесгæй. 
Тæмерлан ниллæг гъæлæси уагæй налат худт бакодта, уæдта 
ин бауайдзæфтæ кодта: 
— Аслæнгерий, ду æцæгæйдæр хуарз лæг дæ. Рæстзæрдæ, 
тухгин æма нифсгин дæ. Уарзис ма æппæлис дæ аланти. Æма 
уæд тæтæри къæхти буни цæмæ айтæ, уони уацари цæмæ цæре- 
тæ, цæмæннæ сæ фæссоретæ ардигки? 
Аслæнгерий, æ медбилти байдзулгæй, дзуапп равардта: 
— Хуарз лæг, дæ асæ æма дæ битъиз ци нæ ’нцæ, уæхæн 
устур фæрстатæ мæмæ ци дæдтис? Дæлæ дæ кæло къохтæй 
къохи асæ дор дæр исесун дæ бон ку нæ исодзæнæй, уæд мæ- 
бæл къæдзæхи асæ фарстатæ ци изазис? Ниууадзæн, цæй, нæ 
уæлиау дзубандитæ æма фарстатæ. Мæнæ нæ фезонгутæ бахуæ- 
рæн æма кæмæн ци рдæмæ цæугæ æй, еци ’рдæмæ фæндараст 
кæнæд. 
— Нæннæ, нæннæ, айдагъ дæу куд фæндуй, уотæ цæмæ уа 
гъæуама. Мæн фæрститæбæл дæр дзуапп радтæ, — фæккодта 
Тæмерлан. 
— Хуарз, дзуапп дин дæдтун дæ фæрститæбæл. Тæтæйрæгтæ 
æма монгойлæгтæбæл фæхъхъæбæрдæр ун некæ бон бацæй æма 
неке бон æй. О, ниннин цагътонцæ нæ адæмæн сæ алли сæде- 
мæй дæр æвдай. Нæ бæстæ нин байстонцæ æма ниййеугæйттæ 
æй. Нæ адæмæй ма ка байзадæй, етæ фæйнердæмæ фæллигъ- 
дæнцæ. Фал мæнæ нур ба æрсабур ан. Нæуæгæй æрæмбурдтæ 
ан æма цард хæссæн. Тæтæйрæгти хæццæ æмдзæрæнæй цæрæн, 
кæд æзнæгтæ ан кæрæдземæн, уæддæр. Фал еци æзнаггадæ ху- 
мæтæг адæми æхсæн уотæ карз нæй. Уæртæ мах гъæуи цæруй 
тæтæйрæгтæ дзæвгарæ, фал не ’хсæн æзнаггадæ нæййес. Етæ 
34 

берæ æнцæ, тухгин æнцæ. Уони фæссоруни бæрцæ тухтæ мах- 
мæ нæййес. Цæрæн, архайæн, нæ зундгин хестæртæ нин куд 
фæдзахстонцæ, уотæ: «Ци дæ бон æй, уомæй цæрæ. Ци дæ бон 
иæй, уомæ ма бæллæ». Тæмерлан имæ лæмбунæг игъуста. Бæ- 
рæг адтæй, и дзуаппитæ æй хъæбæр ке гъудæнцæ, е. Аслæнге- 
рий дзурд ку фæцæй, уæдта ма æй, цæмæй еци дзуæппитæ идард- 
дæр хаст цæуонцæ, уомæ гæсгæ рафарста: 
— Æма уæд Тæмерланмæ цæмæ мæстгун кæнтæ, æ нихмæ 
уотæ карз цæмæ тохетæ? Кæд æма уæ е тæтæри дæлбарæй фæй- 
йервæзун кæнунмæ гъавуй, кæд ами Тохтæмиши бунтон дæр 
ниппурхæ кæнунмæ гъавуй, сæ фæссорунмæ гъавуй, уæд. Сума- 
хæн е уотæ инæйнон гъуддаг цæмæ æй? 
Аслæнгерий цæбæлдæрти ниссагъæстæ кодта, уæдта дзуапп 
равардта цубурæй: 
— Фусæн, тухгиндæр берæгъ æй бахуæра æви фæлмастдæр 
берæгъ, уомæй неци уæлдай ес. Е дин дæ фæрститæн дзуапп. 
Нур ба уотæ бакæнæн æма ма дæлæ хæдзи ци кæсæлгитæ байза- 
дæй, уони цуппаребæл райуарæн æма мæ хайи хæццæ æз фæс- 
тæмæ фæццæун. Мæ бийнонтæ, мæ сувæллæнттæ мæмæ æнгъæл 
кæсунцæ. 
— Цæмæ цуппар хайи кæнун кæнис кæсæлгитæ? Мах дæ 
рази фудгин ку фæцан, дæ кæсæлгитæй дин ке бахуардтан, 
уомæй, уæд ма нин никки хæйттæ ба цæмæ кæнис? — бафарста 
Тæмерлани æмбæлттæй еу. 
— Махмæ — Алантæмæ цауæни æгъдау уотæ æй. Цауæйнони 
арми ци бафтуйа, е син е ’мбæлтти хæццæ дæр, уæдта ибæл, 
цауæни уогæй дæр ка рамбæла, уонæн еумæйаг фæууй, ци сæ 
къохи бафтуйа, е. 
Кæсæлгитæй ма хæдзи ка адтæй, уони цуппар хайи ракодта 
Аслæнгерий. Æхе хай хурдзини ниввардта, хæдзæ фæстæмæ 
хъуми цъалай ниццавта æма, æ бæхбæл рабадгæй, загъта: 
— Хуæрзбон кæнтæ, Уасгерги уин æнхусгæнæг уæд. Мий- 
йаг, нæ гъæумæ ку æрбафтуйайтæ, уæдта уин фусун уодзинан. 
Тæмерлан ин фæстаг загъд кодта: 
— Фæндараст кæнæ, фал зонæ: æз Тæмерлан дæн æма ма 
гъæуама фембæлæн. 
Еци загъд Аслæнгериймæ гириз загъд фæккастæй æма, ход- 
гæй, рандæй. Тæмерлан дæр, сæ кæсæлгитæ сæ хурдзинти æфс- 
найгæй, е ’мбæлтти хæццæ идарддæр сæ балци хастонцæ. Еу 
бæрзонд туппурæй ма берæ фæгъгъæуæйттæ кæнуни фæстæ, 
Тæмерлан цубурæй бакодта: 
— Фæстæмæ. Нæ бунатмæ фæстæмæ. 
35 

Цæугæ-цæугæй, еу гъæди къохи исæмбалдæнцæ сайгæгти 
къуарбæл. Тæмерлан сæ нистæфтæй идардæй æма фæккодта: 
— Сайгæгтæ, сайгæгтæ! Хуарз уайдæ нæ арми си ести ку 
бафтуидæ, уæд. 
Е ’мбæлттæй еуей рарвиста сæ уæллаг фарсмæ, инней — сæ 
дæллаг фарсмæ, æма сæмæ уотемæй багъузтæнцæ. Ку сæмæ ба- 
хæстæг æнцæ, уæд Тæмерлан æхе еу бæлæсти аууон никкодта. 
Лæдæрдтæй сайгæгтæ ин е ’мбæлттæй ку фæттæрсонцæ, уæд 
уобæл ке ’рбаледздзæнæнцæ, уой æма æ саздахъи фат æхсун 
æрвонг æрцæттæ кодта. Æцæгæй дæр, Тæмерлан куд гъуди код- 
та, уотæ рауадæй гъуддаг æма еу сайгак рамардта. 
Изæрæй сайгаки марди хæццæ ку æрæздахтæнцæ, уæд Тæ- 
мерлан байхæс кодта, цæмæй сайгаки фидæй плов скæнонцæ 
æма æ еугур эмирти хæццæ еумæ исæхсæвæр кæнонцæ. 
Æхсæвæр кæнгæй, Тæмерлан æ эмиртæн бафæдзахста: 
— Аци бæстихай æгæр сабур, æгæр æдас, æгæр парахат ке 
æй, уоми цидæр гурусхаг гъуддаг ес. Цæветтонгæ, кæфхъундар 
æхе фарни гъæбес фестун кодта, цæмæй нæ æвеппайди банихъ- 
уæра, уоййау, уотæ мæмæ кæсуй. Бауолæфун гъæуй, о. Фал нæ 
не сгаргути архайд фæккарздæр кæнун гъæуй. Аци рауæнти 
æзнæгти æфсæдти къуæрттæ некæми ес, е ми не ’руагæс кæнуй. 
Дзæбæх фæммийнаси фæсте æма ма Генджавийæй æрвист 
сау сæнæ дæр баниуазгæй, Тæмерлан æ пакъу хуссæнти адгин 
фунæй æрбацæй. 
Сæумæ æригъал æй æрæгиау. Иннæ сæумити æригъал уидæ 
бунтон раги, бони фæцъцъæхи хæццæ. Аци сæумæ ба — устур 
сехуар афони. Æ устур, райдзаст къибиткæмæ дуар æма къæ- 
рæзти зихъиртæй медæмæ, æхсаргæрдти комти æрттивдау, æрт- 
тивтонцæ хори лæфинттæ. Æндегæй медæмæ игъустæнцæ зæр- 
батгутæ æма æндæр цъеути игъæлдзæг зард, сæ цъæбар-цъубæр, 
бæхти мур-мур, адæми дзубандити еуæй-еу дзурдтæ. 
Тæмерлан æ гъæццол куд раеуварс кодта æма æ дарæстæ 
кæнунмæ куд гъавта, уотæ дуари горцъе райгон æй, къибиткæ- 
мæ медæмæ æрбахизтæй æ æсгаргути эмир, цъæх дарий пæлæ- 
зæй æмбæрзт кизгæ æ разæй æрбакæнгæй. Æ сæрæй ниллæг 
æрковгæй, исдзурдта: 
— Уæ, нæ хуцауæмсæр паддзах, табу дин кæнун æма дин 
мæнæ æрбакодтон мæ лæвар. Алкæддæр, алкæмидæр куд раст 
æма зундгин фæуунцæ дæ унæфтæ, уотæ æй мæнæ нæ бауолæ- 
фуни туххæй дæр дæ унаффæ æма дин табу уæд. Кæд уолæфгæ, 
уæд — уолæфгæ æма мæнæ аци рæсугъд алайнаг кизги хæццæ 
дæр бауолæфæ. Дæлæ æй цади кæрони, æхе æртайгæй, æрахæ- 
стан. Дессаги рæсугъд кизгæ æй. Мах æвзаг нæ лæдæруй, мах 
36 

дæр уой æвзаг нæ лæдæрæн. Мæнмæ гæсгæ, алайнаг æй. Сабур, 
уæздан æй. 
Тæмерлан фиццаг рамæстгун æй, силтæ æрдæмæ бунтон ту- 
лаваст ке нæ адтæй, уомæ гæсгæ, фал расагъæс кодта: «Цæмæн- 
нæ бауолæфон рæсугъд кизги хæццæ, мæ уарзон Сæлимæ дæр 
ами ку нæ æй æма, силгоймаг мондаг уогæй, цæмæннæ...» 
— Арази. Уадзæй. Цо, — загъта эмирæн Тæмерлан. 
Эмир ку рандæй, уæд кизгæмæ фæлмæн гъæлæси уагæй ис- 
дзурдта: 
— Хæстæгдæр рауай мæ размæ. 
Кизгæ ку неци дзурдта æма æ бунатæй ку не ’змалдæй, уæд- 
та æй бафарста тæтæйрагау: 
— Тæтæйрагау дæр нæ лæдæрис? 
— О, тæтæйрагау ба еу минкъий лæдæрун, — дзуапп равард- 
та кизгæ. 
— Алайнаг дæ, æви кипчаг, æви авайраг? — бафарста æй 
нæуæгæй Тæмерлан. 
— Алайнаг дæн, — дзуапп равардта кизгæ цубурæй. 
— Рацо мæнæ мæ размæ, — фæлмæн гъæлæси уагæй бакодта 
Тæмерлан. 
Фал кизгæ æ бунатæй не ’змалдæй. Æма уæд Тæмерлан фе- 
стадæй, кизгæмæ бацудæй, æ пæлæз ин еуварсмæ рагæлста, æ 
урух пъолци ин раласта æма ибæл бадес кодта: 
— Æцæгæйдæр, ци дессаги рæсугъд кизгæ дæ. Дæу хузæн 
рæсугъд кизгæн уæн ес æрмæстдæр мæнæ аци рæсугъд бæсти. 
Æз дæу, кæд дæ рæсугъддзийнадæ куд æй, дæ зунд дæр уотæ 
уа, уæд райссæнæн мæхецæн æртиккаг уосæн мæ уарзон Сæли- 
ми æма Бæхтиари хæццæ. 
Еци дзурдтæ дзоргæй, фиццаг фæлмæн æмбæлдтитæ кодта 
кизги усхъитæ, кизги дзедзетæ, кизги астæутæбæл. Уæдта ин 
хъуритæ æма батæ кодта. Еци табедзитæ кæнгæй æй, сабургай- 
сабургай æрбакодта æ хуссæнмæ. Æ фур карз, æ фур мондаг 
æма цибæлæй, æ гæдзæ цидæр фæцæй æма ма кизги бауæрбæл 
æ дæндæгутæй дæр фæххуæцидæ. Минкъийма, уæд æй хуссæн- 
бæл æрхъан кодтайдæ, фал æ мондæгти тæккæ карзи æ гъуддаг 
фæссик æй. Куддæр и кизги æрхъан кæнунмæ гъавта, уотæ киз- 
гæ æ хæлафи медæгæй кард фелваста æма си æрæвзиста Тæмер- 
лани реумæ. Гъæуама ин æй æ зæрди ниссагътайдæ. Фал Тæ- 
мерлан цæрдæг разиндтæй. Карди æрттевгæ ком раингæй, æхе 
еуварсмæ фæттилеф кодта, хуссæнæй еуварсмæ фехста æхе æма 
кизгæбæл гъæццол ниццавта. Кизгæ гъæццол цалинмæ æхецæй 
еуварс кодта, уæдмæ ба ибæл бæзтæ æма гобан ниццавта. Ца- 
линмæ бабæй кизгæ бæзтæ æма гобан æхецæй еуварс кодта, 
37 

уæдмæ ба Тæмерлан е ’хсаргард фелваста æма кизги хæццæ ис- 
тухтæй. Кизгæ хумæтæги силгоймаг нæ адтæй. Хъæбæр дæсни 
æма бæгъатæрæй архайдта, фал ин Тæмерлан кард ци къохи 
дардта, уой æхсаргардæй æрцавта æма ин æй ирæнбуйнæй дæ- 
лæмæ фæххаун кодта. 
Еци цæфæй кизгæ хуссæнæй минкъий еуварсдæр, дæлгом- 
мæ рахаудтæй. Тæмерлан имæ, æ къахæй ин æ астæубæл æрæф- 
сæргæй, æхсаргард ба ин цæвун æрвонг сунтæмæ ниддаргæй, 
загъта: 
— И-ии, гиаур, гиаур! Гъосгъонагæй дæ мæн марунмæ æр- 
барвистонцæ алантæ! Сæрмагондæй, гъосгъонагæй мæн марун- 
мæ æрбацудтæ! Куддæр ма исæзмæлай, уотæ дин ме ’хсаргард 
дæ зæрдæ никкæрддзæнæй! Мабал исæзмæлæ! 
Уæдмæ къибиткæмæ фæммедæг æй æсгаргути эмир, æма ин 
Тæмерлан хъæбæр мæстгунæй, фал сосæг гъæлæси уагæй загъта: 
— Ду мæнмæ аци кизги мæн марунмæ æрбакодтай! Ду!... 
Дæуæн!.. Дæлæ ин æ къохи лух бабæдтæ тог си куд нæбал цæуа, 
уотæ. Æ дарæстæ ибæл искæнæ, пæлæз ибæл æрæмбæрзæ æма 
æй, некæмæн неци зæгъгæй, фæххонæ еуварсмæ, уæртæ тар гъæ- 
дæмæ. Уоми ба æй рамарæ. Мæнæ аци цау куддæр ескæд ескæ- 
мæн иской кæнай, уæд ду дæр иссердзæнæ мæлæт. Дæлæ ин æ 
лухгонд къох дæр æ хæццæ хæссæ, кард ба уадзæ мæнæн лæва- 
рæн. Балæдæрдтæ? Цо! 
Эмир, Тæмерлан куд загъта, уотæ кизги хæццæ гъæдæмæ 
рандæй. Гъæуама æй уоми рамардтайдæ, æхуæдæгка фæстæмæ 
æрбаздахтайдæ, фал тогдзух æма гиаур Тæмерлан гъуддаг уобæл 
нæ ниууагъта. Эмир æма кизги фæдбæл рарвиста дууæ лæгма- 
ри сæрмагонд ихæси хæццæ, цæмæй гъузонцæ эмир æма кизги 
фæдбæл æма эмир кизги ку рамара, уæд етæ ба рамаронцæ 
эмири. 
Еци лæгмартæ ку æрбаздахтæнцæ, се ’хæслæвæрд ке исæн- 
хæст кодтонцæ, уой ку балæдæрун кодтонцæ Тæмерланæн, уæд- 
та Тæмерлан уони дæр рамарун кодта. 
Еци еугур цаути фæсте Тæмерлан рацудæй цади билæмæ, 
æхе дзæбæх фертадта, сæрддон тæвдæ хормæ æхе фæттавта, 
дзæбæх бауолæфтæй æма æ мæститæ иссæун кодта. Изæрæй æ 
къибиткæмæ æздæхунмæ куд гъавта, æхе куд исрæвдзæ кодта, 
уотæ ба имæ эмир Ахмет-бей тагъд-тагъдæй рацудæй æма ин 
цийнæгæнгæ игъæлдзæгæй загъта: 
• — Уæ, нæ хуцауæмсæр паддзах, цийнаг хабар. Æрæздахтæй 
е’ дард балцийæй дæ уосæ — Сæлимæ. 
Тæмерланæн и фуд цаути фæсте аци хабар уойбæрцæбæл 
æхцæуæн адтæй æма цийни къубулойнæ е тæрдти ниббадтæй. 
38 

Дзорунгъон дæр нæбал адтæй. Минкъийма багъæуа æма æ цæс- 
тисугтæ нæбал бауорæдтайдæ. Фал æхе ниффедар кодта. Æ ций- 
нæ адæммæ нæ рабæрæг кодта. Къибиткæмæ æрбацудæй федар 
къахдзæфтæй. 
Медæгкæй, къибитки хурфи Тæмерлан æма Сæлимæй ций- 
нæ æма табедзæн кæрæнттæ нæбал адтæй. Сæ хъуритæ æма батæ 
уойбæрцæбæл ниддæргъвæтин æнцæ æма си æхсæвæр искæнун 
дæр феронх æй. Хуссæг дæр сæбæл нæ цæфстæй. Кæрæдземæн 
сабургай дзурдтонцæ сæ берæ хабæрттæ. Сæлимæ ин кодта æ 
даргъ балций хабæрттæ. Æ фиди фидæ ма æгас ке адтæй, еци 
хабарбæл Тæмерлан хъæбæр бацийнæ кодта. Ци сæни гæбæт ин 
æрбарвиста, уомæй баниуазтонцæ фæйнæ къосидзаги. Рафунæй 
æнцæ æрмæстдæр сæумæрдæмæ, фал сæ сæумæцъæхæй райгъал 
кодта хъалаурти фæдес, æфсæддонти дзанхъула. Тæмерлан 
фæггæпп кодта, æ дарæстæ ракодта æма къибиткæй æндæмæ 
рауайунмæ гъавта, фал фæммедæг æй Ахмет-бей æма тагъд-тагъ- 
дæй фæккодта: 
— Уæ, нæ хуцауæмсæр паддзах, бæлæхтæ цæуй, дæлæ нæ 
дæллæй ци устур хъæзи будуртæ ес, етæ цæфсгæ иссæунцæ. 
Хъæзи астæути ци цъæх æрдозтæ ес, уонæнти не ’фсæдтæй æд 
бийнонтæ, æд фонс æма æд циййес берæ бæлдтæ бадуй æма сугъди 
фидбилизи ку бахауонцæ, уомæй тæссаг æй. Уонæнти хезунцæ 
не ’фсæддонти бæхæргъæуттæ æма етæ дæр æнæбæлах нæ бай- 
зайдзæнæнцæ. Тæссаг æй, аци æнæбæрæг мæскъитæ æма тæгти 
æхсæн ку фесæфонцæ, уомæй дæр. Нæ уæллаг фарс æрдиггæй 
ни ци æфсæдтæ бадуй, уонæбæл ба, дан, æхсæвигон аланти 
æфсæдтæ нимпурстонцæ æма, дан, сæ хъæбæр базиантæ кодтон- 
цæ. Сæ бæхæргъæуттæ ба син фæттардтонцæ. 
Тæмерлан, Ахмет-бейи хабæрттæмæ кæронмæ нæбал бай- 
гъосгæй, къибиткæй фендæбилæ æй æма фæгъгъæр кодта: 
— Фæдес! Фæдес! Еугур эмиртæ дæр! Тагъд уе ’фсæдтæмæ. 
Бæхтæбæл ка æй, етæ еугурæй дæр — фæдесмæ, ледзæг бæхтæ 
æмбурд кæнунмæ! Дæлæ сугъди астæу ка æй, уони ервæзун 
кæнунмæ! Лæборгути нихмæ карз тох искæнунмæ. 
Еци унæфтæ æма домæнтæ ратгæй, æхуæдæгка бацудæй къи- 
биткæй минкъий уоддæр ци туппур адтæй, уордæмæ æма уор- 
дигги алли ’рдæмæ гъæуæйттæ кодта. Ахмет-бейæн ба бафæ- 
дзахста, цæмæй имæ усмæй-усмæмæ алли эмиртæ дæр хабæрттæ 
хæссонцæ. 
Минкъий фæстæдæр устур сугъдæ кæми цæфстæй, ецирдиг- 
ки исхъæрттæй фæдесон æма, æ уæрагисæртæбæл æрбадгæй, 
загъта: 
39 

— Уæ, нæ хуцауæмсæр паддзах, гъуддæгтæ хуарз нæ ’нцæ. 
Æз дæн эмир Рустеми æфсадæй. Нæ бæхтæн нии се ’рдæги бæр- 
цæ æхсæви фæттардтонцæ аланти æфсæдтæ. Сæумæ ба нæмæ 
æрбалæбурдтонцæ æма ни сæ хæццæ карз тохи цалдæр мини 
фæццагъди æй. 
— Цал мини уи фæццагъди æй? — рафарста Тæмерлан мæст- 
гунæй. 
— Дууæ-æртæ миней бæрцæ, — дзуапп равардта фæдесон. 
— Аланти æфсæдтæ ци фæцæнцæ? — рафарста Тæмерлан. 
— Уонæй дæр берæ ниццæгъдуни æй, ка ма си байзадæй, 
етæ ба дæлæ цади билтæбæл ци гъæдæ ес, еци ’рдæмæ фæл- 
лигъдæнцæ. 
— Дæлæ еци сугъдæ ци æй? — рафарста Тæмерлан. 
— Еци сугъдæ исасугътонцæ аланти æфсæдтæ. Цæфсуй хус- 
къæ хъæзæ æма цагъана гъæдæ. Се ’хсæнти ци берæ фæзтæ ес, 
уонæнти махæй ци берæ æфсæддонтæ æрæнцадæй æд бийнон- 
тæ, уонæй дæр беретæ хъæбæр базиан æнцæ. Берæ къибиткитæ 
æма сæ уæрдунтæ басугътонцæ. Басугъдæй берæ мулк. Басугъ- 
дæй си адæмæй дæр æма фонсæй дæр берæ. Ци авд мин æфсæд- 
дони ма ни байзадæй, етæ Рустеми разамундæй рандæнцæ алай- 
наг æфсæдти сорæг æма нæ бæхæргъæуттæ агорæг. 
— Хуарз, цо. Рустемæн ба зæгъæ, цæмæй исон фæсарæфти 
æд æфсæдтæ ами уа. 
Уой хуæд фæсте фæззиндтæй эмир Джеман-бейи хуæдæййе- 
вæг. Тæмерлани рази æ уæрагисæртæбæл æрбадгæй, загъта: 
— Уæ, нæ хуцауæмсæр паддзах, эмир Джеман-бей æма мæн 
бæлахæй не ’фсæдтæ хъæбæр базиан æнцæ. Аланти æфсæдтæ 
нæмæ æхсæвæ æвеппайди æрбампурстонцæ æма ни дууæ ми- 
ней бæрцæ ниццагътонцæ. Нæ бæхæргъæуттæй нин дзæвгарæ 
фæттардтонцæ. Сæхецæй дæр ма рандæй æрмæстдæр минкъий 
къуар. 
— Джеман-бей ци фудгин æй, е бæрæг æй, фал ду цæмæй 
фудгин кæнис дæхе? — бафарста Тæмерлан. 
— Джеман-бейæй æз æвуддæр нæ дæн, гъæуайгæстæ, хъала- 
уртæ æма æсгаргутæ фагæ ке не ’ривардтан не ’фсади алфамбу- 
лай, уомæй. Уæдта, не ’фсæддон бæхтæ хецæн æргъауæй хезун- 
мæ ке раскъардтан, уомæй. Бауолæфæн, зæгъгæ, уой охæй гъæ- 
угæ мадзæлттæ не саразтан нæхе æзнагæй багъæуай кæнунæн, — 
дзуапп равардта Джеман-бейи хуæдæйевæг. 
, — Дæ ном ци хуннуй? — бафарста æй Тæмерлан. — Мæн ном 
хуннуй Оман-бай. 
Тæмерлан цæбæлдæрти расагъæстæ кодта, уæдта хъæбæр 
мæстгунæй загъта: 
40 

— Цæугæ. Исон рæфтæмæ уæ бæхтæ иссеретæ. Фæсарæфти 
ба æд æфсæдтæ ами куд уайтæ, уотæ. 
Оман-байи фæсте фæззиндтæй эмир Омар-шахи федеуæг. 
Тæмерлани рази æ уæрагисæртæбæл æрбадтæй æма загъта: 
— Уæ, нæ хуцауæмсæр паддзах, æз дæн эмир Омар-шахи 
федеуæг æма уин кæнун не ’фсæдти хабæрттæ. Æхсæвæ, алай- 
наг æфсæдти æрбалæбурд балæдæргæй, Омар-шах исистун код- 
та æ еугур æфсæддонти дæр фæдеси æма аланти æфсæддон къу- 
ар бунтон цагъд никкодтан. Махæй фæгъгъудæй æрмæстдæр цал- 
дæр сæди. Уой фæсте Омар-шах рандæй е ’фсæдти хæццæ фæ- 
деси. Оман-байи æфсæдтæн æнхус кæнунмæ. Мæн 6а æрбарвиста 
хабар хæссæг. 
— Хуарз. Цæугæ. Омар-шахæн зæгъæ, цæмæй исон фæса- 
рæфтæ æд æфсæдтæ ами уа. 
Гъе уотæ цудæнцæ Тæмерланмæ е ’фсæддон эмирти æрвист 
лæгтæ æма сæ еугуремæн дæр иснисан кодта, исон фæсарæфти е 
’стæни къанцмæ æрæмбурд ун. 
Ралæудтæй еци фæсарæфтæ. Тæмерлани еугур 180 мин æф- 
сæддони дæр эмирти разамундæй æрæмбурд æнцæ Гудилай 
цади хонсар фарси билтæбæл. Уой бæрцæ бæхгин æфсæдтæ 
еумæ æрæмбурд ун адтæй устур цау. Æвæдздзæгæн, уæди 
уæнгæ уæхæн цау некæд ма адтæй. Сæ бæхти уолæфт, адæми 
дзубандий гув-гув игъустæнцæ идардмæ. Адтæй тæвдæ бон 
æма еци уойбæрцæ адæм æма бæхти уолæфт æма хеди тулфæ 
хæрдмæ уæлдæфмæ, мегъау цудæй æма æй думгæ ба идардмæ 
хаста. 
Тæмерлан бабæй фæзæбад кодта горцъебæл. Æ фур мæстæй 
æ дæндæгути къæс-къæс иссæуидæ, æ цъундæ цæститæ ба нис- 
сурх æнцæ. Цалдæр метрей идардæн æ размæ æ эмиртæ ку ра- 
рæнгъæ æнцæ, уæд фестадæй. Цæбæлдæрти сагъæстæгæнгæй, 
уæд еу æрдæмæ, уæд иннердæмæ цалдæргай ампъезтæ ракодта, 
уæдта гъæрæй исдзурдта: 
— Эмир Джеман-бей! 
— Æз, мæнæ дæн, нæ хуцауæмсæр паддзах, — дзуапп равар- 
дта Джеман-бей, размæ рацæугæй æма æ уæрагисæртæбæл æр- 
хаугæй. 
— Эмир Джеман-бейи хузæн æмбæрнон, тæппод æма æдули 
къамандæгæнæгæн æ тæрхон — мæлæт! Мæлæт мæнæ нуртæг- 
ки! — фæгъгъæр кодта Тæмерлан. Уайтагъддæр æртæ къамбеци 
асæ лæгмари рауадæнцæ, Джеман-бейи дзæвгарæ уоддæр бадав- 
тонцæ æма æй мангойлаг мард ракодтонцæ. 
— Джеман-бейи хуæдæййевæг Оман-бай! Фæгъгъæр кодта 
Тæмерлан. 
41 

Кæцæйдæр эмирти фæстейæй Тæмерланмæ хæстæг æрбацу- 
дæй Оман-бай æма, мæн мæлæт дæр æрхъæрдтæй, зæгъгæ, гъу- 
ди кæнгæй, æ уæрагисæртæбæл æрбадтæй æма исдзурдта: 
— Уæ, нæ хуцауæмсæр паддзах, Оман-бай дæ рази. 
Тæмерлан имæ æдзинæг никкастæй, уæдта загъта: 
— Оман-бай, мæн дæу хузæн сугъдæг зæрдæ æма бæгъатæр 
эмиртæ гъæуй. Абонæй фæстæмæ уодзæнæ эмир Джеман-бейи 
бæсти. Эмирти æмрæнгъæ æрлæууæ. 
Оман-байæн æ фиццаг тарст æма æвеппайди цийнæ е уæнгтæ 
куддæр ниндзуг кодтонцæ æма ма эмирти рæнгъæмæ туххæйти 
бацудæй, æ хед ракæлгæй. Тæмерлан бабæй мæстгун рацо-бацо 
ракодта, уæдта фæгъгъæр кодта: 
— Эмир Рустем! 
Рустем, мæлæти тæрхон хезгæй, туххæй фудти зирзиргæнгæ 
рацудæй, æ уæрагисæртæбæл æрхаудтæй æма, æ сæр ниллæг 
æруадзгæй, æнцад игъуста. «Уæ, нæ хуцауæмсæр паддзах, игъо- 
сун», зæгъгæ, исдзорун дæр æ бон нæ адтæй. 
Тæмерлан имæ, тигр æ нивондмæ кæсæгау, никкастæй æма 
ин æ уавæр балæдæргæй, загъта: 
— Эмир Рустем! Дæуæн дæр дæ тæрхон гъæуама уа — мæ- 
лæт. Фал дин дæ раздæри æнтæститæмæ гæсгæ тæрегъæд кæ- 
нун. Мæлæти бæсти дæ эмири бунатæй уæгъдæ кæнун æма дæ 
нисан кæнун юзбаши бунати. Дæ бæсти ба дин эмирæй нисан 
кæнун Омар-шахи хуæдæййевæги. 
Еци карз тæрхонтæ æма нисанти фæсте ма Тæмерлан бере- 
тæн бафæдзахста, беретæмæ ба бавзиста сæ тугъдон разамунд 
æма дæсниадæ ку нæ фæххуæздæр кæнонцæ, уæд сæ тæрхон ке 
хезуй, уой туххæй. Фегъосун ма кодта æсгаргути сæйраг эмир 
ке фæммард æй æма ин æ бæсти æндæр кедæр ке иснисан кодта, 
еци хабар дæр. Бафæдзахста карзæй еугур эмиртæн дæр, цæ- 
мæй етæ ба сæ хуæдæййевгутæ æма дæлдæр къамандæгæнгутæй 
фудгин ка æй, уони карз бафхуæронцæ æма син сæ бæсти хуæз- 
дæртæ, зундгиндæртæ æма бæгъатæрдæртæ иснисан кæнонцæ. 
Æппун фæстагмæ хъæбæр карзæй загъта: 
— Дуйнетæбæл тæгкæ тухгиндæр, æнæбасæттондæр ка æй, 
мæ еци æфсæдти эмиртæ-къамандæгæнгутæ, фегъосетæ мин мæ 
идарддæри унæфтæ æма сæ æнхæст кæнтæ! Нæ уолæфти рæс- 
тæг фæцæй. Нæ нихмæ лæууæг аланти æфсæдтæ æма ма Тохтæ- 
миши æфсæдти байзайæггæгтæ нин æй фæццубур кодтонцæ. Фал 
уой бæрцæ фæццубур æма фенæййевгæ кодтонцæ сæхе исæфт 
дæр. Куд исбæрæг æй, уотемæй Цæгат Кавкази Тохтæмиши 
æфсæдти фæсте аланти æфсæдтæй æзнагдæр неке æй махæн. 
Уæдта си уони тухгинæн æма дæснийæн тохаг æфсæдтæ нæй- 
42 

йес. Гъе уомæ гæсгæ ба нæ устурдæр нисан æй уони бунцагъд 
никкæнун, кæмидæриддæр æнцæ, уоми. Цайуаг си нæбал ниу- 
уадзун, бун исæфт сæ фæккæнун — уæхæн ихæс уин æвæрун уæ 
размæ. Аци ихæс ма айразæй дæр æвардтон нæ размæ. Тæккæ 
исон хæссæн идарддæр нæ балци Цæгат Кавказбæл Понти ден- 
гиз æрдæмæ. Нур ба бал цæуæн Куми цæугæдон æрдæмæ, уор- 
дигки — Ногъай бæстæмæ, уæдта Терки билтæмæ, уотæ идард- 
дæр Понт æрдæмæ. Уотæ цæугæй, гъæуама, цидæр адæмтæ æма 
бæстихæттитæбæл æмбæлæн, уони нæ дæлбарæ кæнæн, нæхе 
дуйнеон империбæл сæ æфтауæн. Хъалонтæ сæбæл æвæрæн, сæ 
фæсевæд син не ’фсæдтæмæ есæн. Нæ нихмæ ка уа, етæ ба Ху- 
цауи нихмæ æнцæ æма сæбæл мæгурбон кæнуй. Гъæуама, рæх- 
ги нимпурсæн Тæтæр æма Аланти устурдæр сахар Тæтæртуп- 
пæл дæр æма гъæуама, еци сахарæн æ фæд дæр бæрæг мабал уа, 
уой туххæн æма, дан, нæ нихмæлæугутæн се стурдæр астойнæ 
уоми æй. 
Æ еци зæгътитæ фæууогæй, Тæмерлан еу минкъий рæстæг 
нигъгъос æй, цума ма æндæр цидæр зæгъдтитæ зæгъунмæ гъав- 
та, уоййау. Фал ма кæронмæ, æ эмиртæмæ æдзинæг никкæсгæй, 
исдзурдта æрмæстдæр дууæ дзурди: «Алла-Акбар!» 
«Алла-Акбар!» «Алла-Акбар!» «Алла-Акбар!» — зæгъгæ, нигъ- 
гъæр кодтонцæ еугурæй дæр æртæ хатти. 
Иннæ сæумæ, хор куддæр искастæй, уотæ Тæмерлани æф- 
сæдтæ 12 балемæй, сæхе 50 километрей фæтæнбæл рапарахат 
кæнгæй, рараст æнцæ Гудулой цади хонсар фæрсти искæсæн 
æрдæмæ. Цудæнцæ æма, сæ цуд кæбæлти адтæй, еци бæститæ 
æма адæмтæн хастонцæ сугъдæ, бастъигъд, тухмиуæ, мæлæт. 
Ци гъæутæ, минкъий сахартæ, æстантæбæл æмбалдæнцæ, уони 
пурхæ кодтонцæ, сугътонцæ, сæ циййес син фонсæй дæр, тил- 
лæгæй дæр, мулкæй дæр, дарæсæй дæр истонцæ. Адæмти цагъ- 
тонцæ, силгоймæгтæн тухмиуæ кодтонцæ. Лæхъуæнти сæхемæ 
кодтонцæ æфсæддонтæй. 
Еу сæумæ Тæмерлан сехуар куд хуардта, уотемæй имæ хæс- 
тæг æрбацудæй Ахмет-бай æма загъта: 
— Уæ, нæ хуцауæмсæр паддзах, дæлæ еу алайнаг тухгин ра- 
цæргæ лæги хъæбæр фæндуй дæу фæййинун æма дин цидæр 
зæгъун. Æ мæлæтбæл арази æй, æрмæст, дан, мин Тæмерланæн 
еу загъд зæгъуни фадуат радтетæ. Æхе хонуй дæ зонгæ, еу хатт, 
дан, кæсалгдзауæн кæнгæй, фембалдан, «фембæлдзинан», зæгъ- 
гæ, дан, мин зæрдæ ивардта. 
43 

Тæмерлан уайтагъддæр балæдæрдтæй, еци лæг Аслæнгерий 
ке æй, уой æма аразий дзуапп равардта. Æрбакодтонцæ имæ 
Аслæнгерийи, дууæ æфсæддони ин æ къохтæбæл хуæстæнцæ, 
дууемæй ба æ фæсте цудæнцæ, уотемæй. Тæмерланмæ ку æр- 
бахæстæг æнцæ, уæд æфсæддонтæ сæ уæрагисæртæбæл æрлæ- 
удтæнцæ, Аслæнгерий 6а нæ. Æфсæддонтæ æй фиццаг загъ- 
дæй æрбадун кæнунмæ гъавтонцæ æ урагисæртæбæл, фал сæ 
Аслæнгерий гъуди дæр не ’ркодта. Уой фæсте æй туххæй, ионг 
тухæй æрковун кæнунмæ гъавтонцæ Тæмерланæн, фал Аслæн- 
герий æ фарсмæ ци дууæ æфсæддони лæудтæй, уони бæрзæй- 
тæ райахæста, кæрæдзебæл сæ уæхæн тухгин цæф никкодта 
æма цæвæгæй лухгонд кæрдæгути хауд ракодтонцæ фæйнер- 
дæмæ. 
Уой ингæй, хъалаурти къуар, агъуд куйтау, æрбакалдæнцæ. 
Аслæнгерийбæл æрбатеголæ æнцæ, ка хъæма æлвастæй, ка цæ- 
вæн лæтъой хæццæ, фал сæбæл Тæмерлан фæгъгъæр кодта: 
— Æрлæууетæ! Бауагътæ аци лæги, ци æй фæндуй, уой 
зæгъун! 
Аслæнгерий æфсæддонтæй, æ тухгин къохтæ исуæгъдæ кæн- 
гæй, хъæбæр гъæрæй загъта: 
— Тæмерлан, дæхе зæнхон адæммæ Хуцауæй æрвист лæг 
хонис æма мин адæми рази дзуапп радтай: мæ дууæ дууадæс 
æма финддæсанздзуд кизги дин ци хилæ кодтонцæ, де ’фсæд- 
донтæ син цæмæ батухмиуæ кодтонцæ æма цæмæ рамардтон- 
цæ?! Ци дин хилæ кодта мæ дæсанздзуд биццеу, цæмæ мин æй 
рамардтайтæ?! Ци дин хилæ кодтонцæ мæ гъæуи цæргутæ: цæмæ 
сæ ниццæгъдун кодтай, кизгуттæбæл цæмæ фæггириз кæнун 
кодтай дæ куйтæй фуддæр æфсæддонтæн! Цæмæ син басодзун 
кодтай сæ хæдзæрттæ, цæмæ син байсун кодтай сæ фонс, сæ 
тиллæг, сæ дарæстæ?! Нæ, мæнгæ дзорис! Ду Хуцауæй æрвист 
нæ, фал Хуцауæй æлгъист дæ! Ду æгас адæмтæн дæр, мæнæ дæ 
цагъайраг æфсæддонтæн дæр сæ цифуддæр æзнаг дæ! Æлгъисти 
фæууо, Хуцау æма адæмти æлгъисти! 
Никкидæр ма цидæртæ загъунмæ гъавта Аслæнгерий, ка ибæл 
æртумугъ æй, еци æфсæддонтæй кедæрти хъæбæр ниццæфтæ 
кæнгæй, фал ин уæззау лæтъойæй æ сæр хуастонцæ, хъæматæй 
æй рæхуститæ кодтонцæ æма, цæф арсау, богъ-богъгæнгæ æр- 
хъан æй се ’хсæн. «Адæмхуар! Тогцъир!», зæгъгæ, ма цалдæр 
гъæри никкодта, уæдта æ уод исиста. 
I Тæмерлан ауæхæн уавæри некæдма адтæй, ауæхæн цау не- 
кæдма бавзурста. Адæмти æхсæн ин æ фудтæ уотæ æргомæй 
некæдма неке загъта. Некæдма æй неке бафхуардта уотæ æнди- 
уд æма уотæ æргомæй. Æхе æма æй æ дæлбаронтæ ци хонунцæ, 
44 

фал æцæгæй ба ка æй, еци æцæгдзийнадæ ин уотæ гъæрæй не- 
кæдма неке раргон кодта. Уонæмæ гæсгæ иийвадæй. Е ’фсæртæ 
къæс-къæс æма зир-зир кодтонцæ. Дзурдгъон неци адтæй, цавд- 
дорау лæудтæй æ медбунати дзæвгарæ. Æрæгиау ба къулух-къу- 
лухæй еуварсмæ рацудæй, бæхбæл рабадтæй æма ранæхстæр æй 
идарддæр æ æнамонд, фидбилизтæй идзаг берæ адæмтæн фид- 
билизтæ æма мæлæтхæссæг фæндагбæл. 
Цæугæ-цæугæй, æ цæститæбæл гъазтонцæ Аслæнгерийи тух- 
гин гури æзмæлдтитæ, æ рæсугъд, рехгун цæсгони сорæт, æ ра- 
хауд æма мæлæт. Æ гъудитæ ин, цъæхснаг естæй нæмæгау, над- 
тонцæ Аслæнгерийи тухгин æма раст фарстатæ. Æ зунд ин æз- 
манстонцæ æма дæндтонцæ, Аслæнгерий ци фудæнхити кой кодта 
æ сувæллæнтти туххæй, етæ. Кæцæйдæр имæ æ гъудити арф 
пихсæй æ еу гъуди гъæргæнгæ цудæй «фудгин дæ, фудгин дæ!» 
«Фудгæнæг дæ, фудгæнæг дæ!» Еци еугур гъудитæ, фарстатæ, 
дзуæппитæ æма хатдзæгтæ ин, тар мегъау, æмбарзтонцæ æ раз- 
вæндаг, æ нисантæ. Кумæ цæуй, цæмæ цæуй, ци æй гъæуй æма 
æ æндæр æхе фарстатæн æ бон дзуæппитæ дæдтун нæ адтæй. 
Уæдта и фурберæ фарстатæ æма уонæбæл дзуæппитæ уой бæр- 
цæ иссæнцæ æ гудити, æма си бæлвурд кæцибæл æрлæудтайдæ, 
уой нæбал лæдæрдтæй. 
«Æрлæууæ. Ниууадзæ дæ тогуарæ тох. Мабал цæгъдун кæнæ 
адæмтæн кæрæдзей. Райсæ дæхецæн, цæйбæрцæ дæ гъæуй, уой 
бæрцæ сугъзæринттæ, дарæстæ æма ескæми, еу рæсугъд рауæн 
дæ уарзон Сæлими хæццæ цæрæ» — гъе уæхæн гъуди ферттевидæ 
æ æнæкæрон берæ гъудити хансæй. «Нæннæ. Уотæ нæ. Ду гъæ- 
уама уай дуйнейи паддзах! Размæ, тог, мæлæт, сугъдæ, уæлахез- 
тæ, кадæ! — Гъе, етæ æнцæ дæ фæндæгтæ, гъе, уæхæн ихæстæ 
дин ес лæвæрд Хуцауæй», — дзурдтонцæ имæ е ’ннæ гъудитæ. 
Æвæдзи ма æ еци гъудити нигъулдæй, цудайдæ идарддæр, 
фал æ хæццæ фемварс æй Ахмет-бей æма имæ уæлбæхæй, æ 
къохæй кумæдæр амонгæй, исдзурдта: 
— Дæлæ еу устур гъæу, хонунцæ æй не ’сгаргутæ Дианой 
гъæу. Берæ адæм, дан, си цæруй, гъæздуг æй, фонс сæмæ берæ 
ес. Уæдта аци гъæу æй, ци цади билтæбæл цудан, уой кæрон 
æма цæугæдон Къæлоси æхсæн. 
— Мадта уæд цадæй æрбахизтан æма, Къæлоси донбæл ба- 
хезгæй, Буруни будуртæмæ фæццæуæн? — рафарста Тæмерлан. 
— О, уотæ æй, — дзуапп равардта Ахмет-бей. 
— Дианой гъæуи туххæй дæ гъуди кæронмæ нæ загътай, — 
бафеппайдта цæугæ-цæугæй Тæмерлан. 
— Фæндуй мæ, цæмæй, еци гъæумæ, мах мæнæ дæхе хæццæ, 
дæхе разамундæй бацæуæн æма æй байсæн, цалинмæ имæ нæ 
45 

эмиртæй некема бампурста, уæдмæ, — дзуапп равардта Ах- 
мет-бей. 
— Цума еци гъæуи циуавæр адæмтæ цæруй? — бафарста Тæ- 
мерлан. 
— Æсгаргутæ куд зæгъунцæ, уомæ гæсгæ ами цæргутæн сæ 
фулдæр æнцæ алайнæгтæ, иннетæ 6а — ногъайæгтæ æма тæтæй- 
рæгтæ. Тæтæйрæгтæ си хецауеуæг кæнунцæ, хъалонтæ си есун- 
цæ, сæ дæлбарæ сæ дарунцæ. 
Тæмерлан, фегъæлдзæгдæр уогæй, ралух кодта: 
— Уæд дæ фæндон, фæццæуæн аци гъæумæ. Еугур эмиртæн 
дæр зæгьæ, цæмæй ахсæви æрлæууонцæ Къæлоси дони билтæ- 
бæл. Мæн хæццæ си Дианой гъæу байсунмæ цæуй эмир Оман- 
бай æд æфсæдтæ. Зæгъæ мæ унаффæ æгасемæн дæр æма фæц- 
цæуæн Дианомæ. 
Бæргæ ниццудæнцæ гъæумæ, бæргæ си гъавтонцæ дзæбæх 
естæмæйти сæхе фæййинунмæ. Мулк, фонс, дарæстæ си гъæуа- 
ма байстайонцæ. Тохунгъон лæгадæм се ’фсæдтæбæл бафтуд- 
тайонцæ, кизгуттæ-силгоймæгтæбæл сæхе фæррæвдудтайонцæ, 
уæдта сæ ниццагътайонцæ. Адæм куд цагътайонцæ, гъæутæ куд 
сугътайонцæ, уонæй сæ мондæгтæ æфсастайонцæ, фал сæ еугур 
нисæнттæ дæр фæдздзæгъæл æнцæ. Гъæу баййафтонцæ æдзæ- 
рæг æма ревæдæй. Неке æма си неци баййафтонцæ. Адæм дæр, 
фонс дæр, тиллæг æма си мулк дæр неци адтæй. Æрмæстдæр ма 
гъæугæрон еу устур бæласæбæл бастæй лæудтæй еу мæллæг, 
зæронд цъæх хæрæг. Хæрæгæн æ гъостæбæл ауигъд адтæй кард, 
æ къæдзелæбæл — тæбæгъ, минкъий уоддæр ба лæудтæй тумбул 
фингæ. Тæмерлани æсгаргутæ, раздæр гъæубæл æма гъæурæ- 
бунтæ æрзелгæй, куд исбæрæг кодтонцæ, уотемæй ами цæргутæ 
рагацау зудтонцæ Тæмерлани æфсæдтæ гъæумæ ке æрбампурс- 
сæнæнцæ, уой æма æд мулк, æд фонс, æд тиллæг кумæдæр ра- 
лигъдæнцæ. 
Хабæрттæ фегъосгæй æма фæййингæй, Тæмерлан Ахмет-бей 
æма Оман-байи, æ фур мæстæй зир-зиргæнгæй, бафарста: 
— Аци хæрæги хабæрттæ: æхуæдæг хæрæг, фингæ, кард æма 
тæбæгъ ци амонунцæ? 
— Нæ зонæн, нæ хуцауæмсæр паддзах, нæ зонæн, — дзуапп 
равардта Ахмет-бей. 
— Тагъд фæдздзоретæ, алайнæгтæй ме ’фсæдти хæццæ æмæф- 
сæддон ка æй, уонæй дæсемæ! — фæгъгъæр кодта Тæмерлан. 
! Алайнаг дæс æфсæддони уайтагъддæр Тæмерлани рази, сæ 
уæрагисæртæбæл бадгæй, игъустонцæ. Тæмерлан сæмæ, инæй- 
нон æма æнæнвæрсон каст кæнгæй, гъæрæй бафарста: 
46 

— Аци гъæу алайнаг гъæу æй, бæрæг æй. Фал кæми æнцæ æ 
цæргутæ, кумæ фæллигъдæнцæ æд фонс, æд мулк, æд тиллæг, 
кæми сæ иссерæн? Баст хæрæг, фингæ, кард æма тæбæгъ ци 
амонунцæ? Аци фæрститæбæл уи фиццагдæр раст дзуапп ка 
радта, е цæргæ изайуй, иннæ фараст ба нуртæккæ уодзæнæнцæ 
мард! Мæлæт уой тухæн æма сумах — алайнæгтæ, мæнæн мæ 
фуддæр æзнæгтæ айтæ. 
Нигъгъос æнцæ алайнæгтæ. Дзæвгарæ рæстæг си еунæг дæр 
дзуапп нæ лæвардта, фал сæмæ Тæмерлани дууæ лæгмари ку 
фелвæстæнцæ æма бал си дууей сæртæ се стур æхсаргæрдтæй ку 
ракъуæрдтонцæ, уæд сæ еу загъта: 
— Гъæуи, æцæгæйдæр, алайнæгтæ ке цардæй, е бæрæг æй, 
фал кумæ фæллигъдæнцæ, уой ба ни неке зонуй. Хæрæг ба дин 
ниууагътонцæ иуазæги косæрттагæн. Кардæй, дан, æй ракосарт 
кæнæ æма дин æ сæр хуæруйнаг, æ цъумуртæ ба — цумуйнаг 
фæууæнтæ хæрæги рази ци фингæ лæууй, уобæл. 
Аци зæгъдтитæ игъосгæй, Тæмерлан цæйдæрбæрцæ рæстæг 
сагъдæй байзадæй, уой фæсте ба фæгъгъæр кодта: 
— Æнгъæд! Мæлæт, мæлæт! Мæлæт мæнæ аци алайнæгтæн 
дæр, гъæуи цæргутæн дæр! Кæмидæриддæр æнцæ — иссеретæ 
сæ ’ма си цайуаг дæр мабал ниууагътæ! 
— Гъæу æма хæрæгæн ци кæнгæ æй? — Бафарста Ахмет-бей. 
— Гъæу басодзетæ. Гъæууат дæр си куд нæбал уа, кæддæр си 
гъæу ке адтæй, уой куд некебал базона, уотæ æй басодзетæ æма 
ниппурхæ кæнтæ. Хæрæг ба куд æй, уотемæй уагътæ. Мæнмæ 
гæсгæ, кæд ма цæргутæй ескетæ фæййервæза, уæд балæдæрдзæ- 
нæнцæ, сæхецæн син æй ке ниууагътан, уой. 
Цуппæрæймаг бон Къæлосæ цæугæдони билæбæл Тæмерла- 
нæн е ’сгаргути эмир, Дианой гъæуи цæргутæ туххæй цидæр Ев- 
ропæйаг бæстæмæ фæллигъдæнцæ аланти устур къуари хæццæ, 
зæгъгæ, ку балæдæрун кодта, уæд карзæй баунаффæ кодта: 
— Гъенур ранæхстæр ан Ногъайти бæстæмæ æма уордигги ба 
Хонсар æрдæмæ. Тагъд рæстæги гъæуама, Тæтæртупп байсæн. 
Æма цалинмæ Тæтæртупмæ хъæрттæнцæ, уæдмæ сæбæл рацу- 
дæй мæйæ. 
Зин зæгъæн æй, еци рæстæги цæйбæрцæ адæмтæ ниццагъ- 
тонцæ Тæмерлани уодхæссæг æма тогдзух æфсæдтæ; цæйбæрцæ 
гъæутæ æма сахартæ басугътонцæ, цæйбæрцæ мулкитæ, тиллæг 
æма фонсбæл фæххæлæф кодтонцæ; цæйбæрцæ адæмтæ æма 
бæститæ бабун кодтонцæ. 
47 

Устур Теркмæ ку ’рбахъæрттæнцæ, уæд ма сæбæл бафтудæй 
Дербент æрдигги Азербайджайнаг устур æфсæддон бал (15 ми- 
немæй фулдæр), Али-акбар сæ эмир, уотемæй. 
Сосæни мæи сахар Аргун æма уой рæбунтæ ци берæ гъæутæ 
адтæй, уони байсгæй, ци адæмтæ си цардæй, уони ниццæгъд- 
гæй, ци берæ сугъзæрийнæ, æвзестæ æма си æндæр хъазардзий- 
нæдтæ, аллихузон мулк, тиллæг æма фонс адтæй, уони æрæм- 
бурд кæнгæй, Тæмерлан байхæс кодта æ эмиртæн, цæмæй сæ 
байуаронцæ эмиртæй дæлдæр къамандæгæнгутæбæл, сауæнгæ 
хумæтæг æфсæддонти уæнгæ, ка куд бæгъатæрдзийнадæ равди- 
ста, уомæ гæсгæ. Æрмæст сугъзæрийнæ æма æвзестæ, уæдта 
æндæр хъазар дзаумæуттæ ба æрветун кодта Самаркандмæ. Еци 
архайд æнхæстгонд ку æрцудæй, уæд цалдæр æфсæддони æрба- 
хастонцæ цалдæр устур голлагидзаг цидæртæ. Тæмерланæй барæ 
ракоргæй, и голлæгтæ æрæвардтонцæ Тæмерлани размæ æма сæ 
еу загъта: 
— Уæ, нæ хуцауæмсæр паддзах, аци голлæгти æнцæ Нахти 
къамандæгæнгути сæртæ. 
— Æркалетæ сæ! — исдзурдта Тæмерлан. 
Голлæгтæй æркалдæй æмхузон берæ сæртæ. 
— Ке сæртæ æма кæцæй æнцæ? — бафарста Тæмерлан. 
— Берæ рауæнти нæ нихмæ ци аллихузон æфсæддон къуæр- 
ттæ тухтæй, уони къамандæгæнгути сæртæ æнцæ, — дзуапп ра- 
вардта эмиртæй еу. 
— Æдули сæртæ адтæнцæ. Æдулитæ æнцæ, мæн — Хуцауи 
минæвари нихмæ ка тохуй, етæ, — хатдзæг искодта Тæмерлан. 
Уалинмæ фæззиндтæй еу эмири фæдесон æма фегъосун код- 
та аци рауæнæй сахатти бæрцæ цуд кумæ ес, еу уæхæн рауæн 
син се ’фсæдтæбæл ке нимпурстонцæ кипчæгти берæ æфсæдтæ 
æма тæссаг уавæри ке бахаудтæнцæ, уæхæн хабар. 
— Цæйбæрцæ æнцæ кипчæгтæ? — рафарста Тæмерлан. 
— Бæлвурдæй цæйбæрцæ æнцæ, е зин зонæн æй, фал, мæн- 
мæ гæсгæ, еу 30 мини. 
Тæмерлан æ эмиртæ Исмаил-бей, Ахмет-бей æма ма еу-цал- 
дæрей хæццæ, 50 мин æфсæддони ракæнгæй, рандæй кипчæгти 
нихмæ. Ку сæмæ нихъхъæрттæй, уæд еу бæрзонд тегъæй кип- 
чæгти æфсæдти бæлттæмæ лæмбунæг фæккастæй. Кæбæлти æма 
сæбæл цæйбæрцæ æфсæдтæй нимпурсгæ æй, еци гъуддæгтæ 
лæмбунæг исбæргутæ кодта. Æ эмиртæн байамудта, кæд æма 
цæйбæрцитæй истохтæ ун гъæуй, уони. Æма минкъий фæстæ- 
даер тогкалгæ тугъд райдæдта. 
Тохгæ-тохгæй, кипчæгти æфсæдти хæццæ фæййидта Тохтæ- 
миши æфсæдти туруса æма уомæ гæсгæ æхуæдæг дæр, сæрма- 
48 

гонд къуари хæццæ, тугъди тæмæни бацудæй. Кæд Тохтæмиш 
дæр тохгути хæццæ æй, зæгъгæ, æнгъæл адтæй, фал нæ. Тугъд 
берæ нæ рахаста. 
Æхсæз, авд сахаттей бæрцæ ку рацудæй, уæд Кипчæгти 
æфсæдтæ бунтон саст æрцудæнцæ. Бæргæ адтæй гæнæнтæ, цæ- 
мæй æнæ истохгæй, фæллигъдайуонцæ æма сæхе багъæуай код- 
тайонцæ, æгасæй байзадайонцæ. Фал сæмæ фагæ зунд нæ ра- 
зиндтæй. Дзæбæх нæ зудтонцæ, се знаг уотæ тухгин, уотæ æгъа- 
тир ке æй, уой. Тохи бацæугæй сæмæ нæ разиндтæй фагæ дæс- 
ниадæ æма бæгъатæрдзийнадæ. Нæ сæмæ адтæй еу разамунд 
æма еу нисантæ. Сæ хæццæ æмтохи бацудæнцæ алайнаг æма 
тæтæйраг къуæрттæ дæр, фал уонæй алке дæр æхе миуæ код- 
та. Гъе, еци гъæндзийнæдтæй испайда кæнгæй сæ, Тæмерлани 
бæгъатæр æма, тумбул къохау, æмтохгæнæг æфсæдтæ æнцон- 
тæй ниццагътонцæ. Фæййервазтæй ма си æрмæстдæр фондз- 
æхсæз миней бæрцæ, æмæ си беретæ фæйнердæмæ фæллигъ- 
дæнцæ. Дзæвгарæ ба си уацайрагæй бахаудтæй Тæмерлани 
æфсади къохмæ. 
Берæ фæццагъди æй Тæмерлани æфсæдтæй дæр. Æфсæд- 
донтæ æма бæхти мæрдтæ минтæ-минтæй дзугуртæй лæудтæн- 
цæ лигъзти, къанаутти, пихсбунти æма сæ тог хъумтæ-хъумтæй 
æрттивта. Тæмерлан се ’хсæнти разел-базел кодта. Агурдта Тох- 
тæмиши туруса, кенæ æ мард. Цæмæдæр гæсгæ имæ уотæ фæк- 
кастæй, цума аци æфсæдти хæццæ æмтох кодта æма сæ раза- 
монгутæй еу адтæй, фал — неци. Дзæгъæли ке разел-базел код- 
та, уой балæдæргæй, мæрдти æхсæнæй будур æрдæмæ æхе ку 
разилдта, уæд еу æрдæг мард æфсæддон æхе исæргъувта, саз- 
дахъи фат тухæй-фудти райвазта æма æй Тæмерлани реубæл 
фехста. Тæмерлан ба æй идта æма имæ æдзинæг кастæй. Фат 
исæмбалдæй Тæмерлани реубæл, фал хæдони медæгæ æ реубæл 
ци æфсæн хæдонæ адтæй, уоми ба нæ бахизтæй æма фæссастæй. 
И фехсæг сах кæсгæ байзадæй, цалинмæ Тæмерлани гъæуай- 
гæнгутæй кедæр фат æ фæсгъос не ’сæмбалдæй, уæдмæ. Тæмер- 
лан æ фехсæгмæ бацудæй æма ибæл æ фати сæститæ ниггæлдз- 
гæй, загъта: 
— Хуцауи минæварбæл фат фехсæг, — азуймаг уодзæнæ мæр- 
дти бæсти! 
Цуппæрæймаг бон сæумæ раги Тæмерлан æрæмбурд кодта е 
’фсæдти эмирти æма син лæмбунæгæй балæдæрун кодта æ идар- 
ддæри унæфтæ. Æ эмирти тæккæ раззагдæртæй дæсей нæмттæ 
банимадта æма син байхæс кодта, цæмæй æвдæймаг амистоли 
изæрæй се ’фсæдти хæццæ гæрзефтонг æма хуæрзцæттæй æр- 
лæууонцæ Тæтæртуппи рæбунтæ æма ин сæумæмæ хезонцæ æ 
Л Малити Батраз 
49 

разамунд. Иннæ эмиртæн ба бафæдзахста, цæмæй Кавкази 
хуæнхтæй дæлæ Гæрæмони будурти уæнгæ сæхе райуаронцæ 
æма хæрсæгай æмпурсгæ цæуонцæ, Тæтæртуппæй уоддæр цæу- 
æг-Ирæфи дони уæнгæ æма уоми ба æрлæууонцæ. Тæмерлан, æ 
еци унæфтæ æма ихæстæ балæдæрун кæнгæй, кæронмæ игъæл- 
дзæгæй загъта: 
— Тæтæртупп байсгæй, зæнхæмлигъз æй æскæнгæй, æ адæм- 
тæ ин дзурун цагъд никкæнгæй, уæдта нæ иннæ ихæстæ исæн- 
хæст кæнгæй, берæ гъæздугдзийнæдтæ, мулк, тиллæг æма фонс 
æрæмбурд кæнгæй, Ирæфи дони билтæбæл уолæфдзинан, ций- 
нæ æма мийнасæ кæндзинан, нæ раззагдæр тохгутæн лæвæрттæ 
кæндзинан къуæрей æндæргъци. 
* * * 
Ралæудтæй æстæймаг амистол 1295 анзи. Ралæудтæй аланти 
тæккæ цифуддæр, æнамонддæр æма кæуйнагдæр бон. Ралæуд- 
тæй аланти фæстаг хъауритæ, фæстаг нифс, фæстаг æнгъæлти 
исистади æма мæлæти бон. 
Æхсæвæ, бон нæма фæцъцъæх æй, уæдмæ Тæмерлани æсга- 
рæг æфсæдти устур къуар исæмпурста, Тæтæртуппи искæсæн 
фарси ци бæрзонд къулдун лæууй, уордæмæ Ахмет-бейи раза- 
мундæй. Ами ци тæтæртуппаг æфсæдти къуар адтæй, уони еугу- 
рæйдæр ниццагътонцæ æма си сæ хуцауæмсæр паддзахæн æрæ- 
вардтонцæ æрвæмхуз цъæх-цъæхид устур, тумбул къибиткæ. Æ 
сæрбæл ба ин æрæвардтонцæ æрттевгæ сугъзæрийнæ къоре æма 
мора-сурх туруса. Сæумæ Тæмерлан бадтæй еци бæрзонд къул- 
дуни тæккæ тегъæбæл, къибиткæмæ хæстæг, æма дæлæмæ Тæ- 
тæртупмæ тогдзух каст кодта. 
Хор ардигки искастæй æма дуйнетæ ниррохс кодта. Е ’рдæ- 
фæн гъар тунтæй ниттавта Тæтæртуппи устур сахар, æ хæдзæрт- 
тæ, гъæунгтæ, фæзтæ, ковæндæнттæ. Исæрттивтонцæ æ рæбун- 
тæ ци цъæх-цъæхид будуртæ, гъæдтæ æма къулдунтæ адтæй, 
етæ. Терки фæтæн цæсгон, æ устур хъумтæ æма къанæуттæ æрт- 
тивтонцæ айдæнтау. 
Тæмерлан Тæтæртуппæн æ хурфæ дæр æма æ алфамбулай 
дæр идта, æ армитъæпæнау. Идта æхе æфсæдти æма Тæтæртуп- 
пи æфсæдти æзмæлд дæр. Е ’сгаргутæ æма цъуххæсгути бæргу- 
ти фæрци зудта, ами æдеугурæй ке цæруй 60 мин адæймагей 
бæрцæ. Уой бæрцæ адæм Цæгат Кавкази еунæг сахари дæр ке 
нæ цæруй, уой. Зудта аци сахар тæтæйрæгтæ ке æрбундор код- 
4онцæ ами, цæмæй æгас Цæгат Кавказбæл дæр се ’фхуæрæн 
дзæмбу ардигæй æвæронцæ æма сæ сæ дæлбарæ даронцæ. Зуд- 
та, кæд аци сахари хецауеуæг æма хъалонтæ есæг æнцæ тæтæй- 
50 

рæгтæ, уæддæр æ цæргутæн ба сæ берæ фулдæр алайнæгтæ ке 
æнцæ æма тæтæйрæгтæн сæ хумæтæг адæми хæццæ лимæнæй 
ке фæллойнæ кæнунцæ æма ке цæрунцæ. Зудта, сахар гъæуай- 
гæнæг æма æфсæдти бæрцæ цуппор минемæй фулдæр ке нæ æй, 
уой дæр. Тохтæмиш син зæрдæ æвардта æфсæддони æнхус æр- 
барветунæй, фал æхуæдæг састи бунати адтæй. Зæрдæ æвард- 
тонцæ фенхус кæнунæй кипчæгтæ, касогтæ æма нахтæ дæр, фал 
неке неци æрбарвиста. Æвæццæгæн, си алке дæр балæдæрдтæй, 
Тæмерлани нихмæ тох алкæмæн дæр æхецæн мæлæти тæрхон ке 
æй, уой æма сæхе нигъгъос кодтонцæ. 
Тæмерлан еци еугур хабæрттæ æма гъуддæгтæ хуарз зудта 
æма ин, гъе, уомæ гæсгæ æнцон адтæй бæрзондæй ниллæгмæ 
кæсун, куд гъæуй, гъе, уæхæн зундгин разамунд дæдтун. Æ дæс 
эмирей 120 мин æфсæддони, куд син байамудта, уотæ сæумæ 
хорискастмæ æртеголæ æнцæ Тæтæртупбæл æма ин еуетæ бæр- 
зонд, гъæдæ æма дорæй конд фæрстæ сæттун райдæдтонцæ. Го- 
рентæмæ хæстæг тардтонцæ æставд комгъæдтæбæл арæзт горен- 
сæттæн тæрæнтæ æма уонæй хуастонцæ —састонцæ горентæ. 
Иннетæ саздахъи цæфсгæ фæттæ æма цæфсгæ бохъийтæ медæ- 
мæ — сахари хурфæмæ æхстонцæ. Ехуарæгау, еци цæфсгæ фæт- 
тæ калдæнцæ цæрæн хæдзæрттæбæл, галауантæбæл, аргъауæн- 
дæнттæбæл, адæмбæл. Еуæй-еу рауæн исхуæстæнцæ сугъдтитæ. 
Æнаккæгтæ горентæбæл асинттæ æвардтонцæ æма дзугуртæ-дзу- 
гуртæй сахари хурфæмæ æмпурстонцæ. Сахари хурфи цæргути 
бон еугур æртити хуссун кæнун нæбал адтæй. Беретæ си цæгъ- 
дуни кодтонцæ. Горенти сæрти медæмæ ци знæгтæ калдæй, уони 
хæццæ тухтæнцæ. Горенсæдгутæбæл алайнæгтæ æндæмæ тух- 
тæнцæ саздахъи фæттæ, циргъфий бæхъитæ æма тугулдортæй, 
æхсæн машинттæй сæ æхсгæй. Калдтонцæ сæбæл тæвдæ дон, 
тæвдæ æзменсæ æма тæвдæ лæпъæда. 
Цалдæр сахаттей фæсте горентæ ихæлун райдæдтонцæ æма 
Тæмерлани æфсæдтæ сахари хурфæмæ æмпурстонцæ. Фал, 
сахари хурфи ци алайнаг æфсæдтæ адтæй, етæ сæ нихмæ 
кодтонцæ бæгъатæр, дæсни æма карз тох. Цалинмæ горентæ 
еугур пурхгонд нæма æрцудæнцæ æма Тæмерлани æфсæдтæ 
æрмæстдæр минкъий къуæрттæй æмпурстонцæ медæмæ, уæд- 
мæ сæ тæтæртуппæгтæ æнцон æма æнтæстгинæй бунцагъд 
кодтонцæ. 
Тæтæртуппаг æфсæдтæ еуæй-еу рауæнти барæй дæр тæмер- 
лайнæгтæй медæмæ æрбауадзионцæ берæ балтæ æма сæ саха- 
ри хурфи ба цагътонцæ. Еци уавæр фæййингæй, Тæмерлан фер- 
виста тохæг эмиртæмæ фæдесон, цæмæй сахари хурфæмæ мин- 
къий къуæрттæ æма балтæй мабал æмпурсонцæ, фал багæдзæ 
51 

кæнонцæ, бахезонцæ горенти устур пурхæнтæ. Æма, гъе, уæд 
сахари хурфæмæ исаразонцæ еумæйаг устур бампурст. 
Æфсæддон эмиртæ, сæ рæдуд балæдæргæй, Тæмерлани амунд 
æнхæст кæнун райдæдтонцæ. Рацудæй ма сахатти бæрцæ æма 
сахари горентæ фулдæр рауæнти саст æрцудæнцæ. Тæмерлани 
æфсæдтæн сæ фулдæр хай ку бампурста сахари хурфæмæ æма 
тогкалгæ тох ку исиста Тæтæртуппаг æфсæдти хæццæ, уæд эмир 
Ахмет-бей, Тæмерланмæ хæстæг лæугæй æма æ къохæй дæлæ- 
мæ ниййамонгæй, фæгъгъæр кодта: 
— Уæ, нæ хуцауæмсæр паддзах, дæлæ дессаг нæ инис?! Тæ- 
тæртуппæй дзæвгарæ дæлдæр исæмпурсуй устур æфсæддон бал. 
Мæнмæ гæсгæ, алайнаг æфсæдтæ æнцæ. 
Тæмерлан сæмæ лæмбунæг никкастæй, уæдта æнæмæтæго- 
мауæй бакодта: 
— О, алайнаг æфсæдтæ æнцæ, фал бунтон тæссаг нæ æнцæ, 
минкъий æнцæ. Кæд æнцæ фулдæр-фулдæр æхсæз мини. Рар- 
ветæ фæдесон, цæмæй сæмæ эмир Оман-бей æ дууадæс мин 
æфсæддони раздаха æма си еунæг дæр æгас мабал ниууадза, 
уацайрагæй дæр си маке райса... 
Фæдесон рарветуни фæсте бабæй Ахмет-бей фæгъгъæр кодта: 
— Уæртæ бабæй еума æфсæддон бал дæр æрбампурсуй не 
’фсæдтæмæ. Аци хатт ба æрæмпурсунцæ уæллæй. Етæ дæр алай- 
нæгтæ æнцæ, бæрæг æй сæ дарæсæй. 
— Инун, инун. О, етæ дæр алайнаг æфсæддонтæ æнцæ. Етæ 
дæр минкъий къуар æнцæ. Рарветæ тагъд фæдесон, цæмæй уони 
нихмæ ба истоха æма сæ гагацагъд никкæна Эмин, — загъта 
Тæмерлан. 
Фæсарæфтæ ку иссæй, уæд тох æ тæккæ тæмæни бацу- 
дæй. Кæд тæмерлайнæгтæ тæтæртуппæгтæй дууæ хатти фул- 
дæр адтæнцæ, уæддæр син алайнæгтæ лæвардтонцæ тухгин 
нихкъуæрд, нæ кумдтонцæ син сæттун. Карз тохи Тæмерлай- 
нæгтæй мардæй æма цæфтæ кодта Тæтæртуппæгтæй берæ 
фулдæр. Уæлдай бæгъатæр æма дессаги тох кодтонцæ алай- 
наг æфсæдтæ. Тæмерлан син сæ тохи дессаги æнтæстдзийнæд- 
тæ ку бафеппайдта, уæд сæмæ устур цæмæдесæй кастæй æма 
кастæй. 
Алайнаг æфсæддон æ фæтæнреу устур бæхбæл е знæгти къу- 
ари æхсæнмæ æхе ку бансæндидæ æма син æ устур церхъæй сæ 
сæртæ къуæргæ ку рацæуидæ, уæд Тæмерлан æ бунатæй фесхъ- 
еуидæ. Æ фур дессагæй е ’хсаргарди хуæцæнбæл федар нихху- 
гёцидæ, æ гъæлæс нæбал æхгæнидæ, æ цæстити тъæфæлттæ нæбал 
æхгæнидæ, æ рæбунтæ ка адтæй, уони нæбал феппаидæ, раза- 
мунд дæдтунмæ ести дзурд нæбал еридæ. 
52 

Еци цæмæдессаг тох фæццудæй дзæвгарæ рæстæг, Тæмер- 
лан ба сæмæ кастæй, цæветтонгæ гъæбесæй хуæцæг ерисгæнгу- 
тæмæ кастæй, уоййау. Еуварсæй кæсгæй, бæрæг адтæй Тæмер- 
лан алайнæгтæмæ хуæздæр зæрдæ æма æхсицгондæрæй ке кас- 
тæй, е. Тæмерланонтæй сæдæгæйттæ ке мардæй, алайнæгтæй ба 
æрмæстдæр ефстæгтæ, уобæл æппундæр нæ мæстгун кодта. Кæд 
ин æ медхурфи кæмидæр зин адтæй, уæддæр алайнæгтæмæ ци- 
дæр дзæбæх зæрдæ дарун райдæдта. 
— Дессæгтæ фæййидтон, фал ауæхæн дессаги тохæг æфсæд- 
донтæ 6а нæма фæййидтон, — æхецæн, гъæргомау цалдæр хатти 
исдзурдта. 
— Хуцау хуарз æма алайнæгтæ бæрцæй минкъий æнцæ, — æ 
дзурдтæ ин фегъосгæй, бафеппайдта Ахмет-бей. 
— Бунтон хуæрзтæ алкæддæр бæрцæй минкъий фæуунцæ. 
Хуцау æхуæдæг дæр еунæг æй. Æз дæр еунæгæй æрвист дæн 
Хуцауæй зæнхонтæмæ, — Ахмет-бейи зæгъдтити фæдбæл бафеп- 
пайдта Тæмерлан дæр. 
— Раст æнцæ дæ зæгьдтитæ, нæ хуцауæмсæр паддзах, — фæк- 
кодта еци фæдбæл Ахмет-бей æма нигъгъос æй. 
— Дæлæ мæ алайнаг æфсæдти хузæн æфсæдтæ 200 миней 
бæсти 100 мини ку уайдæ, уæд æвæццæгæн, цубур рæстæгмæ 
хъæбæр æнцонтæй æгас дуйнетæ мæ дæлбарæ æркæнинæ, — загъ- 
та бабæй Тæмерлан, æхецæн дзорæгау. 
— Ци кæнгæ æй? Æгæр берæ нин цæгьдунцæ не ’фсæдтæй? — 
бафарста Ахмет-бей дзæвгарæ рæстæги фæсте. 
— Нецима. Бауагътæ мæ. Æз циуавæр æфсæддонтæ, циуа- 
вæр æфсæддонти тугъд фæййинунмæ фæббæллун, уæхæн æф- 
сæддонтæ, уæхæн æфсæддонти тугъд инун æма мæ фæндон ба- 
кæсун бауагътæ, — загъта Тæмерлан, æ каст нæ уадзгæй. — Кæ- 
сайтæ, — идарддæр дзурдта, — алайнæгтæ куд рæуæг æма куд 
тухгин æзмæлд кæнунцæ. Сæ алли фезмæлд, сæ алли фати æхст, 
сæ алли æхсаргарди цæф дæр дзæгъæли нæ ’нцæ. Алли цæф, 
алли æхст дæр си махонтæй еске æнæ фæммард кæнгæ нæй. 
Уæлдай дессаг ба ма, сæ цæфтæ уотæ тухгин æма уотæ дæсни ке 
æнцæ, е æй. Кæсайтæ, еу цæфæй лæгæн æ сæр куд ратæхуй. 
Сауæнгæ ма бæхи бæрзæй ку æрцæвунцæ, уæддæр бæх дæлгом- 
мæ куд бахауй. Е æрмæст уæнгдух ке æнцæ, уомæй нæй. Уой 
уæлæмхасæн ма сæмæ ес устур фæлтæрддзийнадæ, устур дæс- 
ниадæ, устур бæгъатæрдзийнадæ. Кæсайтæ, тæрсун ци æй, уой 
лæдæргæ дæр куд нæ кæнунцæ. Сæ фæсонтæбæл дæр цума цæ- 
ститæ ес, уоййау сæмæ фæстегæй ка балæборуй, уой дæр куд 
ралæдæрунцæ, сæхе куд цурд фæххатунцæ æма æй еунæг цæ- 
53 

фæй куд рахаун кæнунцæ! Кæсетæ, кæсетæ, инетæ, инетæ, лæ- 
дæретæ, лæдæретæ, лæдæретæ æма хатдзæгтæ кæнтæ! Алайнаг 
еу æфсæддонбæл мах æфсæддонтæ къуарæй ку ратеголæ унцæ, 
уæд син куд раледзуй æма, уой соргæ-соргæй, ку раеугæйттæ 
унцæ, уæдта сæмæ æхе куд фæххатуй æма сæ еугæйттæй куд 
рацæгьдуй. Кæсайтæ никкидæр. Алайнаг æртæ кенæ цуппар- 
фондз æфсæддони мах уонти тумугъмæ куд фæммедæг унцæ, 
кæрæдземæ сидзæй-сидзæмæ куд фæллæуунцæ æма уотемæй мах 
уонти куд цæгъдунцæ. Фæсте ’рдиги си æрцæвæн неке фæууй 
æма, фæсте ’рдиги æдас уогæй, сæ еугæр тухтæ дæр размæ тохи 
куд пайда кæнунцæ. Кæсайтæ дессагмæ, мах уонтæ алайнæгтæ- 
бæл ку бампурсунцæ æма ин æндæр гæнæн ку нæбал фæууй, 
уæд алайнаг æхе куд фæхъхъан кæнуй, цума фæммард æй, 
уоййау. Æ сæрти ку рахезунцæ, уæдта куд фестуй æма е знæгти 
фæстердигки куд райдайуй цæгъдун. Кæсайтæ лæмбунæг! Сæ 
бæхтæ еу рауæн лæуун куд нæ уадзунцæ, алкæддæр ратæх-ба- 
тæх æма æзмæлгæ куд кæнунцæ, цæмæй сæбæл мах уонтæн 
æмбурд кæнуни фадуат ма уа, уæдта саздахъи фат æма бохъий- 
тæй æнцон æхсæн ма уонцæ. 
О, о, æцæг æй. Аци алайнæгтæ цидæр дессаги дæсни, фæл- 
тæрдгин, тухгин æма бæгъатæр тохæг адæмихатт æнцæ. Хуарз, 
æма берæ бæститæбæл пурх æнцæ, еу паддзахадæ нæ ’нцæ. Ху- 
арз, æма æцæгæйдæр, бæрцæй минкъий æнцæ. Хуарз, æма се 
’фсæдтæ дæр еумæ еу æфсæдтæ нæ ’нцæ. Сауæнгæ ма, дан, 
Итали, Египет æма Англий уæнгæ дæр хъæртунцæ. Цума сæмæ 
дессагæн, кæцæй æрцудæнцæ æма кутемæй ниффедар æнцæ еци 
лæгигъæдтæ? Мæнмæ гæсгæ, Скифтæй. Скифти байзайæгкæг- 
тæ, дан, æнцæ. 
— Нæ хуцауæмсæр паддзах, раст æнцæ дæ гъудитæ, дæ фæн- 
дæндтæ æма дæ хатдзæгтæ. Дæ хæццæ арази ан, фал, мæнмæ 
гæсгæ, афонæ æй фæстауæрци ке дарæн, нæ еци æфсæдти бал 
тохмæ рарветунæн. Фæттагъддæр гъæуй нæ уæлахези сахат, — 
загъта лигъстæгæнæгау Исмаил-бей. 
— О, арази дæн. Æрмæст нæ фæстауæрци æфсæдтæ фæк- 
кæнтæ дууæ хаййи. Еу хай си сосæгкити бампурсæнтæ дæллаг 
алайнаг æфсæдтæбæл фæстердигки, иннæ хай ба уæллаг алай- 
наг æфсæдтæбæл. Уотæ бакæнун гъæуй, цæмæй си фæлледзун 
макæмæн бантæса. Æййевун алайнаг æфсæдтæй уацайраг маке 
есетæ, зæгъгæ, нæ еци унаффæ. Куд фулдæр си райсæн уацай- 
рæгтæ, уотæ хуæздæр. Сæ алли æфсæддон дæр нин хъазар æма 
хуарз пайда исуидæ. Не ’фсæддонтæн дæттидæ æ тугъдон дæс- 
ниадæ æма фæлтæрддзийнадæ. Уæлдай устур хуарз ба уайдæ, 
сæ къамандæгæнгутæй син ескети уацайрагæй ку æрахæссианæ, 
54 

уæд. Дессагæн син, цума, сæйраг къамандæгæнгутæ катæ æнцæ? — 
дзурдта Тæмерлан. 
— Æз куд фегъустон не ’сгаргутæй, уæдта алайнаг еуæй-еу 
адæймæгутæй, уомæ гæсгæ се ’фсæдти сæйрагдæр къамандæ- 
гæнгутæ æнцæ: Уруймаг, Буту, Самели æма æндæртæ. Уотæ 
мæмæ кæсуй, цума дæлæ еци æфсæдтæн дæр уонæй кадæртæ 
æнцæ къамандæгæнгутæ. — Тæмерлани фарстбæл дзуапп дæт- 
гæй, загъта Ахмет-бей. 
— О, о, æз дæр еци нæмттæ фегъустон, нæ хуцауæмсæр пад- 
дзах, — дзубандибæл бафтудта Исмаил-бей. 
— Цубурæй, мæ тохæг эмиртæмæ нихъхъæртун кæнтæ мæ 
унаффæ: алайнаг æфсæдти сæйраг къамандæгæнгутæ мард ма 
’рцæуæнтæ, фæлледзуни фадуат дæр син лæвæрд ма æрцæуæд. 
Ахæст æма ист æрцæуæнтæ уацари. Сæ æрахæссун ци æфсæд- 
дон къуари къохи бафтуйа, етæ ба Тæмерланæй райссæнæнцæ 
устур хуæрзеугутæ, — федарæй хатдзаг искодта æма загъта Тæ- 
мерлан. 
Алайнаг æфсæдтæбæл Тæмерлани фæстауæрци æфсæдтæ 
фиццаг разæрдигæй, уæдта фæсте ’рдигки ку ’рбампурстонцæ 
æма сæбæл теголæ кæнун ку райдæдтонцæ, уæд исбæрæг æй, 
тæмерлайнæгти уæлахез гурусхæйаг ке нæбал æй, е. Уомæ гæс- 
гæ алайнаг æфсæдтæ къуæрттæ-къуæрттæй сæхе еуварс ласун 
æма гъæдæ ’рдæмæ ледзун райдæдтонцæ. Беретæн си бантæс- 
тæй, фал си беретæ ба теголи дæр бахаудтæнцæ æма уацайрæг- 
тæй ист æрцудæнцæ. 
Изæрæрдæмæ Тæтæртупп гъæуайгæнæг æфсæддонтæ еугу- 
рæй дæр цагъд æрцудæнцæ. Цагъд фæцæнцæ сахари цæргутæ 
дæр сауæнгæ сæ зæрæндтæ æма сæ сувæллæнттæ дæр. Иннæ 
сæуми уæнгæ ма си æгас ниууагътонцæ æрмæстдæр æригон сил- 
гоймæгтæ æма кизгутти сæхе рæвдаунмæ. Цæрæн хæдзæрттæ, 
æхсæнадон галауантæ æма ковæндæнтти гъæздугдзийнæдтæй, 
мулкæй, тиллæг æма дарæсæй цидæр адтæй, уони Тæмерлани 
æфсæддонтæ ластонцæ æма устур фæзти кæртæ кодтонцæ. Хæ- 
дзæрттæ æма галауантæбæл ба æндзарстонцæ. Цæйбæрцæдæр 
рæстæги фæсте сахар цирен æма хъуæци буни нæбал зиндтæй, — 
сугъдæй æма сугъдæй. 
Æстæймаг амистоли рохс бон ку фæцæй, хор ку ранигулдæй 
æма ку æрталингæ æй, уæд Тæмерлан Ахмет-бей æма Исмаил- 
бейи бафарста: 
— Алайнаг æфсæддонти разамонгутæ уацари ист æрцудæнцæ 
æви нæ? 
— О, о, нæ паддзæхти паддзах. Дæ фæдзæхст æнхæстгонд 
æй. Аланти æфсæддонтæ æма сæ къамандæгæнгутæй берæ ист 
55 

æрцудæй уацари. Фал си къамандæгæнгутæ катæ æнцæ, е ба 
бал нур зин базонæн æй. Исон сæ исбæрæг кæндзинан. Нур ба 
бал теголи хурфи æнцæ, раледзæн син нæййес, — дзуапп равар- 
дта Ахмет-бей. 
— Хуарз, фæууæд уотæ. Аци бон нæ устур уæлахези бæнт- 
тæй еу адтæй. Нæ исон дæр нæбæл дзæбæхæй æрцæуæд, — ба- 
кодта Тæмерлан. 
— Уæд уотæ, — загъта Исмаил-бей, уæдта ма бафарста Тæ- 
мерлани: æхсæвæр кæми кæнис æма æхсæвæ кæми уолæфдзæ- 
нæ, зæгъгæ. 
Тæмерлан æ бунатæй фестадæй, æ иуæнгтæ райвæзтитæ код- 
та, нибберигъта, уæдта игъæлдзæгæй дзуапп равардта: 
— Мæнæ ами. Æхсæвæр дæр ами кæнун. Хусгæ дæр — ами. 
Ардæмæ мин исхонетæ мæ рæсугъд Сæлими. Ами мæ эмиртæ 
æма ме’ мунафгæрти хæццæ кæнæн игъæлдзæг æма нард æхсæ- 
вæр. Ардæмæ мæмæ искæнтæ кафгутæ, заргутæ æма игъæл- 
дзæггæнгутæ. Ами уин зæгъдзæнæн исон æма нæ идарддæри 
унæфтæ дæр. 
Дæлæ дæлиау лигъз будуртæй аци къулдуни бæрзондмæ бæр- 
гæ исистонцæ гали фунх фидтæ, фуси мæрдтæ фунхæй, плов, 
сæни гæбæттæ, кæдзос дон, цайфицæн æгтæ, цайдантæ, сугъзæ- 
рийнæй хурст тæбæгътæ æма къурускитæ; бæргæ исластонцæ 
горцъетæ æма бумбулитæ: бæргæ исхудтонцæ æрдæгбæгънæг 
рæсугъд кизгуттæ кафун æма зарунмæ æд барабантæ æма цæгъ- 
дæн дзаумæутти хæццæ; бæргæ æрæвардтонцæ къулдуни алли 
фæрсти æфсæддон гъæуайгæстæ цалдæр рæнгъемæй, бæргæ гъав- 
тонцæ дзæбæх бауолæфун, дзæбæх фæммийнасæ кæнун æма 
фæццийнæ кæнунмæ, фал... Фал сæ аци гъуддаг нæ рацудæй. 
Хуцау сæ нæ бауагъта. Ниццагъд адæмти тæрегъæд син нæ них- 
хатир кодта. 
Куддæр туппурти сæрбæл теголæй æррæсагътонцæ сæ сæдæ- 
гай пеллон цирæгътæ; горцъетæбæл æрæвардтонцæ сæ устур 
тæгæнатæ, нард фидтæ, плов æма аллихузи рæзæй идзæгтæй; 
фицун райдæдтонцæ цай; рæсугъд æррæсагътонцæ рæсугъд киз- 
гуттæ зарунмæ æма горцъетæбæл Тæмерлани рахес æма галеу 
фæрсти рæнгъитæй æрбадтæнцæ е ’мунæфгæртæ æма эмиртæ, æ 
хуæдфарсмæ ба сурх дарий пъолций æрбадтæй æ рæсугъд Сæ- 
лимæ, уотæ арв нинкъард æма ниттар æй. Сау мегътæ зелдох 
исистонцæ æма, цума гъæбесæй хуæстæнцæ, кæрæдзей надтон- 
цæ, уоййау æмпурсæнтæ кодтонцæ. Се ’мпурсæнтæ карзæй-кар- 
здæр цудæнцæ Бестау æрдиггæй Тæтæртупп æрдæмæ. Арви 
æрттивдтитæ æма нæгæй ба дуйне ризтæй. Миикъий фæстæдæр 
56 

арвæрттивдтитæ æма арви нæрун уотæ истухгин æнцæ æма гъо- 
стæ къуру, цæститæ ба тартæ кодтонцæ. 
Тæмерланетæ истаси æнцæ, фестæн, нæхе римæхсæн, зæгъ- 
гæ, кадæртæ исдзурдта, фал сæ еу эмир бауорæдта исдзоргæй: 
— Ма тæрсетæ. Е сахуаруни æстуг æй, фал махбæл нæй æ 
цуд. Махæй еувæрсти раевгъуйдзæнæй. 
Еци эмири куд фæндæ адтæй, уотæ загъта, фал æцæгæй ба 
уотæ нæ рауадæй. Ехæмхæццæ ахæр æ цуд ком-коммæ исараз- 
та Тæмерланети къулдуммæ æма сæ бадгæй æрбаййафта. Тух- 
гин думгæ сæбæл сахуари хæццæ усмæгай зелдохгæнгæ цудæй. 
Уайтагъддæр син сæ къибиткити сæртæ, сæ горцъетæ, сæ тæ- 
гæнатæ æма хуæрдитæ еуварс кумæдæрти фæххаста æма бил- 
тæй фæккалдта. Тæмерлан Сæлими хæццæ къибитки бæргæ 
фæммедæг æнцæ, фал минкъий фæстæдæр æрви цирен къибит- 
кæ райахæста æма исцæфстæй. Уой хуæд фæсте ба æй тухгин 
зелгæ думгæ, еци пеллон цæфсгæй, раскъафта æма дæлæ дæ- 
лиау кумæдæр фæххаста. Сахуард æма тухгин думги æмхæц- 
цæ ахæр ку фæссабурдæр æй, уæдта никкалдта дон æма еху- 
ард. Бæлæуи æйкити æстæвдæн ех уотæ карзæй уардта æма 
уайтагъддæр зæнхæ кæрдæгæй рабæгънæг æй, бæлæстæбæл 
сифтæ æма листæг къадотæ нæбал райзадæй. Ехæмхæццæ дон 
уæгъдæ сикъит æма кæрдæги пурхæнтæ къанæуттæй ласта дæ- 
лæмæ. Тæмерлан æма Сæлимæ зæнхæбæл ниддæлгоммæ æнцæ, 
цалдæр эмири ба сæ сæ гуртæй æрæмбарзтонцæ æма уони фæр- 
ци ехи хуастæй фæййервазтæнцæ. Ахæри цуд кæд дæс минут- 
темæй фулдæр нæ рахаста, уæдæр æ фæстеугутæ ба æгæрон 
адтæнцæ. Æрдзæ фендæрхузон æй, фендæр æй цард дæр. Исæм- 
хæццæ æма исахæр æй тæмерлайнонти зундрахаст æма уагæ 
дæр. Сæ цийнæ, сæ сæрустурдзийнадæ цидæр фæцæнцæ... Бай- 
дзаг æнцæ маст, мæтæ æма деси æмхæццæй. Беретæ «Хуцау нæ 
бафхуардта», зæгъгæ, гъуди кодтонцæ æма Хуцауæй хатир кур- 
дтонцæ. Тæмерлан, Сæлимæ, кафæг-зарæг кизгуттæ æма эмир- 
тæ сабургай лæкъæрдæ зæнхæй истадæнцæ æма ка æнæдзор- 
гæй, ка ба ахтæ-охтæ кæнгæй дæлæмæ цудæнцæ. Тæмерлани 
дæлуагистæбæл хуæцгæ цудæнцæ дууæ æфсæддони æма æй хаун 
нæ уагътонцæ. Кæрзурдуг æма лæкъæрди бæхтæй цæуæн нæ 
адтæй, уайтагъддæр си фæхъхъæнттæ уиуонцæ. Æрæгиæудти, 
берæ фæгъгъезæмæрдтæ кæнгæй æма ниддондзæлфæ уогæй, 
лæкъæрди нивдулгæй, æрхъæрттæнцæ лигъз будурмæ æма къу- 
æрдтæ-къуæрдтæй æрттитæ кæнун, сæхе сор кæнун райдæд- 
тонцæ. 
Тæмерланæн уайтагъддæр хецæн къибиткæ райарæзтонцæ, 
Сæлими хæццæ син сæ цъифæ дарæстæ феййивтонцæ æма син 
57 

сæ размæ хуæрдæ æма цай æрæвардтонцæ. Уæхæн хуарздзий- 
нæдтæ райаразтонцæ эмиртæн дæр, фал хумæтæг æфсæддон- 
тæ ба æхсæвæ-бонмæ цъифæ ма ехæнæй ризтæнцæ. Еугуре- 
мæн æртитæ кæнун нæ бантæстæй. Уомæ гæсгæ ба си беретæ 
сæумæмæ фæссæйгитæ æнцæ, беретæ ба мæлгæ дæр ракод- 
тонцæ. 
Сæумæ фарæстæймаг амистоли хор дзæбæх ку искастæй, 
бæстæ ку ниррохс æма ку истæвдæ æй, дуйне æзиниккон ахæри 
фæсте ку иссор æй, уæд Тæмерлан æ арвæнхуз хъал цъæх бæх- 
бæл сергæ исцудæй ихæлд æма сугъд сахар — Тæтæртуппи сæй- 
раг гъæунгбæл. Цæугæ-цæугæй, æ циргъ закъæ, фудхуз цæсгон 
уæд еу æрдæмæ рахатидæ, уæдта иннердæмæ æма æ листæг, 
фал инагæ цæститæй листæг никкæсидæ æфсæддонти, сахари 
цæргути æма бæхти мæрдтæмæ — етæ кæртæ-кæртæй æма 
рæдзæхсæнтæй лæудтæнцæ гъæунгти, фæзти, тургъити, бæлæс- 
ти бунти. Уарундон син сæ тог æрæхснадта æма цъифдзæститæ, 
хъумтæ, дони къанæуттæ сурх-сурхид, æрттивтонцæ. Ка нæма 
рамардæй, уæхæн уæззау цæфтæ дæр си адтæй æма си ка «Нæ 
хуцауæмсæр паддзахæн кадæ!», ка ба «Адæмхуар цъаммар! 
Æлгъисти хай фæууо!» зæгъгæ, сæ бон куд адтæй, уотæ дзурд- 
тонцæ. Тæмерланæн ба æ еугур зундрахаст дæр, æ еугур лæ- 
дæрд, индæ æма игъуст дæр еунæг нисани дæлбарæ адтæнцæ. 
Еци нисан адтæй уæлахез кæнун, — уæлахез кæнун алкæддæр, 
алкæбæл дæр, алцæбæл дæр. Æ уæлахезтæн ба адтæй æрмæст- 
дæр еунæг нисан — паддзахеуæг кæнун, паддзахеуæг кæнун ал- 
кæмæн дæр, алкæми дæр, алкæддæр. Уонæмæ гæсгæ ба æ уæла- 
хезти тухгин ивулд æма паддзахеуæгдзийнади бæрзæндæй нæ- 
бал идта, нæбал игъуста, нæбал лæдæрдтæй дæсгай мин адæмти 
рист æма куд, гъезæмæрттæ, тог æма мæлæт. Хуарздзийнæдтæ, 
фуддзийнæдтæ, рæстдзийнæдтæ æма лæгдзийнæдтæн аргъ код- 
та æрмæстдæр æхе уæлахезтæ, æхе паддзахеуæгдзийнадæ, æхе 
кади цæстæнгасæй. 
Гъе, уонæмæ гæсгæ имæ мæнæ нур дæр дæсгай мин адæмти 
мæрдтæ неци кастæнцæ. Æ гъудити нæ адтæнцæ, æ зæрдæ сæ 
нæ лæдæрдтæй, сæ рист имæ нæ гъардта, æ индæ сæ нæ идта. 
Уони унаргъд, уони уодхар дзурдтæ æма æлгъиститæ нæ игъус- 
та. Аци устур сахари нийхæлд æма басугъд, æнæгъæнæ бæстити 
фесавд æма адæмти ниццагъд, уони хъисмæт æма бæлахтæ æ 
лæдæрд нæ лæдæрдтæй. Ци дæсгай минтæ фæммард æнцæ æма 
сæ ка рамардта, еци æфсæддонтæ нур некæми æма неци адтæн- 
цæ. Ка сæ ниццæгъдун кодта æма сæ ке амундæй цæгъдун код- 
тонцæ, кадæ уой æй. Æрмæстдæр ин æ эмиртæ, æ фæсдзæуин- 
тæ, е ’фсæддонтæ куд кадæ кодтонцæ, æ фæззинд син Хуцауи 
58 

фæззиндæй дæр æппæлойдæр ке адтæй, æрмæстдæр уони идта, 
уони игъуста æма уони лæдæрдтæй. 
Сæ размæ ку æрбахъæрттæй æма сæ астæуи ку цудæй, уæд 
еугурæй дæр сæ уæрагисæртæбæл æрбадтæнцæ, сæ сæртæ æргу- 
бур кодтонцæ, сæ цæсгæнттæ зæнхи уæнгæ æрхъæртун кодтон- 
цæ, сæ сидзтæ ба нихъхъел кодтонцæ, уотемæй лæудтæнцæ, ца- 
линмæ Тæмерлан æ бæхæй æрхизтæй, горцъебæл фазæбад æр- 
кодта æма æ къохæй райамудта фестетæ, зæгъгæ, уæдмæ. 
Тæмерлани размæ фиццагдæр æрбацудæй Ахмет-бей. Æ сæ- 
рæй ин ниллæг æркувта, уæдта загъта: 
— Уæ, нæ хуцауæмсæр паддзах, дæуæн устур табу кæнæн дæ 
дессаги зундгин разамунддзийнадæ æма уæлахезти туххæй. Нæ 
цийнæн кæрæнттæ нæййес, — нигки дæр ма цидæртæ зæгъунмæ 
гъавта, фал эмиртæ, фæсдзæуинттæ æма еугур ами уæвæг æф- 
сæддонтæ нигъгъæр кодтонцæ: «Табу, табу, табу, нæ хуцауæм- 
сæр паддзахæн!» 
Тæмерланæн етæ еугурæйдæр уойбæрцæбæл æхцæуæн ад- 
тæнцæ æма бæрæгефстаг хатт куд, уотæ аци хатт дæр, мæнæ куй 
æ фур æхцæуæнæй, хаттæй-хатт, æ дæндæгутæ куд базихъир 
кæнуй, уотæ базихъир кодта. Æ устур бæзданитæ исхъел æнцæ 
æма æ цæститæ нæбал зиндтæнцæ. Гъе, е адтæй æ худ æма æ 
цийни минеуæг. Ходуни удзæл ба некæд кодта. Æ еци «изулд» 
ку фæцæй, уæд Ахмет-бей идарддæр исдзурдта: 
— Нæ хуцауæмсæр паддзах, берæ фарстатæмæ нæ æркæсун 
гъæуй, берæ фарстатæбæл гъæуй дæ дзуæппитæ æма дæ унæф- 
тæ. Циуавæр фæткæбæл сæ хæссæн, уой нин ку зæгъисæ. 
Тæмерлан еу минкъий цæбæлдæрти расагъæстæ кодта, уæд- 
та федар, тухгин гъæлæсиуагæй загъта: 
— Сугъзæрийнæ, æвзестæ æма иннæ уæхæн гъæздугдзийнæд- 
тæ æмбурд кæнтæ мæ къибиткæмæ. Уордигки сæ æрветдзинан 
Самаркандмæ. Иннæ гъæздугдзийнæдтæ, мулк, дарæстæ, тохæн- 
дзаумау, æфсæддон бæхтæ, тиллæг ба еу рауæн æрæмбурд кæн- 
тæ, изæри сæ нæ хуæздæр æфсæддонтæ æма уони разамонгутæн 
иуардзинан. Фонсæй ба цæйбæрцæ гъæуй, уой бæрцæ æвгæрд- 
гæ æма мийнасæ кæнгæ. Æрмæст ами нæ, фал уæртæ цæугæдон 
Ирæфи билтæбæл. 
— Нæ хуцауæмсæр паддзах, сахарæй ма ес æнихæлд æхсæ- 
надон галауантæ, ковæндæнттæ æма цæрæн хæдзæрттæ... — дзур- 
дта Ахмет-бей, фал ин æ дзубанди фæллух кодта Тæмерлан æма 
гъæрæй унаффæ равардта: 
— Пурхгæнгæ æма содзгæ! Аци сахарæй изæрмæ сахархуз 
куд нецибал уа, уотæ! Дор си дорбæл куд нæбал уа, гъæдæ ба 
гъæдæбæл. Ниууагътæ ма си, далæ надгæрон ка лæууй, æр- 
59 

мæстдæр еци минарет. Æрмæст æй исхонетæ Тæмерлани ми- 
нарет. 
— Хуарз, дæ унæфтæ конд уодзæнæнцæ, — фæккодта Ахмет- 
бей, уæдта бабæй бафарста: сахари 60 миней бæрцæ цæргутæй 
ма уодæгасæй байзадæй æхсæз мини, дæлæ сæ еу арæхъмæ æрæм- 
бурд кодтонцæ æма уонæн ци кæнгæ æй? 
— Æхсæз зæронд лæги си равзаретæ æма уони мæнмæ ис- 
кæнтæ, иннетæй ба цайуагдæр мабал ниууагьтæ! — фæллух код- 
та Тæмерлан. 
Еугур æхсæз миней дæр ниццагътонцæ. 
Æхсæз зæронд лæги ба си æрбакодтонцæ се знæгти æлдари 
размæ. Гъæуама етæ сæ уæрагисæртæбæл æрхаудтайонцæ ма 
æлдарæн сæргубурæй æркувтайонцæ, фал нæ. Сæ зæронд, къæс- 
хур иуæнгтæ фæффедар кодтонцæ, сæ æнæдаст, фудхуз цæс- 
гæнттæ бæрзонд исистонцæ ма бæгъатæрти лæуд æркодтонцæ. 
Фæсдзæуинттæ æма сæмæ эмиртæ бауадæнцæ, сæ уæрагисæр- 
тæбæл сæ дæлгоммитæ æрбадун кодтонцæ уæнгдухæй, сæ усхъи- 
тæ син урдугмæ æрæлхъивтонцæ. 
Тæмерлан сæмæ мæстгун, уозгал каст никкодта, уæдта си сæ 
еуей бафарста: 
— Алайнæгтæ айтæ, бæрæг æй! Сумахæн Хуцауи тæрхон 
æрмæстдæр мæлæт æй, фал уин æз ба кæнун тæрегъæд æма уин 
лæвар кæнун цард. 
— Кæд нин мæлæт Хуцауи тæрхон æй, уæд Хуцауи тæрхо- 
нæй цæмæннæ мæлæн? Хуцау нин цæмæннæ есуй нæ цард! Ке- 
нæдта нин Хуцау цæмæннæ лæвар кæнуй цард? Дæу тæрхонæй 
цæмæ мæлæн? — бафарста æй зæрæндтæй еу. 
— Уой туххæн æма æз Хуцауи минивар дæн зæнхон адæмтæ- 
мæ æма Хуцауи тæрхон мæн тæрхон æй, мæн тæрхон ба Хуцауи 
тæрхон æй; Хуцауи тæрегъæд, Хуцауи лæвар мæн тæрегъæд, 
мæн лæвар æнцæ, мæн лæвар æма тæрегъæд ба — Хуцауи тæ- 
регъæд æма Хуцауи лæвар æнцæ. 
— Нæ, мæнгæ дзорис! Саис дæхе дæр, Хуцауи дæр æма адæмти 
дæр. Ду Хуцауи минæвар нæ дæ адæмтæмæ. Ду дæлуймонти, 
æлгъистити æма азуймæгти минæвар дæ. Кæд нин мæлæт Ху- 
цауи тæрхон æй, уæд ибæл ан арази æма нæ рамаретæ! Дæу 
тæрегъæд æма нин ду ци цард лæвар кæнис, етæ ба мах нæ 
гъæунцæ. Хуцау æма адæмти æлгъисти хай фæууо! — нигъгъæр 
кодта æндæр зæронд. 
Еци æгæр æндиуд зæгъдтитæ гъæуама рамæстгун кодтайон- 
1 цæ Тæмерлани æма аци зæрæндтæн рамаруни карз загъд загъ- 
тайдæ, фал нæ. Кæд æ маст æ хурфи исирадæй, æ дæндæгути 
къæс-къæс исцудæй, æ цæстити æнгас дзæгъæлтæ кодта, уæд- 
60 

дæр æхе бауорæдта. Æхе æрæллау кодта. Æ сабур дард æма æ 
гæдзæй æрæллау кодта æ эмиртæ æма иннæ æфсæддонти масти 
исæзмæлд дæр æма сабургайгомау загъта: 
— Инетæ, игъосетæ æма лæдæретæ уæхуæдтæ. Сумах æрмæ- 
стдæр мæлæти аккаг ке айтæ, е дзурддаг нæй. Фал уин æз ба 
уæддæр лæвар кæнун цард. Зæрæндтæ зундæйдзаг фæуунцæ. 
Цотæ фæйнердæмæ — æхсæз æрдæмæ. Цотæ, цæретæ æма дзо- 
ретæ алкæмæн дæр алкæми дæр Тæмерлан куд хуæрззæрдæ æма 
куд тæрегъæдгæнаг æй, уой. 
— Адæмхуар Тæмерлан! Ду куд хуæрззæрдæ æма тæре- 
гъæдгæнагæ дæ, уой дæлæ арæхъи дæхе цæститæй ку фæййи- 
нисæ, уæд хуарз уайдæ! Уоми дæ агъуд æма дæ тограсуг æф- 
сæдтæ æвуд, хумæтæг 6 мин уацайраг адæми æгъатир, æнагкаг 
цагъд кæнунцæ дæу «тæрегъæдгæнаг, дæу хуæрззæрдæ» унаф- 
фæмæ гæсгæ, — нигъгъæр кодта æфсæддонти æхсæнæй еу ка- 
дæр, зæрæндтæ ку раевгъудæнцæ, уæд. Аци нигъгъæр куд 
фæрресун кодта Тæмерлани хеуарзт, уотæ, æвæццæгæн, некæд 
неци. Дзæвгарæ рæстæг дзорунгъон неци адтæй. Æрмæстдæр 
лæудтæй æма, дзурдтæ цирдигки райгъустæнцæ, ецирдæмæ 
кастæй. Цавддортау æнцад лæудтæнцæ эмиртæ æма æ фæсдзæ- 
уинтæ дæр. Æрмæстдæр æсгаргути къуар еугæйттæй бауадæн- 
цæ гъæр кæцæй райгъустæй, уордæмæ. Уайтагъддæр си райах- 
стонцæ еу æфсæддони, æрбакодтонцæ æй Тæмерлани размæ 
æма сæ еу исдзурдта: 
— Уæ, нæ хуцауæмсæр паддзах, мæнæ æй еци фудцъух фуд- 
гæнæг! Нæхе æфсæддон æй. 
Тæмерлан имæ æдзинæг никкастæй, уæдта загъта: 
— Мæлæт фудцъухæн, мæлæт! Ци æфсæддон къуарæй æй, 
уонæй дæр алли сæдæймагæн дæр — мæлæт. Æ унгбашæн æма 
юзбашийæн дæр — мæлæт. Мæлæт нуртæкки дæлæ уацайрæгтæ 
ци арæхъи цагъд цæунцæ, уоми! 
Ахмет-бей бабæй, Тæмерланæй минкъий уоддæр лæугæй, 
æ сæрæй ниллæг æрковгæй, цидæр фарста радтун æма уобæл 
æрдзорунмæ гъавта, фал æ фарсмæ рауадæй æ даргъ хуæцæн 
пæндури хæццæ еу хуæрзконд, нарæгастæу, бæрзонд лæхъу- 
æн. Æ хуæдразмæ ба фæллæудтæнцæ цъæх дарий пæлæзтæй 
æмбæрзт æртæ рæсугъд кизги. Лæхъуæн, хъæбæр аййев æма 
рæсугъд æзмæлдтитæ кæнгæй, Тæмерлани размæ æ еу уæра- 
гисæрбæл æрбадтæй, æ сæрæй ниллæг æркувта, уæдта феста- 
дæй æма æ пæндурæй уотæ зæлланг, уотæ рæсугъд цагъд ник- 
кодта æма дессаг. Уомæй дессагдæр, рæсугъддæр æма аййев- 
дæр ба, и кизгуттæ сæ пæлæзтæ ку рагæлстонцæ, се ’рдæг 
бæгънæг гуртæ æздохгæй, ку рацудæнцæ æма цидæр дессаги 
61 

зæрди едæгтæ рæвдаугæ фæлмæн гъæлæсиуагæй ку низзард- 
тонцæ, уæд е адтæй. 
Æрмæст Тæмерлан æма эмиртæ нæ, фал и рæбунтæ цидæ- 
риддæр адæмтæ адтæй, етæ дæр сæмæ цæмæдесæй нийгъустон- 
цæ æма сæ медбилти идзулдæнцæ. Мæлæт æма мастбæл гъуди- 
тæ, рист æма куди фæдтæ адæмти мæтæйдзаг рист цæсгæнттæй 
цидæр æрбацæнцæ. Сæ бæсти фæззиндтæнцæ цийнæ æма 
идзулд. Саулагъз гургин кизгуттæн сæ æрдæг игон устур реутæ, 
сæ нарæг астæутæ, сæ фæтæн сунтæ æма сæ аййев зæрдесгæ, 
рæсугъд цæсгæнтти цæмæдессаг æзмалдæй, цардмондаг æрмæс- 
тдæр марун æма содзунæй гъигæ æфсæдти зæрдитæ, цийнæ код- 
тонцæ, хæпполти хаудтæнцæ. Царди мондæгтæ сæ хъурти ниб- 
бадтæнцæ. 
Уонæй аййевдæр æма цæмæдессагдæр 6а сæ зар адтæй. 
Зари рæсугъд зæлланг зæрдесгæ уолæнтæ æма аллихузон æрт- 
тевæнтæ цийнæйдзаг кодтонцæ адæмти зæрдитæ. Фал, уонæ- 
ми ци дзурдтæ æма гъудитæ адтæй, уони ба беретæ игъосгæ 
дæр нæ кодтонцæ. Гъаргæ дæр сæмæ нæ кодтонцæ. Беретæ 
сæбæл сагъæс дæр нæ ракодтонцæ. Фал сæ Тæмерлан ба дзæ- 
бæх балæдæрдтæй. Балæдæрдтæй син сæ йау дæр, сæ аргъ 
дæр, сæ нисан дæр. Балæдæрдтæй, аци заргутæ æма зари дзур- 
дтæ Самарканди Устур бæсти Устур Улуси зундгин иунæнти 
æрвист ке æнцæ, уой дæр. Зари дзурдтæ æма гъудитæ ба ад- 
тæнцæ мæнæ ауæхæнттæ: 
Дуйнети рохс хор, дæубæл ку зарæн, 
Паддзæхти паддзах, дæумæ ку дзорсен. 
Идард Искæсæн æвзедуй нæмæ, 
Тæмæсти Хонсар ку седуй нæмæ. 
Паддзæхти паддзах, тухгин Тæмерлан, 
Устур Улусæй сервист дæмсе ан. 
Æрвист дсемсе ан, сервист дсемæ ан! 
Тухгин Тсемерлан! Кадгин Тсемерлан!.. 
Зар ку фæцæй, уæд Тæмерлан Ахмет-бей æма Исмаил-бейæн 
бафæдзахста: 
— Аци заргутæ Самаркандæй æнцæ, сæ хæццæ ма ес никки- 
дæр кадæртæ. Дзæбæх сæ байуазæг кæнтæ. Изæри мæ къибитки 
дзордзæнæн сæ хæццæ. 
— Хуарз, хуарз, балæдæрдтан, — загъта Ахмет-бей. 
1 Уой фæсте Тæмерлан Ахмет-бейи бафарста: 
— Аланти æфсæддонтæ æма син сæ разамонгутæй цал уацай- 
раги æрахæстайтæ æма кæми æнцæ? 
62 

— Едеугурæй цуппор. Уæртæ еу галауани тургъи æнцæ. Фул- 
дæр æрахæссун си нæ бантæстæй. Къамандæгæнгутæ æма си 
хумæтæг тохгутæ катæ æнцæ, е сæ дарæстæмæ гæсгæ зин базо- 
нæн æй. Сæ хæццæ радзоргæй ба син ес, æвæццæгæн, базонæн. 
Ци къуæрттæ си фæллигъдæй, уони фæдбæл ма рарвистан со- 
рæг æфсæдтæ æма ма си гъæуама никкидæр æрахæссонцæ, — 
дзуапп равардта Ахмет-бей. 
— Инсæй бал си æрбакæнтæ, — загъта Тæмерлан. 
Инсæй алайнаги ку æрлæудтæнцæ Тæмерлани размæ, уæд 
си фондз æваст сæ уæрагисæртæбæл æрбадтæнцæ æма сæ сæр- 
тæй сауæнгæ зæнхи уæнгæ ниллæг æркувтонцæ. Тæмерлан сæмæ 
инæйнон каст никкодта, уæдта се ’рдæмæ е ’нгулдзæй райамон- 
гæй, фæззуст кодта: 
— Мæлæт! Мæлæт тæпподтæн. Етæ къамандæгæнгутæй нæ 
’нцæ. Се ’знæгти размæ уотæ уайтагъд сæ уæрагисæртæбæл ка 
хауй, уонæбæл æууæнкæ нæййес! 
Фондзей марунмæ фæттардтонцæ иннетæ ба бал еуварс лæ- 
удтæнцæ. Иннæ инсæй ку æрбакодтонцæ, уæд уонæй ба дæс сæ 
уæрагисæртæбæл æрбадтæнцæ æма уони дæр марунмæ рарвис- 
тонцæ. Дууетæй ма ка байзадæй, уонæн ба Тæмерлан карзæй 
загъта: 
— Рамæлунæй цæрун хуæздæр æй. Мæн æфсæдти хæццæ уи 
æмæфсæддон исун ке фæндуй, уонæн барæ дæттун æма еуварс 
рацотæ. Иннетæн ба — мæлæт. 
Уонæй дæр еуварс ка рацудæй, уони дæр Тæмерлан марун- 
мæ рарвиста. 
Æризадæй ма си æрмæстдæр дæс æма уонæн 6а Тæмерлан 
загъта: 
— Мæлæтæй уæлдай сумахæн дæр нецибал хъисмæт ес, 
фал рамæлуни бæсти цæретæ æма мæн æфсæдти æмархайæг, 
æмтохгæнæг исуотæ. Уомæй исараздзинайтæ æртæ хуарздзий- 
нади. Еуемæй, уæхуæттæ цæргæ байзайдзинайтæ. Иннемæй, 
мин ме ’фсæддонти уæ тугъдон дæсниадæ, фæлтæрддзийнадæ 
æма бæгъатæрдзийнадæбæл ахур кæндзинайтæ æма уомæй 
мæнæн, Хуцауи минæварæн, æнхус кæндзинайтæ. Æртикка- 
гæй, Хуцауи рази æнæууæнкæ гиауртæ нæбал уодзинайтæ. 
Мæн хъæбæр гъæуй сумах хузæн дæсни æма бæгъатæр тохæг 
къамандæгæнгутæ. Кæд уæмæ зунд уа, уæд мæ фарс уодзи- 
найтæ æма уин устур къамандæгæнæг бунæттæ ратдзæнæн. 
Кæд нæ, уæдта — мæлæт. 
— Æз арази дæн, æрмæстдæр мин кæд ескæд дæу рамару- 
нæн фадуат фæууидæ, зæгъгæ, угехæн нисанмæ гæсгæ, — загъта 
сæ еу. 
63 

Тæмерлан имæ рамæстгун æй æма фæгъгъæр кодта: 
— Хуцауи æлгъистæ айтæ, куд уæмæ кæсун, уотемæй. Аци 
гиаурæн дæр — мæлæт! 
Æма уой дæр марунмæ фæттардтонцæ. Байзадæй ма си æр- 
мæстдæр фараст. 
— Уæ, нæ хуцауæмсæр паддзах, аци фарастемæй ма ци æвза- 
рæн. Етæ дæр мæлæти агкаг æнцæ æма сæ рарветæн се ’мбæлтти 
надбæл, — исдзурдта Исмаил-бей. 
— Æдздзæйнитæ, уæхæн тæрхон кæнгæ æй сумахæн дæр? — 
бафарста сæ Тæмерлан. 
— О, уæхæн тæрхон. Кæд мæлгæ, уæд тагъддæр, — фæккод- 
та еу къæсхуртæ, тæнæг цæсгон æфсæддон, цидæр силгоймаги, 
тæнæг, рæсугъд гъæлæси уагæй. 
Тæмерлан аци æфсæддонмæ листæг никкастæй, силгоймагæй 
ибæл фæггурусхæ æй. Хæстæг имæ бацудæй, æ къоп ходæ ин æ 
сæрæй фелваста æма æ рæсугъд бор дзиккотæ ку æркалдæнцæ, 
уæд гурусхаг нæбал адтæй, кизгæ ке адтæй, е. 
— Кизгæ! Кæд мин нуртæккæ мæ фарстатæбæл раст дзуæп- 
питæ радтай, уæд — дæ нивæ. Кæд нæ, уæдта дæ æртæ боней 
дæргъи мæ силмондаг æфсæддонтæн сæхе рæвдаунмæ ратдзæ- 
нæн, уой фæсте ба мард æрцæудзæнæ. Куд зæгъис? 
— Дæдтæ дæ фæрститæ, — аразий дзуапп загъта кизгæ циуа- 
вæрдæр федар æма бæгъатæр гъæлæси уагæй. 
— Ка дæ æма æфсæддонти хæццæ ци архайæг дæ, кизгæ 
уогæй? — бафарста æй Тæмерлан. 
— Кизгæ дæн, о. Фал æфсæддон нæ дæн. Дæн хумæтæг, 
зæнхкосæги кизгæ. Мæхуæдæг дæр дæн хумæтæг зæнхкосæг. 
Мæ мадæ, мæ фидæ æма мин мæ кæстæр хуæртæ æма æнсувæр- 
ти де ’гъатир æфсæддонтæ рамардтонцæ. Нæ хæдзарæ нин ба- 
сугътонцæ, нæ циййес нин байстонцæ. Уæхæн æгъатир æма цъам- 
мар миутæ еунæг æфсад дæр некæд кодта, — дзуапп равардта 
кизгæ. 
— Нæ хуцауæмсæр паддзах, аци дæлуймонтæбæл æууæнкæ 
нæййес. Ма ’йбæл æууæндæ. Ка æй æрахста, нæ еци æфсæддон- 
тæй еу избаш æхе цæститæй фæййидта, æфсæддон ке æй, куд 
карз тох кодта нæ нихмæ, махуонти куд мардта, уони. Не ’сгар- 
гутæ куд исбæлвурд кодтонцæ, уотемæй аци адæймаг æй аланти 
æфсæддон къамандæгæнæг Самелий хуæдæййевгутæй еу. Нæ- 
бал гъæуй æ хæццæ радзорæ-бадзорæ кæнун. Æ тæрхон — мæ- 
лæт, — ардудта Исмаил-бей Тæмерлани. 
» Тæмерлани зæрдæмæ Исмаил-бейи ардуд нæ фæццудæй. 
Хъæбæр имæ рамæстгун æй æма имæ фиццаг мæстгун уозгалд 
никкодта, уæдта ин цæхгæр æма карзæй загъта: 
64 

— Зундамонæг ма унафгæр исдæ мæнæн? Мæсугæн дин æ 
рæбун лæуун фагæ нæбал æй æма ин æ сæрмæ хезун райдæд- 
тай!? Æ бунат æма æ бартæ ка нæ фæллæдæруй, уонæн байамо- 
нунцæ — фæсдуармæ! 
Исмаил-бей нийвадæй. Æ нард, туппур ростæй хед рагъар- 
дта. Æ цæститæ бунтондæр нимминкъий æнцæ. Æ къохтæ ци 
фæккодтайдæ, уой нæбал лæдæрдтæй æма сæ уæд æ гæбæт- 
бæл февæридæ, уæд æ сунтæбæл. Е’ ставд, цубур къохтæ æй 
фæстæмæ дæр, фæрсмæ дæр æмхузон хаст кодтонцæ, æ цæс- 
гон Тæмерлан æрдæмæ хаттæй. Тæмерлан ба имæ тигри каст 
кодта, цалинмæ фæййаууон æй, уæдмæ. Уæдæй фæстæмæ Ис- 
маил-бей Тæмерлани хуæдæййевæг нæбал адтæй. Иссæй эмир- 
тæй кедæр хуæдæййевæг. Хуцауæмсæр паддзах нæ уарзта 
æхемæ æгæр берæ бартæ ка иста, уæхæн хуæдæййевгутæ æма 
эмиртæ. Æгæр берæ бартæ дæр син нæ лæвардта. Гъудæй æй 
æма дардта æрмæстдæр дæлбартæ æма æнæуæлдайдзорæг æн- 
хæстгæнгутæ. 
Исмаил-бёй нæ лæдæрдтæй, Тæмерлан алайнаг æфсæддонти 
уотæ карзæй, уотæ зæрдиуагонæй цæмæ æхе рдæмæ кæнуй, уой. 
Кæд æ идарддæри нисантæ некæмæнма иской кодта, æхуæдæг 
дæр сæ бæлвурд нæма ниллух кодта, уæддæр æ гъудити ба зел- 
дох кодтонцæ Китай, Инди, Афгæнистан, Иран æма æндæр Хон- 
сар Азий гъæздуг æма гъар бæститæ. Уордæмæ рандæ ун æма 
уони дæлбарæ æркæнунбæл сагъæстæ æй уæгъдæ нæбал уагъ- 
тонцæ. Æма æй еци устур балцити, уоми карз тохти алайнæгти 
хузæн дæсни, фæлтæрдгин æма бæгъатæр тугъдон разамонгутæ 
ке гъæудзæнæй, уобæл адтæй æ мæтæ æма уомæ гæсгæ уотæ 
æновудæй дзубанди кодта аци алайнаг æфсæддон кизги хæццæ 
дæр. 
— Нæ, мæнæ кизгæ, нæ дæбæл æууæндун. Æфсæддон ке 
дæ, е бæрæг æй æма мæ фæндуй, мæн фарс ку исуисæ, мæн 
æнæбасæдгæ æфсæддонти æмархайæг ку исуисæ, ку мин сæ 
ахур кæнисæ, сумахау, зундгин, дæсни æма бæгъатæр тугъ- 
донтæ унбæл. Алайнаг æфсæддонтæй нæмæ уацари ка ес æма 
ка хауа, уони дæр ку арази кæнисæ мæн фарс исунмæ, уæд 
дæуæн дæр æма уонæн дæр хуарз уайдæ, — дзурдта кизгæн 
Тæмерлан. 
— Нæ, уомæн уæн неци хузи ес. Еуемæй, æз æфсæддон нæ 
дæн. Де ’фсæддон хуæдæййевæг дин мæнгæттæ радзурдта мæн 
туххæй. Иннемæй ба, æцæг алайнаг е знаг, æ фудгæнæги фарс 
некæд исуодзæнæй, æ бæстæ æма æ адæм æхе уоди хуарздзи- 
нæдти туххæй некæд рауæйæ кæндзæнæй. Алайнаг æфсæддонти 
5 Малнти Батраз 
65 

бæгъатæр къамандæгæнæг Самелий хабар æз дæр фегъустон. 
Хуцау ин æнхусгæнæг уæд, — дзуапп равардта кизгæ. 
— Хуарз. Нæма дæ марæн. Барæ ма дин дæдтæн рæстæг ба- 
сагъæс кæнунмæ. Кæд мин мæ фæндонбæл де ’мбæлтти хæццæ 
исарази уайтæ, уæд — уæ нивæ. Кæд нæ, уæдта уæ хезуй мæ- 
лæт, æрмæст бал дæу балæвар кæндзæнæн мæ цардмондаг æф- 
сæддонтæн, — ниллух кодта Тæмерлан. 
Алайнаг кизгæ — Зæрийни бакодтонцæ æма дардтонцæ еу 
арф, талингæ уæрми, æ къохтæ æма æ къæхтæбæл хъадаматæ, 
уотемæй. Гъæуай ба æй кодтонцæ дууæ тæмерлайнаг æфсæддо- 
ни. Е ’мбалтæй ба еу, ка æй тардта, еци тæмерлайнæгтæй еуей 
хъæма раскъафта æма уой дæр, уæдта ма си никки цалдæрей 
рамардта. Æхе дæр ин рамардтонцæ. 
Кизгæ ке æй, уой ин базонгæй, и гъæуайгæнгутæй еу æ хæц- 
цæ фæуунмæ гъавта æма бал æй раздæр кæми дардтонцæ, еци 
къибитки дзубандитæй сайдта, гъома, дан, дæ уæддæр маргæ 
кæндзæнæнцæ æма, дан, мæ хæццæ фæууо. Дзæбæхæй ин ку нæ 
арази кодта, уæдта имæ марунæй æвзедун райдæдта. Саздахъи 
фæттæ æхста æ къæхти бунмæ, æ рæбунтæмæ. Ку нæ ин исара- 
зи æй, уæдта ин дуккаг æхсæвæмæ басагъæс кæнуни барæ ра- 
вардта. 
Дуккаг æхсæви хъалаурæн Зæрийнæ загъта: 
— Хуарз, арази дæн. Æрмæст мин, дæ гъуддæгтæ бакæнуни 
фæсте, фæлледзуни барæ кæд ратдзæнæ, уæд. Нæ гъуддаг ба 
кæндзинан ами нæ, фал уартæ гъæди. 
Аци арази Зæрийнæ равардта уæхæн нисанмæ гæсгæ, цæ- 
мæй и хъалаури рамардтайдæ æма ин фæлледзуни фадуат 
фæцайдæ. Хъалаур фиццаг нæ арази кодта, уæдта баунаффæ 
кодта æхецæн: «Æ хæццæ фæууодзæнæн, уæдта æй кенæ ра- 
мардзæнæн, кенæ ба фæстæмæ къибиткæмæ бакæндзæнæн, 
зæгъгæ. Дууемæй ин батухæ кæнунмæ дæр гъавтонцæ, фал 
лæдæрдтæнцæ, Тæмерлан сæ ку базудтайдæ, уæд сæ мæлæт 
ке хизта, уой». 
Хъалаур Зæрийни гъæдæ ’рдæмæ ку кодта, уæд ин Зæрийнæ 
загъта: 
— Æрмæст мин мæ къохтæ æма мæ къæхти хъадамантæ исе- 
сæ, æндæра уæхæн гъуддæгтæ хъадаманти хæццæ ка кæнуй. 
Гъæдæмæ бацæугæй, хъалаур Зæрийни хъадамантæ исихал- 
дта æма æй æ буни æркодта. Фал Зæрийнæ, Самели ин ке ралæ- 
вар кодта, еци болат минкъий кард æ медæггаг хæлафи медæгæй 
«фелваста æма æй хъалаури зæрди ниссагъта. Хъалаур бæргæ 
фæммард æй, фал ма нигъгъæр кæнун бафæразта. Æ гъæрмæ 
иннæ хъалаур æрбауадæй, Зæрийнæбæл æхе ниццата æма се 
66 

’хсæн тох искарз æй. Хъалаур æй цавта хъæмайæй, Зæрийнæ 
ба — кардæй. Æвæццæгæн, Зæрийнæ фæхъхъæбæрдæр адтай- 
дæ, фал хъалаури гъæрмæ рауадæй тæмерлайнæгти къуар. Зæ- 
рийнæ, æ бон базонгæй, æ кард æ медæггаг хæлафи медæггæй 
хумпъури рацавта æма æхе равардта. Æфсæддонтæ æй æрахæ- 
стонцæ, нæуæгæй ибæл хъадамантæ ниввардтонцæ, дзæбæх æй 
фæннадтонцæ æма æй нæуæгæй æ ахæстдонæ къибиткай ба- 
кодтонцæ. 
Хабар Тæмерланмæ ку фегъосун кодтонцæ, уæд, æ медбилти 
байдзулгæй, загъта: 
— Мæ еуæй-еу хæлеугъæлæс æфсæддонтæн мин еци алай- 
наг кизгæ хуарз фæлварæн исаразта. Кæд сæмæ зунди тæфагæ 
ести ес, уæд син аци гъуддаг исбæззæнæй хуарз хатдзæгтæ ис- 
кæнунмæ. 
* * * 
Рацудæй цалдæр бони. Тæмерлани æфсæдти бæлттæн сæ 
фулдæр Ирæфи билтæбæл уолæфтæнцæ. Мийнасæ кодтонцæ, 
сæхе æртадтонцæ, сæ хуæцæнгæрзтæ цалцæг кодтонцæ, сæ бæх- 
тæ гъуд кодтонцæ. Беретæ ба си уацайраг силгоймæгтæ æма 
кизгуттæбæл сæхе рæвдудтонцæ. Тæмерлан дæр еу лигъз фæзи 
æ хуæдæййевгутæ æма эмирти хæццæ мийнасæ кодта æма Са- 
маркандаг æрдæгбæгънæг дессаги рæсугъд кизгутти кæфтитæ 
æма зартæмæ кастæй-игъуста. Кæд силгоймæгтæ æрдæмæ 
бунтон тулаваст нæ адтæй, æхе рæсугъд Сæлимæ æма Бæхти- 
армæ дæр æй ахид нæ евдалдæй, уæддæр аци кизгуттæй ба 
æхецæн еу дессаги рæсугъд ниннисан кодта. Æ устур реутæ, æ 
бунтон нарæг астæу, æ фæтæн сунтæ, æ дæргъеццон идзаг къа- 
бæзтæ, æ саулагъз тумбул цæсгон, æ сау-сауид урух цæститæ 
æма ин æ зæлланг дæргъæлвæс зард æ мондæгтæ æма тæлæнтæ 
уотæ карз искосун кодтонцæ æма Ахмет-бейæн сосæгкити ба- 
фæдзахста: 
— Фæстæдæр, изæрæрдæмæ уæртæ еци кизги фæййеуварс 
кæнæ æма æй дæлæ дæлиау еу гъæди къохмæ фæххонæ. Æз 
дæр ниццæудзæнæн уордæмæ, цæветтонгæ, тезгъо кæнун, 
уоййау. 
— Цæмæ-цæмæ. Дæхе къибиткæ ба ци кæнуй? 
— Сæлимæ æма Бæхтиар уоми æнцæ. 
— Мадта мæн къибиткæмæ. Неке æй фæййиндзæнæй, уор- 
дæмæ хонгæй. Æфсæддон дарæс ибæл искæндзинан. 
— Хуарз. Уæд, ду куд зæгъис, уотæ, — исарази æй Тæмерлан. 
Еци рæстæги нæ уолæфтæнцæ æма нæ мийнасæ кодтонцæ 
Эмин æма æ аст мин æфсæддони. Етæ, уæд Ирæфи билæбæл еу 
67 

устур гъæди астæу, еу устур æрдози æртеголæ æнцæ алайнаг 
бæгъатæр къамандæгæнæг Самелий дууæ мин æфсæддонебæл. 
Се ’хсæн карз тох райдæдта сæумæраги æма фæццудæй изæри 
уæнгæ. 
Самели е ’фсæдтæн байхæс кодта: еу рауæн нæ лæуун, ра- 
тæх-батæх кæнун æма уотемæй цæгъдун æзнæгти. Гæнæн ку 
нæбал уа, уæдта æртигæйттæ-фæндзгæйттæй сидзæй-сидзæмæ 
фæллæуун æма уотемæй лæборгути цæгъдун; еуетæ, цид, сæхе 
ледзæг кæндзæнæнцæ, иннетæ ба соргути фæстегæй цæгъддзæ- 
нæцæ; гæнæн ку нæбал уа, уæдта, цид, фæхъхъан ун æма мар- 
дау ниуун; на-ма гæнæн ку фæууа, уæдта теголæ ратонун æма 
гъæдæмæ фæлледзун. 
Еци еугур æфсæддон налатдзийнæдтæ æма фæггæнæнтæй 
пайда кæнгæй, Самелий æфсæдтæ хъæбæр æнтæстгинæй дæ- 
рæн кодтонцæ Эмини æфсæдти. Фиццаг, дуккаг æма æртиккаг 
сахатти Самелий æфсæдтæ Эмини æфсæдтæй уойбæрцæбæл 
берæ цагътонцæ æма Эмин истаси æй. Фæттарстæй, састи бу- 
нати ку байзайа, уомæй æма Тæмерланмæ æнхусгор рарвиста 
фæдесон. 
Бунтон берæ ба си ниццагътонцæ еу мæскъи. Самели е ’фсæдги 
хæццæ еу арф цъифæйдзаг мæскъæмæ ниллигъдæнцæ. Цъиф- 
дзæсти уордæгмæ сæхе бакалдтонцæ æма иннæ фарсæй хæрди, 
еу дзæвгарæ ислигъдæнцæ. Эмини æфсæдтæ, уоххай, фæлле- 
дзунцæ, зæгъгæ, уомæй фæттæрсгæй, сæ фæсте ниххæррæт код- 
тонцæ æма сæ сорæги фæцæнцæ. Сæдгæйттæ-сæдгæйттæй си 
еуетæ мæскъордæг ку фæцæнцæ æма хæрдмæ ку æмпурстонцæ, 
иннæ сæдгæйттæ ба ма цъимарабæл уордæгмæ тухлæсæ ку код- 
тонцæ, уæд сæмæ алайнæгтæ фæстæмæ сæхе фæххаттонцæ æма 
сæ урдугмæ арф мæскъæ æма цъимарамæ цæгъдгæ æма æмпур- 
сгæ рацудæнцæ. Сæ раззæгтæ фæстæгтæбæл ракалдæнцæ æма, 
зæйи калдау, ракалдæнцæ цъимарамæ. Еуетæ си, цъимарай нигъ- 
улдæнцæ, иннетæ ба уонæбæл калдæнцæ, æмпурстонцæ сæ, хат- 
тæнцæ сæбæл бæлттæ-бæлттæй æма даргъ цъимарай арф ни- 
гъулдæнцæ. Æрмæст аци мæскъи си ниццæгъдуни æй дууæ ми- 
ней бæрцæ. 
Мæскъæ æма цъимара уотæ байдзаг æнцæ æзнæгтæ æма сæ 
бæхти мæрдтæй æма сæбæл, хедбæл цæуæгау, цудæнцæ алай- 
нæгтæ. Сæ бунæй ба цъимарай дон сурх-сурхид тогæмхæццæй 
цудæй æма цудæй цалдæр бони. 
Уотæ тохгæй, ма Самелий æфсæдтæй ци минкъий байза- 
дæй, етæ гъæуама фæууæлахез адтайонцæ. Фал нæ рауадæй 
уотæ. Эмини æфсæдтæн æнхус кæнунмæ фæсарæфти исхъæрт- 
тæнцæ Эмир Рашид-хани æфсæдтæй цалдæр мини. Саме- 
68 

лий æфсæдтæй ма ка байзадæй, уони уавæр хъæбæр тæссаг 
иссæй. 
— Гъенур, ке бон куд æй, уотæ мæ фæсте — ледзгæ! Цийфæн- 
дуйæй дæр нæ раервæзун гъæуй теголæй æма гъæдæмæ — ледз- 
гæ! — нигъгъæр кодта Самели æма ма е ’фсæдтæй ци къуар бай- 
задæй, уони хæццæ Эмини æфсæдти еу къуарбæл бампурстон- 
цæ. Фал цалинмæ еци къуари хæццæ тухтæнцæ, цалинмæ, кæ- 
рæдзей тоги ’вдулгæй, эминонти æхсæнти сæхецæн над къæрд 
кодтонцæ, уæдмæ сæбæл Рашид-хани æфсæдтæ нæуæг теголæ 
æрæвардтонцæ. 
Самелий æфсæдтæй ма, еци теголæй раервазтæй æма фæл- 
лигъдæй æрмæстдæр минкъий къуар, иннетæ ба цагъди фæцæн- 
цæ. Уацари дæр ма си æрахæстонцæ æрмæстдæр еу цалдæр. Æхе- 
бæл 6а ин, тохгæ-тохгæй, ервæзæг бæндæнтæ рагæлстонцæ æма 
æй уотемæй æрахæстонцæ. Цалдæр цæфи фæцæй æма æ тог кал- 
дæй, уотемæй ин æ къохтæ æма къæхтæбæл хъадаматæ бакод- 
тонцæ æма æй еу бæласи буни гъæуай кодтонцæ. Е ’мбал уацай- 
рæгтæбæл дæр хъадаматæ бакодтонцæ æма сæ, Самелийæй, мин- 
къий уоддæр гъæуай кодтонцæ. 
Эмин æ устур сурх бæхбæл дзæвгарæ рæстæг мæрдтæ æма 
цæфти æхсæн фæрразелæ-базелæ кодта. Е ’фсæддонтæй цæфтæ 
ка ’дтæй, уони еуварсмæ хæссун кодта æма син æнхус кодтон- 
цæ. Мæрдтæ ба еу лигъз фæзæмæ æмбурд кодтонцæ æма син 
еумæйаг устур, тумбул къагъд кодтонцæ. Гъæуама сæ ами — æд- 
дæгуæлæ æрцурхонцæ, сикъит сæбæл фæккалонцæ, æма си ра- 
уайа æнæгъæнæ туппур. 
Уой фæсте Эмин Самелий размæ æрбацудæй æма ин уæл- 
бæхæй, уæлиауæй дæлиаумæ кæсгæй, инæйнон гъæлæси уагæй 
загъта: 
— Эх-х, мæ паддзахæй мин фæдзæхст ку нæ уайдæ, дæу ин 
æ размæ уодæгасæй бакæнун, уæд дин дæ фагæ фудтæ бæргæ 
фæййинун кæнинæ, фал!.. Ме ’фсæддонтæй мин миней бæрцæ 
ниццагътай æма дин æхсæз мин фуди бæргæ фæцайнæ. Хумæ- 
тæги мин «уæхе си гъæуай кæнтæ», зæгъгæ, нæ фæдзахста Тæ- 
мерлан. Цайуаг уи куд нæбал уа, уотæ дæр уæ хумæтæги нæ 
цæгъдун кæнуй. 
Самели ин, кæсгæ дæр имæ нæ кæнгæй, дзуапп равардта: 
— Дæ эмири бунат бæргæ бæрзонд æй, дæ бæх дæр бæргæ 
бæрзонд æй, фал дæ зунд ба уони бæрзæндæмæ нæ хъæртуй. 
Самелий, еци зæгъдтитæ Эмини, лæдзæгæй ниццæвæгау, 
бæргæ фæрресун кодтонцæ, бæргæ ма имæ рауозгæлдтитæ код- 
та, фал ин ци гæнæн адтæй. Æхе раздахта ма е ’фсæдти тумугъ- 
мæ бацудæй. 
69 

Минкъий фæстæдæр ба е ’фсæдтæн сæ еу æрдæг ниууагъта 
ами мæрдтæ æвæрун æма сæбæл сикъитæй туппур кæнунмæ. 
Æхуæдæгка е ’фсæдти иннæ æрдæги хæццæ рандæй Тæмерлани 
размæ. Æфсæдти астæу бæхтæбæл хастонцæ Самели æма иннæ 
уацайрæгти дæр. Еци изæр, Тæмерлан нæевдæлон адтæй. Фал 
иннæ сæумæ ба æ размæ æрбакæнун кодта Самелий. 
Тæмерлан бабæй, фулдæр хæттити куд, уотæ аци хатт дæр, 
æ къибиткæмæ хæстæг горцъебæл фæзæбад кæнгæй, мæстæй- 
дзаг каст кодта зæнхæмæ. Уацайрæгтæ æма цийфæнди тæссаг 
æзнæгтæ, дæр æ размæ хъадамати кæнун ке некæд уарзта, уомæ 
гæсгæ имæ дууæ хъалаури æрбакодтонцæ Самелий æнæ хъада- 
матæ æма къохтæ уæгъдæй. 
Тæмерланмæ æрбахæстæг уогæй, хъалауртæ сæ уæрагисæр- 
тæбæл æркувтонцæ. Фал Самели ба æ сæр дæр не ’ркъолæ код- 
та. Хъалауртæ имæ фæллæбурдтонцæ, æ усхъитæбæл ин фæх- 
хуæстæнцæ æма æй æ уæрагисæртæбæл æрбадун кæнунмæ гъав- 
тонцæ, фал син Самели, сæ дууей дæр еувæрстæмæ фентъухти- 
тæ кодта. Æрбацудæнцæ имæ цуппар лæгмари, сæ еуемæй се 
’ннæ тухгиндæр ка адтæй, уæхæнттæ. Бзергæ ин райахæстонцæ 
æ цæнгтæ, бæргæ ибæл архайдтонцæ æрбадун кæнунбæл, фал 
уонæн дæр нæ бакумдта. Æ хæццæ тохæнтæ кодтонцæ, цалин- 
мæ сæмæ Тæмерлан æ къохæй райамудта, «рандæ уотæ», зæгъ- 
гæ, уæдмæ. Хъалауртæ ку рандæ æнцæ, Самели еунæгæй ку 
райзадæй, уæд Тæмерлан фæдздзурдта Эминмæ дæр. Æмвæр- 
стæ сæ æрлæуун кодта æма сæ дууемæ дæр листæг цæститæй 
уозгалд каст кодта. Æрмæст Эминмæ кæсгæй, е ’рфгутæ нил- 
хийтæ уиуонцæ, Самелимæ кæсгæй ба, се ’лхийтæ райхæлион- 
цæ. Еу цæйдæрбæрцæ рæстæги фæсте Эмини бафарста: 
— Уæ дууемæй уæлахездзау ка æй? 
Самели уæхæн фарст нæ хизта, уæдта си еци фарст цидæр 
тас бауагъта. Уомæ гæсгæ ци дзуапп равардтайдæ, уой нæ лæ- 
дæрдтæй. Фал си паддзæхти паддзах æ берæгъи каст ку нæ еуварс 
кодта, уæдта налат дзуапп равардта: 
— Уацайраг ка иссæй, е нæ фæууæлахез æй, нæ хуцауæмсæр 
паддзах. 
Эмини налат дзуапп Тæмерлани зæрдæмæ фæццудæй æма æ 
цæсгони ’лхийтæ райхæлдæнцæ, фал загъта: 
— Дæ дзуапп циргъзунд дзуапп æй, фал уæлахездзау ба æй 
Самели. Æ дууæ мин æфсæддон къуарæй дин дæ аст мин æф- 
сæддон бал ниддæрæн кодта. Ниццагъта дин си æхсæз минемæй 
фулдæр. Рашид-хани æфсад дæ ку нæ фæййервæзун кодтайдæ, 
уæд уацайраг иссайсæ ду. О, о, ду! Уотæ æнæцъагъуæ, уотæ 
фæлмаст разиндзæнæ, уой æнгъæл нæ адтæн! 
70 

— Нæ хуцауæмсæр паддзæхти паддзах, аци аланти æфсæдтæ 
цидæр æндæрхузи, цидæр уæлдай дессаги æфсæдтæ æнцæ. То- 
хунмæ сæмæ цидæр устур дæсниадæ, налатдзийнадæ æма бæгъа- 
тæрдзийнади сосæгдзийнæдтæ ес. Мæнмæ гæсгæ, мах еци со- 
сæгдзийнæдтæ нæ гæмæрзæ кæнæн æма нин уомæ гæсгæ уæхæн 
устур зæрантæ исаразунцæ. 
— Эмин, дæ гъудитæ æма дæ хатдзæгтæ раст ке æнцæ, уомæ 
гæсгæ дин дæ ацибонигкон фæххуæрд æма æгади ниссаст ме 
’хсæз мин æфсæддоней мæлæт хатир кæнун! Мæн сæдæ, кенæ 
мин æфсæддоней аргъ ка уа, уæхæн уæлахез фондз-æхсæз мин 
æфсæддоней аргъæй нæ гъæуй. Уæхæн уæлахез уæлахез нæй. 
Уæхæн уæлахез дæлахез æй. Цæмæй идардæр уæхæн дæлахез- 
тæ мабал уадзæн, уой туххæй нæ гъæуй аланти æфсæддонти 
тугъдон дæсниадæ æма фæлтæрддзийнадæ, налатдзийнадæ æма 
бæгъатæрдзийнадæ лæмбунæг исахур кæнун æма райсун. Еци 
ахсгиаг гъуддаг исаразуни фæдбæл æз цийфæндуйæй дæр уаца- 
ри райсун кодтон мæнæ Самелий е ’фсæддон æмбæлттæй еу къу- 
арей хæццæ. Уацари мæмæ æй æ хуæдæййевæг силгоймаг дæр 
æма, гъе, уонæй испайда кæнун гъæуй. Мæнæ нин Самели æма 
е ’мбæлттæ сæ тугъдон дæсниадæ æма фæлтæрддзийнадæбæл 
ахур кæндзæнæнцæ нæ эмирти, сæ хуæдæййевгути æма уонæй 
дæлдæр къамандæгæнгути. Сæ еци дæсниадæ æма бæгъатæрд- 
зийнадæ гъæуама æвдесонцæ, тугъди бацæугæй дæр æма сæ инон- 
цæ, ахур кæнонцæ не ’фсæддонтæ, — дзурдта Тæмерлан æма еу 
цæйдæрбæрцæ рæстæг ниссабур æй. Уой фæсте ба исистадæй, æ 
фарсбæл баст ронæ æма хъæма барæвдзитæ кодта, уæдта Саме- 
лий, листæг имæ никкæсгæй, бафарста: 
— Мæнмæ гæсгæ, балæдæрдтæ нæ дзубанди æма нæ фæн- 
дæнттæ, амонун дин сæ нæбал гъæуй? Рафæрс-бафæрс кæнун- 
мæ дæ нæ гъавæн. Мæнæ Эмини бæрнæхсти цо. Дæхецæн дин 
иснисан кæндзæнæй хецæн къибиткæ. Хуæрдæ æма дин мах 
æфсæддон дарæс уодзæнæй. Уодзæнæй дин гъæуайгæстæ. Кæд 
дæхе хуарз дарай æма де ’хæстæ хуарз æнхæст кæнай, уæд дин 
фæсдзæуинттæ дæр ратдзинан. Барæ дин ратдзинан де ’мбæлт- 
тæ æма дæ хуæдæйевæг кизги хæццæ фембæлунæн дæр. Æр- 
мæст уи минкъийдæр æнаккак миуæ еске ку ракæна, уæдта — 
мæлæт. Уæ еугурей ихæстæ дæр, уæлдайдæр ба дæу ихæстæ 
уодзæнæнцæ мæн æфсæдти еуæй-еу къамандæгæнгути тугъдон 
дæсниадæбæл ахур кæнун. 
Самели федар æууæндтæй, ардигки æгасæй ке нæбал раер- 
вæззæнæй, мæлæт æй ке хезуй, уобæл. Уомæ гæсгæ ба æхе дар- 
дта сæрбæрзонд, æндиуд æма уæздан. Тæмерлани æвзаг тæтæй- 
раг æвзагмæ хæстæг ке адтæй, уомæ гæсгæ ин æ дзубандитæ, æ 
71 

фарст æма æ фæндæнттæ дæр дзæбæх балæдæрдтæй, фал уæд- 
дæр загъта: 
— Дæ фарстатæ дæр, уæ дзубандитæ дæр уин нæ балæдæрд- 
тæн, уе ’взаг уин нæ лæдæрун. 
Гъуддаг балæдæргæй, тæмерлайнæгтæ уайтагъддæр еу алай- 
наг борхелæ, губур мæкъур, еминæхуз лæг æрбалæуун кодтон- 
цæ тæлмаци кæнунмæ æма и дзубанди нæуæгæй райдæдта. И 
тæлмацигæнæг ин Тæмерлани фарст æма зæгъдтитæ ку ратæл- 
маци кодта, уæд Самели загъта: 
— Тæмерлан, дæхе Хуцауи минивар ку хонис, æма е кæд 
мæнгæ нæй, уæд ди, Хуцауæй корæгау, корун æма мин мæнæ 
аци куйи ма инун кæнæ! Мæнæ уæ алайнаг тæлмацигæнæ- 
гæй зæгъун. Æз æ адæми ка рауæйæ кæна æма адæми цифуд- 
дæр æзнагæн дæлбареуæг ка кæна æ адæми нихмæ, уой адæй- 
магбæл нæ нимайун. Рандæ мин æй кæнтæ мæ разæй. Мæхуæ- 
дæг уæ хæццæ дзордзæнæн тæтæйрагау. Уотæ ку нæ бакæ- 
найтæ, уæд уин уæ фæрститæй еунæгбæл дæр дзуапп нæ 
ратдзæнæн. 
— Самели, æвæдзи ди не ’руагæс кæнуй састи бунати ке дæ 
æма уацайраг ке дæ, е? — бафарста æй Тæмерлан æма æ фарст- 
бæл бафтудта: — Ами фарстатæ æз дæттун, кæмæн ци кæнгæ 
æй, уони æз амонун. 
Тæлмацигæнæг Тæмерлани еци зæгъдтитæй фегъæлдзæгдæр 
æй, æ медбилти байдзулдæй, æ усхъитæ фæббæрзонддæр кодта 
æма Самелимæ цидæр уæлбекъон каст æрбакодта. Самели имæ 
уотæ хъæбæр рамæстгун æй æма æхе нæбал ниууорæдта. Бæхи 
фæрскъитæ, кенæ фæйнæг ци тумбул къохи цæфæй саста, уомæй 
ин æ кæмботтæ уотæ тухгин ниццавта æма, зæнхæбæл нæбал 
рамбæлгæй, цалдæр метри ратахтæй. Е ’фсæртæ ниппурхæ æнцæ, 
æ сæри магъз низмалдæй, æ уолæфт фехгæдта æма змæлгæ дæр 
нæбал искодта. 
Хъалауртæ æрбакалдæнцæ, Самелибæл æрбатумугъ æнцæ æма 
ин æ къохтæбæл æрхуæстæнцæ. Фал æй, Тæмерлани амундмæ 
гæсгæ, фæууагътонцæ æма сæхе еувæрстæмæ райстонцæ. Ах- 
мет-бей ба тæлмацигæнæгмæ хæстæг бацудæй, листæг имæ ник- 
кастæй, æ къахæй æй бансуститæ кодта æма мард ке адтæй, уой 
ку базудта, уæдта «рандæй кæнтæ», зæгъгæ, райамудта хъала- 
уртæмæ. 
Бæрæг адтæй, Тæмерлан Самелимæ ке не ’смæстгун æй, е. Æ 
медбилти куйи идзулдау байдзулдæй. Уой фæсте Самелимæ 
листæг никкастæй æма исдзурдта: 
— Нæ дзубанди хæссæн идарддæр. Хезун дзуапп мæ фæр- 
ститæбæл. 
72 

— Тæмерлан, æз састи бунати дæр нæ дæн, уæдта уацайраг 
дæр нæ дæн. Æцæг алайнагæн уæн ес фæммард уæн, фал ин 
басæттæн æма уацайраг уæн ба нæййес. Æцæг алайнагæн хъада- 
мати дæр, уæрми дæр, гурæй, иуæнгтæй уацайраг ку уа, уæд- 
дæр, зæрдæй æма уодæй уацайраг уæн некæд ес. 
Тæмерлан дууердæмæ рацо-бацо ракодта, уæдта сабургайго- 
мау загъта: 
— Æгас ке нæбал уодзæнæ рæхги, е исбæрæг æй, фал мæлæт- 
мæ хæлæф ма кæнæ. Цард æнæуой дæр æгæр цубур ку æй, 
рæстæг нæ æнæуойдæр мæрдтæмæ думгау ку скъæфуй, уæд ма 
имæ ду ба кумæ хæлæф кæнис. Уой бæсти расагъæс кæнæ. Тæ- 
тæйрæгти фарс уни бæсти мæн фарс цæмæннæ дæ? Æз куд ба- 
зудтон, уæдта æй ду дæр куд зонис, уомæ гæсгæ сумах бабун 
кодтонцæ тæтæр-мангойлæгтæ æма уин мæнæ нур дæр етæ ку 
æстегъунцæ уæ цар. Етæ уæ ку бацарæфтуд кодтонцæ, етæ уæ 
ку нæ уадзунцæ уæ къæхтæбæл ислæуун, уæд уони фарс цæмæ 
тохетæ мæн нихмæ? 
— Тæмерлан, дæу философимæ гæсгæ, ду мах ервæзунгæнæг 
дæ. Мах фæййервæзун кæнунмæ иссудтæ ардæмæ. Æма ма нæ 
уæд цæгъдгæ ба цæмæ кæнис? Ци дин хилæ кæнунцæ нæ сувæл- 
лæнттæ, нæ силгоймæгтæ, нæ зæрæндтæ? Кæд нæ ервæзунгæ- 
нæг дæ, уæд нин нæ гъæутæ æма нæ сахартæ цæмæ пурх кæнис, 
цæмæ содзис? 
— Мæнæ дæу хузæнтти бæлахæй! Дæу хузæн æдули бæгъа- 
тæрти бæлахæй! Тохунмæ дæсни айтæ, о. Фал политикон æгъ- 
дауæй ба æдули айтæ. Мæн нихмæ ка тох кæнуй, етæ æдулитæ 
æнцæ, етæ Хуцауи нихмæ тохгæнгутæ æнцæ æма мæлæт ерун- 
цæ! — рамæстгун уогæй нигъгъæртæ кодта Тæмерлан. 
— Фусæн ци уæлдай æй, цъæх берæгъ æй бахуæра, æви сау 
берæгъ? Тæтæйрæгтæ нæ уæддæр абони цæгъдгæ нæбал кæнун- 
цæ. Ду ба нæ дзурун цагъд кæнун кæнис, æма уæд уотемæй 
махæн ци кæнгæ æй? Адæми бунтон æнæзунд æнгъæл ма уо. 
Тæтæйрæгти нихмæ адæми ервæзун кæнунбæл ке нæ, фал адæ- 
ми уони дæлбарæй дæхе дæлбарæ кæнунбæл ке тохис, уой лæ- 
дæрунцæ. Уæдта нури рæстæгути нæ адæмтæ, тæтæйрæгтæн 
хъалонтæ федгæй дæр, кæрæдзей æрлæдæрдтæнцæ æма сæ цар- 
ди гъуддæгтæ кæнун райдæдтонцæ. Раеудагъ æй сабур цард. 
Ирæзунцæ нæ гъæутæ, сахартæ. Цард хуæздæргæнгæ цæуй. Нæ, 
Тæмерлан, ду адæми тæтæйрæгти дæлбарæй ервæзунгæнæг нæ 
дæ. Ду фудгæнæг дæ. Марæг дæ. Æзнаггадæгæнæг дæ. Адæм- 
тæн се ’лгъист дæ! — дзурдта Самели æма ма никкидæр цидæр 
зæгъунмæ гъавта, фал имæ гали асæ цалдæр æфсæддони æрбау- 
73 

адæнцæ, дæлгоммæ æй зæнхæбæл æрхъан кодтонцæ æма æй ман- 
гойлаг мард кæнунмæ гъавтонцæ. Фал бабæй сæмæ Тæмерлан æ 
къохтæй цидæр райамудта æма æй исуагътонцæ. Самели феста- 
дæй, æ дарæстæ барæвдзитæ кодта æма бабæй бæгъатæр лæуд 
æркодта. 
Тæмерлан дзæвгарæ рæстæг неци дзурдта. Цæбæлдæр мæс- 
тгун сагъæстæгæнгæй, сабургай рацо-бацо кодта. Самели си хиз- 
та æрмæстдæр еунæг дзурд — «мæлæт!» Е ’мбæлттæ дæр хиз- 
тонцæ еци сау, инæйнон, ресагæ дзурд. Самелимæ ма фæззин- 
дтæй раледзуни гъуди дæр, фал тарстæй, ледзгæй фæммард 
унæй æма уой ба æ сæрмæ нæ хаста. Æ зæрди æрбафтудæй æ 
фиди загъд, ледзгæй ка фæммард уа, уой мард æгадæ æй, зæгъ- 
гæ. Æрæгиау Тæмерлани загъдмæ гæсгæ Зæрийни дæр ку ра- 
кодтонцæ, Самелий фарсмæ æй ку æрлæуун кодтонцæ, уæд 
Тæмерлан загъта: 
— Хæрæг билæй ку гæлдзай, уæд билæрдæмæ изазгæ нæй, 
фал рæбунæрдæмæ æма уæд æхуæдæг æхе рагæлдздзæнæй. 
Сумах хæццæ дæр уотæ æрхайгæ æй, æвæццæгæн. Фæстаг фа- 
дуат ма дин дæттун, Самели, де ’фсæддон хуæдæийевæги хæц- 
цæ цард цæрун æма ме ’мтохгæнгутæ исунæн. 
Самели Зæрийни ку райидта, уæд, еуемæй, бацийнæ кодта, 
æгас ма ке æй, уобæл. Иннемæй ба, мæти бафтудæй æверхъау 
æфхуæрд æма æй æверхъау мæлæт ке хизтонцæ, уони лæдæр- 
гæй. Уайтагъддæр æ медхурфи бурдæнтæ исистонцæ æ сагъæс- 
тæ, æ гъудитæ, æ фарстатæ, æ фæндитæ Зæрийни ести хузи 
фæййервæзун кæнунбæл. Еци медхурфи бурдæнтæ, æндæмæ не 
’вдесгæй, сабургайгомау, æ раззаг дзубандитæй дзæвгарæ фæл- 
мæндæр гъæлæси уагæй загъта: 
— Тухгин æма разагъди Тæмерлан, дæу хузæн æнæкæрон 
устур паддзахеуæггæнгутæбæл тæккæ устурдæр бæллæхтæ æма 
рæдудтитæ сæ хуæдæййевгутæ æма се ’мунафгæртæ æруадзун- 
цæ, æгæр сæбæл ку феууæндунцæ æма сæмæ æгæр ку фегъосун- 
цæ, уæд. Аци кизги дин æфсæддон æма мæн хуæдæййевæг ка 
исхудта, етæ дæ сайгæ кæнунцæ. Мæнгæдтæ дин дзорунцæ, 
цæмæй дæ цæсти сæ кадæ исбæрзонд кæнонцæ, гъома аланти 
устур æфсæддон бали къамандæгæнæги хуæдæййевæги уацай- 
рагæй æрахæстан, зæгъгæ, уомæй. Аци кизги æз зонгæ дæр нæ 
кæнун, ингæ дæр æй некæд фæккодтон. Уæдта мæнæн силгой- 
маг хуæдæййевæг некæд адтæй. Мæнгæдтæ дин дзорунцæ. 
, — Æргом мæнгæдтæ ду дзорис! Мадта уæд æфсæддонти хæц- 
цæ цæмæ адтæй? Æфсæддонти хæццæ уацайрагæй ист цæмæ 
æрцудæй?! — æ фурмæстæй æ цæститæ ниссурх æнцæ, уотемæй 
загъта Ахмет-бей. 
74 

— Сумах æма мах æфсæддонти тугъди сахарæй ледзæг адæм 
æма æфсæддонтæ куд исæмхæццæ æнцæ, уой уæхуæдтæ дæр 
хуарз ку идтайтæ, уæд ма уæхæн фарстатæ цæмæ дæдтис? 
Тугьди æмхæцци ка æфсæддон, ка хумæтæг адæймаг, ка су- 
вæллон, ка зæронд, — бæрæг ку нæбал адтæнцæ. Сумах æф- 
сæддонтæ æмхузæн æгъатирæй ку цагътонцæ мах æфсæддон- 
ти дæр æма сахари цæргути дæр уой нæ идтай? Хаттæй-хатт 
ба ма сæ фур карзæй кæрæдзей дæр ку рамарионцæ, — дзурд- 
та Самели. 
— Кизгæ, ду ба ци зæгъдзæнæ? — бафарста Тæмерлан. 
— Ци зæгъуйнаг дæн... Цагъайрагмæ ка игъосуй. Цагъайраг- 
бæл ка æууæндуй. Æз уæртæ, Тæтæртуппæй минкъий уоддæр 
ци минкъий гьæу адтæй, уордигкон дæн. Тæтæртупмæ æрба- 
лигъдан æхсæвæ. Мæнæй уотæ, аци сахармæ сумах бон нæ бау- 
одзæнæй бампурсун æма мæхе багъæуай кæндзæнæн, зæгъгæ, 
уой æнгъæлдзауæй. Æз æфсæддон некæд адтæн. Мæнæ, Самели 
ке хонетæ, уой фæсмæргæ дæр нæ кæнун, ингæ дæр æй некæд 
фæккодтон. 
Еци æцæгхуз дзубандитæ æма дзуæппитæмæ байгъосгæй, 
Тæмерлан нигъгъос æй, уæдта Ахмет-беймæ уозгалд каст ник- 
кодта. Еци уозгалдæй фæттæрсгæй, Ахмет-бей федарæй загъта: 
— Уæ, нæ хуцауæмсæр паддзах, нуртæккæ Самели æма мæнæ 
аци кизги мæнгæдтæ æма налатдзийнадæ еунæг фарстайæй ра- 
бæрæг кæндзинан. 
— Циуавæр фарстайæй? — фæккодта Тæмерлан. 
Ахмет-бей кизгæмæ хæстæг бацудæй, е ’фсæддон салбари 
æфцæкъуа ин æ дууæ æнгулдземæй райвазта æма бафарста: 
— Самели, мæнæ аци æфсæддон дарæс аци кизи уæле ке æй, 
е ба, цума, ци амонуй? Еци æфсæддон дарæс ци кизги уæле æй, 
е æфсæддон ке æй, уобæл ма, миййаг, дзорун ести гъæуй? 
Тæмерлан ма кизгæ ’рдæмæ еунæг уозгалд ракодта, уæдта 
фæгъгъæр кодта: 
— Радзор-бадзор фæцан. Аци кизги рарвететæ дæлæ ме ’фсæд- 
донтæмæ. Уадзæ æма ибæл сæхе рæвдауонцæ. Уой фæсте ба — 
мæлæт! 
Зæрийнæбæл дууæ æфсæддони куд фæххуæстæнцæ æма æй 
еуварсмæ куд фæккодтонцæ, уотæ Самели Тæмерланæн карзæй 
бауайдзæф кодта: 
— Тæмерлан, мæнæ дæхуæдæг инис, дæ рæстдзийнадæ куд 
æнæраст æй, уой. Ескети мæнгæдтæ æма ескети сайдæй куд сайд 
цæуис, уони дин гъæуама Хуцау ма ниххатир кæна. Уæд ма 
уотемæй куд Хуцауи минивар дæ зæнхон адæммæ? Аци кизгæн 
75 

дæ карз тæрхони рæстдзийнадæ нæййес æма дин ескæд æ тæ- 
регъæд федгæ уодзæнæй. 
— Кæд дæу рæстдзийнадæ растдæр æй, уæд мæ мæнæ нур- 
тæкки баууæндун кæнæ, — фæккодта Тæмерлан. 
— Разагъди Тæмерлан, кæд дæ мæнæ нуртæкки аци кизгæ 
æфсæддон дæр ке нæй, мæн хуæдæййевæг дæр ке нæй, æвуд 
æма хумæтæг адæймаг ке æй, уонæбæл баууæндун кæнон, уæд 
æй иссæребарæ кæндзæнæ æма рауадздзинайтæ. Кæд нæ, уæдта 
мæнæн дæр æма уомæн дæр истæрхон кæндзæнæ мæлæт, — загъта 
федарæй Самели. 
— Игъосун дæмæ, — загъта Тæмерлан. 
— Мадта кизги фæстæмæ æрбакæнтæ æма мæмæ байгъосетæ, 
— загъта Самели. 
Зæрийни фæстæмæ ку æрбакодтонцæ, уæд Самели идард- 
дæр дзурдта: 
— Аци кизгæбæл æфсæддон дарæс уомæ гæсгæ ес æма нур- 
тæккæ махæн нæ фулдæр силгоймæгтæ алкæми дæр дарунцæ 
ауæхæн дарæс. Е мах силгоймæгтæн сæ национ дарæс æй. Фул- 
дæр ба уæхæн дарæс дарунцæ æндæр-хуæздæр дарæс син ке нæй- 
йес, уомæ гæсгæ. Ка мæбæл не ’ууæндуй, етæ фæйинæнтæ дæлæ 
гъæути æма сахарти силгоймæгти дарæс. Е еу гъуддаг. Иннæ 
гъуддаг. Зонетæ, æвæдзи, мах — аланти адæммæ, кизгæ, силгой- 
маг æфсæддон ку исуй, уæд ин æ галеу дзедзе лух ке фæккæ- 
нунцæ, уой. Цæмæй æй саздахъæй æхсунмæ ма хъор кæна, уой 
туххæй. Корун æма аци кизги реутæ фæййинетæ. Кæд æ галеу 
дзедзе лухгонд уа, уæд æфсæддон æй æма махæн — мæлæт. Кæд 
нæ, уæдта куд бадзубанди кодтан, уотæ! 
Тæмерлан Самелимæ налат каст бакодта, уæдта ма аци хабар 
берæ хæтти ке фегъуста, уобæл сагъæс кæнгæй, кизгæмæ хæс- 
тæг бацудæй, æ уæллаггури реу ин урдугмæ æррæдувта æма 
дессаги рæсугъд, устур дзедзетæ, сæ дууæ дæр ку фæззиндтæн- 
цæ, уæдта æхе раздахта. Еу цæйдæрбæрцæ рæстæг рацо-бацо 
ракодта, уæдта Ахмет-бейæн федарæй загъта: 
— Аци кизгæ сæребарæ æй. Рарветæ æй, кумæ æй фæндуй, 
уордæмæ. Æрмæст æй не ’фсæдтæй еуварсмæ цалдæр километ- 
рей идардæн фæххонун кæнæ дæ зæрдæ кæбæл дарис, уæхæн 
цалдæр æфсæддоней хæццæ. Фæдзæхсун уин: ести ибæл ку 
æрцæуа, уæд дзуапп дæуæй агордзæнæн. Балæдæрдтæ? 
Зæрийнæ æфсæддонти хæццæ гъæдæ ’рдæмæ ку раевгъудæй, 
уæдта Тæмерлан Самелимæ æхе рахадта æма ин загъта: 
’ — Исони уæнгæ ма дин басагъæс кæнунмæ рæстæг дæттун. 
Кæд исон хорискасти мæ фæндонбæл аразий дзуапп зæгъай, уæд 
дæ нивæ. Кæд нæ, уæдта — æнæзуидон мæлæт. 
76 

Куддæр уотæ исдзурдта Тæмерлан, уотæ къамбеци асæ цуп- 
пар æфсæддони æрбауадæнцæ, Самелий къохтæбæл ниххуæс- 
тæнцæ æма æй еуварсмæ еу къибитки фæммедæг кодтонцæ. 
Ами ин æ къохтæ æма æ къæхтæбæл федар æма уæззау хъада- 
матæ бакодтонцæ æма æй зæнхæндзæр исбадун кодтонцæ. Ку 
райзæр æй, уæдта ин дон къосидзаг æма тæмбæли æрдæг балæ- 
вардтонцæ. 
Ами сæумæмæ бадгæй, Самели цæбæлдæрти фæссагъæстæ 
кодта, цитæ æ зæрди æрæфтудæй, ци бæлдтитæ имæ зиндтæй, 
ци евгъуд хабæрттæ имиста, уони еугурæй фæффинсæ, уæд си 
рауаидæ æнæгъæнæ киунугæ. Устур æхцæуæндзийнадæ ин ад- 
тæй, Зæрийни ке фæййервæзун кодта, е. 
Самели ма кæд æригон адтæй, æдеугурæй ибæл æртии анзи 
цудæй, уæддæр царди берæ зинтæ, берæ хуæрзтæ, берæ ха- 
бæрттæ бавзурста æма фæййидта. Берæ хабæрттæ æрæфту- 
дæй æ зæрди. Биццеу ма ку адтæй, уæд æ фиди хæццæ куд 
рандæ уидæ «тæтæйрæгтæ марунмæ». Уотæ хундтæй уæд тæ- 
тæйраг хъалонесгутæ æма тухæгæнгути нихмæ сосæг-пæрти- 
занон тох. 
Тæтæйрæгтæ къуæрттæй сæ бунæттон хецæутти ихæслæвæр- 
дмæ гæсгæ, фулдæр хæттити ба сæхе фæндонæй рацæуонцæ гъæ- 
утæмæ, минкъий стантæмæ хъалонтæ æмбурд кæнунмæ æма сæхе 
уагæвæрдтæ федар кæнунмæ. Сæ «Сугъзæрийнæ Ордай» за- 
къæнттæмæ гæсгæ син барæ лæвæрд адтæй, кæд сæ фæндæ ад- 
тайдæ, уæд кæцифæнди гъæумæ дæр бацæун æма си хъалонтæ 
æрагорун. Циуавæр æма цæйбæрцæ хъалонтæ, уони дæр сæху- 
æдтæ æвардтонцæ. Хаттæй-хатт уотæ рауаидæ æма алли мæйæ 
дæр æрбацæуиуонцæ гъæумæ æма æмбурд кодтонцæ алли бий- 
нонтæй дæр — кенæ фус, кенæ сæгъæ; алли бийнонтæй дæр цал- 
дæр цигъди, пут тиллæг, фуси, кенæ сæгъи цар; алли гъæуæй 
дæр 2—5 æдрæвдзæ бæхи, 10—20 саздахъи æд фæттæ. Уæхæн 
хъалонтæ ка нæ фиста, уонæн ба син барæ адтæй нæмун, цагъ- 
айрагæй фæттæрунæн, уæйæ сæ кæнунæн, сæ хæдзарæ син ба- 
содзунæн, сæ фиди син рамарунæн. 
Уæлдай бæлах ба адтæй, силгоймæгтæ-кизгуттæн син тухæ 
кæнуни барæ ке адтæй, е. Тæтæйраги зæрдæмæ кизгæ ку фæц- 
цудайдæ, уæд ин барæ адтæй батухæ кæнунмæ, кенæ ба æй æхе- 
цæн цалдæрæймаг уосæ искæнунæн. Тæтæйраги ка ниццавтай- 
дæ, уомæн ба æ тæрхон марун адтæй. Аци æма ма нигки берæ 
æндæр фуддзийнæдти нихмæ сосæг тох кодтонцæ алайнæгти 
раззагдæр лæгтæ æма кизгуттæ. Сæ еци тох хундтæй «тæтæй- 
рæгти марун». Берæ хæтти уæхæн тæтæйраг къуæртти алайнаг 
бæгъатæртæ æрахæссиуонцæ æма сæ ниццæгъдиуонцæ, кенæ ба 
77 

сæ дони бакалиуонцæ. Уæлдай карз иссæй еци «тæтæйрæгтæ 
маруни» архайд а фæстаг æнзти. Уомæ гæсгæ ба тæтæйрæгти 
еци фудмиутæ дзæвгарæ фæмминкъийдæр æнцæ. 
Самелий зæрди æрæфтудæй еу хатт, — биццеу ма ку адтæй, 
уæд æ фидæ æма сæ гъæуккаг цалдæр лæгей хæццæ куд æрахæ- 
стонцæ уæхæн тæтæйраг къуар, адæмæй ци циййес фембурд 
кодтонцæ, уони син куд байстонцæ, сæхе ба син цæугæдон Ку- 
мæмæ куд фæккалдтонцæ, еци хабар. Æ фидæ ин фиццагдæр 
хатт уæд загъта «Биццеу, галгъæдæ уæсийнæбæл бæрæг æй, мæ 
зæрдæ дæмæ рохс кæнуй». 
Еци еугур хабæрттæбæл гъуди кæнгæй, имæ фæззинидæ 
Тæмерлани фарс исун æма а рæбунтæ тæтæйрагæй кадæр ес, 
уони ниццæгъæдунбæл исарази ун. Фал æхе ку бафæрсидæ, тæ- 
тæйрæгтæ æма тæмерлайнæгтæй ка зиандæр æй абони, ка си 
зиандæр уодзæнæй исон нæ алантæн, зæгъгæ, уæдта дзуапп ад- 
тæй еунæг — нуртæкки нин Тæмерланæй æзнагдæр неке æй. Фал 
дессаг адтæй, мæнæ нур дæр Тæмерлани 200 мин æфсæддоней 
нихмæ алайнаг æфсæдти къуæрттæ нæ, фал æгас Цæгат Кавка- 
зи цидæр адæмтæ ес, уони æфсæдтæ ку баеу уонцæ, уæд уони 
бон дæр ке неци бауодзæнæй, уобæл куд нæ сагъæс кæнуй, е. 
Дессаг адтæй, еци лæдæрд алайнаг æфсæдти разамонгутæмæ куд 
нæ адтæй, е. Дессаг адтæй, алайнæгтæмæ еу политикæ, еу зун- 
дарæхст ке нæ адтæй, е. 
Æппунфæстагмæ, æмбесæхсæвæй ку ракиудтæй, æрмæстдæр 
уæд рафунæй æй æма фæййидта цубур фун. Цæветтонгæ имæ æ 
мадæ Гуæдза æрбацудæй, æ къохбæл ин сувæллонбæл хуæцæ- 
гау рахуæстæй æма æй цидæр цъифдзæститæбæл худта æма худта. 
Берæгътæ 6а сæмæ цума алли рдигкитæй лæбурдтонцæ æма 
ниудтонцæ. Ку фегъал æй, уæд æ еугур гъудитæ дæр еци фун- 
бæл иссæнцæ. Фæндæ æй адтæй цума, аци фун ци амонуй, уой 
балæдæрун, фал еу бæлвурд лæдæрдмæ æрцæун ба æ бон нæ 
адтæй. Уæд дин имæ еу афони фæззиндтæй раледзуни гъуди 
дæр. Аци гъуди, исæнхæст кæнæн кæмæн нæййес, уæхæн ке 
адтæй, уой хуарз лæдæрдтæй, фал æй уæддæр и гъуди уæгъдæ 
нæ уагъта. Исон æй мæлæт ке хезуй, уой лæдæргæй æй еци 
гъудитæ уæгъди нæ уагътонцæ. Уæддæр мæлгæ æма мæлгæ, бав- 
зарон раледзун, зæгъгæ. Æ еци гъудий фæдбæл æрцудæй бæл- 
вурд хатдзæгмæ: ку нæ раледзон — мæлæт, ку раледзон — мæ 
фæййервæзт; ку мин нæ бантæса фæлледзун, уæддæр — мæлæт. 
Цийфæнди дæр бавзарон раледзун, зæгъгæ, баунаффæ кодта 
æхецæн æма райдæдта архайун. Райдæдта æ къохтæ баст кæ- 
мæй адтæнцæ, еци гæрзин бæндæн æ дæндæгутæй æхсинун. 
Æхсидта æй æма æхсидта. Уотæ карз æй æхсидта æма æ дæндæ- 
78 

гути тог уайун райдæдта. Æппунфæстагмæ, æхуæдæг дæр куд 
не ’нгъæл кастæй, уотæ бæндæн бахсидта æма æрихалдæй. Ису- 
æгъдæ æнцæ æ къохтæ. Æ къæхтæбæл ба конд адтæй дууæ æс- 
тавд мехемæй конд хъадама. Мехтæ хурфæрдигки амад адтæн- 
цæ æма дууе рдигки æ фадигъолтæбæл баст адтæнцæ федар 
гæрзин бæндæнемæй. Сабургай-сабургай райхалдта аци хъада- 
ма дæр. Исуæгъдæ æнцæ æ къæхтæ дæр. Æ къохтæ æма æ къæхтæ 
исуæгъдæ кæнгæй, сабургай исистадæй, урзацауæй райдæдта 
агорун къибитки фæрстæ æма буйнагæй æмбæрзт дуар. Иссир- 
дта дуар, æма дуарбæл æмбæрзт ци буйнаг адтæй, уой рази- 
хъир кæнгæй, сабургай ракастæй æндæмæ. Къибитки æндегкæй 
уотæ тар талингæ нæ адтæй. Æрæстæфтæй дууæ хъалаури. Бад- 
тæнцæ къибитки дуари фæрстæмæ æма рæхтæнцæ. «Гъе нур ма 
мин Хуцау кæд цард дæдтуй, уæд дуарæй хъалаурти астæути 
æндæмæ рабурон æма идарддæр 6а æнцондæрæй рандæ уодзæ- 
нæн», — гъуди кодта æхецæн æма сабургай, золкъæй дæр са- 
бурдæр, æ губунбæл лæсун райдæдта. Бæргæ ралæстæй æртæ- 
цуппар метрей бæрцæ, фал еу хъалаур фегъал æй æма фæгъ- 
гъæр кодта, фегъал æй иннæ хъалаур дæр. Дууемæй ибæл сæхе 
ниццавтонцæ, æ цæнгтæ ин ниййахæстонцæ, исбæдтунмæ æй 
гъавтонцæ, фал си неци уадæй. Самели сæбæл тухгиндæр код- 
та. Минкъийма, уæд си Самели сæ еуей фарсæй церхъ фелвас- 
тайдæ æма сæ дууей дæр фæммæрдтæ кодтайдæ. Фал уæдмæ 
фæстети æрбауадæй еу æндæр хъалаур æма ин фæсте рдиги æ 
сæр уæззау цæмæйдæр æрцавта. Еци цæфæй Самели радзæ- 
гъæлтæ æй æма рахаудтæй дæлгоммæ. Сæхе ибæл никкалдтон- 
цæ, никкидæр ма ка æрбауадæй еци хъалаурти къуар. Æ къох- 
тæ ин æмбурдæй æрахæстонцæ æма ин сæ цæмæй исбастайон- 
цæ, уой туххæй фæстæмæ ратасун кæнунбæл æрхайдтонцæ. 
Фал кунæг нæ. Самели æ кеми æрцудæй. Æ тухгин къохтæ 
ратасун кæнун нæ бауагъта. Ку ин фæууæгъдæ æнцæ, уæд си 
еуей бæрзæй райахæста, фиццаг ин æй урдугмæ æрæлхъивта, 
уæдта ин æй фæрсмæ уотæ тухгин фездухта æма æ бæрзæй 
æстæг фæссастæй. Æрмæстдæр ма «уау!», зæгъгæ, фæгъгъæр 
кодта æма æрбамардæй. 
Уæдмæ ин иннетæй еу æхе бæрзæй райахæста æма ин æй æз- 
дохунмæ гъавта, фал куд нæ. Самелий бæрзæй æртасун кæнун æ 
бон неци хузи бацæй. Самелийæн ба гæнæн фæцæй. Æ фарсбæл 
баст хумпъурæй ин æ церхъ фелваста æма ин си æ губун ралæ- 
гарста. Уæдмæ иннæ хъалауртæй дæр кадæртæ церхъитæ фелва- 
стонцæ æма талинги се ’хсæн тох раеудагъ æй. 
Бæргæ сæ рамардтайдæ еугурæйдæр æма бæргæ фæллигъ- 
дайдæ, фал ма нигкидæр ракалдæнцæ хъалаурти æнæгъæнæ 
79 

къуар — дæсей бæрцæ. Æ нивæ адтæй æма сæ еу фæгъгъæр 
кодта «маргæ æй ма ракæнтæ, уодæгасæй æй æрахæссетæ», зæгъ- 
гæ. Æртеголæ ибæл æнцæ цæфсгæ æхседæрфти хæццæ. Сæхе 
имæ къуæрттæй батæрионцæ æма ибæл сæхе никкалионцæ, фал 
фæстæмæ фæппурх уиуонцæ. Ке си церхъи карз цæфæй фæм- 
мард кæнидæ, ке ба фæццæф кæнидæ. Уалинмæ имæ сæ еу 
фæстити æрбагъузтæй, устур æхсаргардæй ин æ галеу усхъæ 
æрцавта. Тог æ салбарæй рагъардта, фал уæззау цæф нæ рауа- 
дæй, æ бон ма тох кæнун адтæй дзæвгарæ рæстæг. Æппунфæс- 
тагмæ ин сæ бон бацæй æрахæссун æма бæндæнтæй исбæститæ 
кæнун. Еци федар бæститæй æй нæуæгæй еци къибиткæмæ ку 
гæлстонцæ, уæд сæмæ Самели исдзурдта: 
— Мæ цæф мин естæмæйти бабæттетæ, æндæра исонмæ тог- 
ведуд фæууодзæнæн æма рамæлдзæнæн. 
Минкъий фæстæдæр æрбацудæй еу лæг, æ лухбæл ин цидæр 
тæхсгæ ругæ ниррæгæдта æма ин æй цидæр дивилтæй бабаста. 
Сахат-дууæ сахаттей бæрцæ æ лухи тæхстæй гъæр æма нæгæ 
кодта, æ зæрдæ балæгъуз уидæ, æ сæр ибæл разелидæ. Фал уой 
фæсте рист ниссабур æй, тог дæр си нæбал цудæй æма æ унæр- 
гъун дæр басабур æй. 
Сæумæ хор арвмæ дзæвгар ку исхизтæй, уæд Самелий къи- 
биткæй æндæмæ ракодтонцæ, æ дарæстæ æма ин æ цæсгони тог- 
тæ никкæдзостæ кодтонцæ, дон æма ин хуæруйнаг дæр равард- 
тонцæ. Ку иссехуар кодта, уæдта æй еци бæститæй Тæмерлани 
къибитки размæ бакодтонцæ. 
Тæмерлан лæудтæй горцъебæл æма цæбæлдæрти сагъæс код- 
та. Самелий туххæй имæ ци фæндитæ адтæй, æвæццæгæн ма 
уонæбæл еума хатт дæр сагъæстæ кодта, уæдта Самелийæн, е 
’рдæмæ кæсгæ дæр нæ ракæнгæй, загъта: 
— Алайнаг! Æдули бæгъатæртæ тæссаг æнцæ. Нæ сæ уар- 
зун, мæхеуонтæ ку фæуунцæ, уæддæр. Уомæ гæсгæ ба мин сæ 
цæгъдун цидæр уæлдай æхцæуæндзийнадæ фæддæттуй. Фал 
сумах — алайнаг бæгъатæртæ ба цидæр зундгин бæгъатæртæ 
айтæ. Æма мин зундгин бæгъатæртæ марун ба зин фæууй, мæ 
зæрдæ сæбæл фæрресуй. Мæн гъæуй зундгин бæгъатæртæ. Ду 
ба дæ зундгин бæгъатæрти зундгин разамонæг. Фæндæ мæ ад- 
тæй мæн фарс ку иссайсæ, мæн æмтохгæнæг ку иссайсæ, ме 
’фсæдди мин дæ тохи дæснидзийнæдтæбæл ку ахур кодтайсæ, 
е, фал нæ комис. Нæ фал ма фæлледзунмæ дæр гъавтай, ме 
’фсæддонтæй мин цалдæрей рамардтай. Æцæг тухгин, бæгъа- 
тйер ке дæ, æцæг алайнаг ке дæ, етæ дæ нæ уадзунцæ аланти 
знæгти фарс исун. Æма, æвæдзи, раст кæнис. Гъæуама уæхæн 
уа æцæг бæгъатæр, фал хъæбæр рæдуис! Дæуæн мæн æрдигки 
80 

ес еунæг тæрхон — рамарун, куд æзнаг æзнаги, уотæ. Фал æцæг 
бæгъатæр марун зин æй, кæмидæр си цидæр тæрегъæддзийнадæ 
дæр ес. Уæдта ма ес Хуцауæй арæзт рæстдзийнадæ дæр. Бæгъа- 
тæр тохæги уотид рамаруни ес Хуцауи зæрдæмæ ка нæ цæуй, 
уæхæн æнæрастдзийнадæ. Бæгъатæр тохæг гъæуама тохи, карз 
тохи фæммард уа. Гъе уомæ гæсгæ мæ фæндуй дæуæн исаразун 
уæхæн уавæр. Исаразунмæ дин гъавун истохуни фæлварæн. 
Истохæ, махмæ уи ци уацайрæгтæ ес, уонæй дæ хæццæ дæс 
райсгæй, мæн фæндзай æфсæддоней нихмæ. Кæд еци тохи фæм- 
мард уай, уæд фæммард уодзæнæ, куд æцæг бæгъатæр, уотæ. 
Кæд фæууæлахез уай, уæдта уодзæнæ сæребарæ бæгъатæр, ран- 
дæ уодзæнæ сæребарæй. Æрмæст мæ нихмæ истохунгъон куд 
нæбал исуай, уотемæй. Балæдæрдтæ? 
Самели балæдæрдтæй Тæмерлани налатдзийнадæ ма ин дзу- 
апп равардта: 
— Тæмерлан, ду хумæтæги фæтæг нæ дæ. Хумæтæги дæ Ху- 
цауæй æрвист паддзах нæ хонунцæ. Хийнæйдзаг, зундæйдзаг 
дæ. Фал мах — алайнæгти дæр Хуцау æнæзунд нæ фæккодта. 
Æз дæуæн, æрмæст ке загътай, уони нæ, фал дæ зæгъдтити аууон 
ци нисан ес, уой дæр балæдæрдтæн. Дæу ма нигкидæр базонун, 
фæййинун фæндуй алайнæгти тугъдон дæснидзийнæдтæй цидæр- 
тæ, мæн тохмæ кæсгæй. 
Тæмерлан хъæбæр ефстагмæ куд, уотæ нур дæр, куйи идзул- 
дау, налат идзулд бакодта, уæдта Самелий рафаста: 
— Цæй, арази дæ мæ фæндæбæл æви нæ? 
— Тæмерлан, дæ дзурдæн æцæг ке дæ, ке нæ фæссайдзæнæ, 
уонæбæл æууæндун æма уомæ гæсгæ арази дæн, — дзуапп ра- 
вардта Самели. 
Тæмерлан фестадæй, цалдæр ампъези бацудæй гъæдæ æрдæ- 
мæ, уæдта æ фудхуз къохæй гъæдгæрони еу æрдозæмæ нийа- 
мудта æма загъта: 
— Далæ дæ еци æрдози хезунцæ мæ фæндзай бæхгин æф- 
сæддони. Уæртæ ба дин дæхецæн æма де ’мбæлттæн бæхтæ 
æд хуæцæнгæрзтæ. Цæугæ æма истохетæ. Миййаг, мæнгар- 
дæй ледзунмæ ку рагъавай, уæдта æгадæ мард фæууодзæнæ. 
Цæугæ! 
Самели, тохæнгæрзтæ райста, бæхбæл рабадтæй æма æрдо- 
зæ æрдæмæ е ’мбæлтти хæццæ нирраст æй. Æрдози бæрæг ас- 
тæу æй хизтонцæ фæндзай æфсæддон æзнаги, куддæр æрдозæ- 
мæ нихъхъæрттайдæ, уотæ ибæл гъæуама ке истухтайуонцæ, уой 
лæдæргæй. Уомæ гæсгæ ба цудæй сабургай æма лæмбунæг кас- 
тæй æрдози фадуæттæмæ. Багъуди кодта æрдози дæллаг фарс 
арф мæскъæ, æ рахес фарсæй бæзгин æхсæрæ къотæртæ. Мин- 
б Малитн Батраз 
81 

къий уоддæр æ каст райахæста фæстети æрбацæуæн кæмæ нæй- 
йес, уæхæн къæхæн. 
Куддæр æрдозæмæ нихъхъæрттæй, уотæ е ’рдæмæ, тогдзух 
цæргæстау, сæхе рауагътонцæ фæндзай бæхгини, се ’хсаргæр- 
дтæ сæ къохти телгæй. Самели дæр е ’мбæлтти хæццæ се ’рдæ- 
мæ æ бæх исæскъардта. Ку бахæстæг æнцæ кæрæдземæ, уæд си 
еуей реубæл ниццавта æфсæн фий бæхъæ æма æй фæммард код- 
та. Бæхъæ æ реуи бахизтæй, æ фæсонтæй ба ракастæй. Е ’мбæлт- 
тæ дæр æртæ рамардтонцæ се знæгтæй. Уой фæсте сæхе фæй- 
йеуварс кодтонцæ æма мæскъæмæ ниллигъдæнцæ. Фæндзай æз- 
нагемæй ма цуппор æхсæз райзадæй, етæ ба сæ фестæгæй сурд- 
тонцæ. Алайнæгтæ мæскъи кæрз урдуги ниллигъдæнцæ æма 
еугæйттæй пихсауæнтти фæллæудтæнцæ. Æзнæгтæ дæр сæ фæд- 
бæл мæскъæмæ фæуурдуг æнцæ. Уомæй испайда кодтонцæ алай- 
нæгтæ. Кæрзурдугмæ цæугæй, тæмерлайнæгтæн саздахъи æхсу- 
ни фадуат нæ адтæй, алайнæгтæ ба сæ къотæраууæнттæй хæрд- 
мæ дзæбæх æхстонцæ æма цагътонцæ. Цалинмæ бунмæ, лигъз- 
мæ хъæрттæнцæ, уæдмæ си фæммæрдтитæ æй финддæсей бæрцæ. 
Ку æрхъæрттæнцæ, уæдта алайнæгтæ сæхе ледзæг ракодтонцæ, 
цума фæттарстæнцæ, уоййау. Мæскъуордæгмæ багæппитæ код- 
тонцæ æма хæрди ислигъдæнцæ. Æзнæгтæ сæ фæсте рдигки 
хæрдмæ ку иссурдтонцæ, уæдта сæмæ фæстæмæ сæхе фездах- 
тонцæ æма сæ урдугмæ дæрæнгæнгæ рацудæнцæ. Æзнæгтæ алай- 
нæгти цæфтæй дæр хаудтæнцæ æма мардæнцæ, уæдта урдугмæ, 
фæстæмæ кæрæдзебæл дæр калдæнцæ æма тохунгъон нæбал ад- 
тæнцæ. Аци тохи дæр тæмерлайнæгтæй фæммард æй цалдæр, 
алайнæгтæй ба — еу. 
Мæскъæй лигъзмæ ку æрбафтудæнцæ, уæдта алайнæгтæ 
фæцæнцæ дууæ къуари. Алли къуари æфсæддонтæ дæр фæл- 
лæудтæнцæ сидзæй-сидзæмæ æма размæ цавтонцæ æзнæгти. Æз- 
нæгтæ сæбæл фæйне рдигки бампурсионцæ, фал сæ алайнæгтæ 
ба размæ цавтонцæ æма цавтонцæ. Ами дæр алайнæгти тох æн- 
тæсгиндæр адтæй æма се знæгтæй цуппар рамардтонцæ. Фал 
син æзнæгтæ сæ налатдзийнадæ балæдæрдтæнцæ æма сæбæл 
æрмæст еуæрдигки æмпурсун райдæдтонцæ. Уой лæдæргæй, 
Самели фæгъгъæр кодта: «Цуппаремæй фæйнердæмæ ледзгæ! 
Æзнæгтæ сæ ку расоронцæ, уæдта сæ иннетæ ба фæсте рдигæй 
— цæвгæ!» Самели куд загъта, уотæ рауадæй гъуддаг. Æзнæг- 
тæ ледзæг цуппарей ку расурдтонцæ, уæд сæ фæстегæй ба цæ- 
вун райдæдтонцæ иннетæ. Рауадæй уотæ æма æзнæгтæ теголи 
бахаудтæнцæ. Тох фæццудæй дзæвгарæ рæстæг. Тæмерлайнæг- 
тæ дæр фæлмаст æфсæддонтæ нæ адтæнцæ, уæдта тохунмæ 
дæр дæсни æма фæлтæрдгин адтæнцæ. Бæрæг адтæй, Тæмер- 
82 

лан аци тохи фæлварæнмæ хумæтæг æфсæддонтæ ке нæ рав- 
зурста, е. Фал уæддæр кæронмæ алайнæгтæ фæууæлахез æнцæ. 
Тæмерлайнæгтæ еугурæй дæр цагъди фæцæнцæ, алайнæгтæй 
ба ма æгас байзадæй æртæ æфсæддони — Самели æма е ’мбæл- 
ттæй дууæ. Самели æхуæдæг дууæ цæфи фæцæй. Æ усхъæбæл 
æруадæй хъæмай цæф, æ зæнгæ ба адтæй саздахъи фатæй цæф. 
Е ’мбæлттæй ба сæ еу фæцæй рæуæг цæф, иннæ ба, истунгъон- 
дæр нæбал адтæй, уæхæн уæззау цæфтæ фæцæй. Уомæ гæсгæ 
фæстугъд еуварс зæлдæбæл æрбадтæнцæ æма сæ кæрæдзей 
цæфтæ цæмæйдæрти бæститæ кодтонцæ, ногъай сифтæ сæбæл 
æвæргæй. 
Уой фæсте сæмæ мæскъи тегъæй еу тæмерлайнаг æфсæддон 
æргъæр кодта: 
— Уæлæмæ рацотæ! Æгæр дæргъвæтин никкодтайтæ уоми 
уæ бад! 
Исбадтæнцæ сæ бæхтæбæл, æдта ци кодтайуонцæ æма ис- 
раст æнцæ уæлбилæмæ, лигъзмæ. Цæугæ-цæугæй Самели æхе- 
цæн гъудитæ кодта мæнæ нуртæкки бæхбæл уæртæ еуварсмæ 
гъæдæмæ раледзунмæ. Нуртæкки гъæуама е ’мбæлттæмæ «фæл- 
ледзæн гъæдæмæ!» зæгъгæ, фæгъгъæр кодтайдæ, фал имæ е 
’мбæлттæй еу исдзурдта: 
— Самели, уæртæ тегътæ æма гъæдæрæбунтæмæ кæсай! Дес- 
саг, цæйбæрцæ æфсæддонтæ си рæнгъитæй лæууй. 
Самели, æ сæр бæрзонддæр исæргъувгæй, рагъæуæйттæ код- 
та æма фæййидта Тæмерлани эмиртæ, мингбаштæ, юзбаштæ, 
мурзитæ æма хумæтæг æфсæддонтæ сæ аллифæрсти тегътæ æма 
гъæдрæбунтæ ке лæудтæнцæ æма син сæ тохмæ лæмбунæг ке 
кастæнцæ. Балæдæрдтæй аци гъуддæгтæ Тæмерлани арæзт ке 
адтæнцæ, уой дæр, цæмæй æ эмиртæ, иннæ къамандæгæнгутæ 
æма æфсæддонтæ фæййидтайонцæ алайнæгти тугъдон дæсниа- 
дæ, фæлтæрддзийнадæ æма бæгъатæрдзийнадæ. Балæдæрдтæй, 
ардигки фæлледзуни унаффæ рæдуд æма мæлæтмæ лигъд ке 
адтæй, уой дæр. Уæлбили лигъз фæзæмæ ку исцудæнцæ, уæд 
син Самелимæ гæсгæ гъæуама сæ бæхтæ æма тохæндзаумау бай- 
стайонцæ, хъадаматæ сæбæл бакодтайонцæ æма сæ Тæмерлани 
размæ æрлæуун кодтайонцæ нæуæгæй. Фал нæ, уотæ нæ рауа- 
дæй. Сæ тохæнгæрзтæ син байстонцæ, сæхе ба син, сæ бæхтæ- 
бæл бадгæй, Тæмерлан æма æ берæ эмиртæ кæми лæудтæнцæ, 
еци туппури размæ бакодтонцæ. Ку æрлæудтæнцæ туппури рази, 
уæд сæ Тæмерлан гъæрæй бафарста: 
— Æнæбæрцæ карз тохи фæууалахез айтæ. Кæд мæн æфсæд- 
донтæбæл фæууæлахез айтæ, уæддæр уæлахездзаутæмæ æз 
хуæрззæрдæ дарун. Зæгъетæ, ци уæ фæндуй идарддæр, уой! 
83 

Самели æма йе ’мбæлттæ кезугай исдзурдтонцæ: «Сæреба- 
рæ! Сæребарæ! Сæребарæ!» 
Еци дзурдтæ фегъосгæй, Тæмерлан загъта: 
— Кæд уæ сæребарæ гъæуй, уæд ледзетæ, кумæ уæ фæндуй, 
уордæмæ. 
Самели ралæдæрдтæй Тæмерлани налат æма тогдзухдзийна- 
дæ. Тæмерлани налатдзийнадæмæ гæсгæ сæ гъæуама рамардтай- 
онцæ ледзгæ-ледзгæй, фæсонтæ æрдигкæй æма е ба æгади мард- 
бæл нимади адтæй. Самелий зæрди æрбафтудæнцæ Нарти тау- 
рæхътæ æма æ фиди фæдзæхст: «Бæгъатæр ледзгæй, сунтæ ’рдиг- 
ки нæ есуй мæлæт, фал æмпурсгæй, реуæрдигки», зæгъгæ. Уомæ 
гæсгæ Самели æма æ еу æмбал на ралигъдæнцæ, сæ бунатæй 
дæр нæ фезмалдæнцæ. Ралигъдæй се ’мбæлттæй еу, е лигъдæй- 
лигъдæй, фал æй, гъæдæмæ ку бахæстæг æй, уæдта фæсте ’рдиг- 
кæй саздахъи фæттæй рамардтонцæ. 
— Бæрæг æй сæребарæ дæр æма уæ цард дæр ке нæ гъæ- 
унцæ, е, æндæра ралигъдайайтæ. Кæд уæ бæгъатæрти мæлæ- 
тæй рамæлун фæндуй, уæд уин еци хуарздзийнадæ нуртæк- 
ки исараззинан. Рамаретæ сæ! — зæгъгæ фæгъгъæр кодта 
Ахмет-бей! 
Æфсæддонти къуар сæмæ хæстæгдæр æрбауадæнцæ æма 
сæбæл саздахъи фæттæ рауадзунмæ гъавтонцæ, ф&л Тæмерлан 
загъта: 
— Æрлæууетæ. Сæ ахæсти бунæттæмæ бал сæ бакæнтæ. Изæ- 
ри, кенæ син исон истæрхон кæндзинан. 
Бакодтонцæ бабæй сæ къибитки æд хъадаматæ æма сæ гъæ- 
уай кодтонцæ. Самели талингæ къибитки, æнæхуссæг æма фæл- 
лад уогæй, уайтагъддæр рафунæй æй æма фæххустæй сауæнгæ 
изæрæрдæмæ фæндзæймаг сахатти уæнгæ. Райгъал æй кодта 
хъалаур. Е ’мбали хæццæ æй ракодтонцæ нæуæгæй фæзæмæ. 
Фал æй аци хатт ба Тæмерлани размæ нæбал бакодтонцæ. Тæ- 
мерлан æ эмиртæн цæбæлдæр цидæр карздзорæ кодта, уæдта 
фæгъгъæр кодта: «Алла-Акбар!» зæгъгæ. Æ рæбунтæ кадæр ад- 
тæй, етæ дæр нигъгъæр кодтонцæ «Алла-Акбар», зæгъгæ. 
Дзæвгарæ фæллæууни фæсте сæмæ хæстæг æрбацудæй эмир 
Рашид-хан æма, Самелий æрдæмæ кæсгæй, гъæрæй загъта: 
— Уæ, æнæхуцау, алайнаг æфсæддонти еу бал бабæй нин не 
’фсæддонтæй цалдæр мини ниццагътонцæ. Тæмерлани амундмæ 
гæсгæ, алайнæгтæ кæмидæр æнцæ, уордæмæ цæудзæнæцæ не 
’фсæдтæ æма уæ бунцагъд кæндзæнæцæ. 
Уой фæсте хъалаурти къуарæн байхæс кодта: 
— Самелийæн е ’мбали мангойлаг мард ракæнтæ. Æхе ба ин 
уæртæ тар гъæдæмæ бакæнтæ, æ дууæ къохи ин сæ рæбунтæбæл 
84 

ракъуретæ æма æй рауагътæ. Уадзæ æма гъезæмæрттæй цæрæд, 
æрмæст ин мах нихмæ ба тохæн мабал уæд! Уотæ æй нæ хуцау- 
æмсæр паддзах Тæмерлани фæндон. 
Рашид-хан куд загъта, уотæ бакодтонцæ хъалауртæ. Саме- 
лий æмбалæн æ астæуистæг басастоицæ, фæстæмæ ин æй иси- 
зазгæй (мангойлаг мард хундтæй е). Самелийæн ба тар гъæди æ 
дууæ цонги сауæнгæ усхъитæй минкъий дæлдæрти ракъуæрд- 
тонцæ æма æй ниууагътонцæ. Хуарз æма ма сæ еу хуст æртуа- 
тæй æвзалутæ æрбадавта, æ лухтæбæл ин æвзалуй ругæ нивгæд- 
та æма тог нæбал уадæй. 
* * * 
Тæмерлан Аланти будуртæмæ, Ирæфи, Терки, Куми æма 
æндæр дæндти билтæмæ, сауæнгæ уæлæ кæмтти федæрдтæмæ 
рарвиста мингай, фæндзгай, дæсгай мин æфсæддон бæлттæ, 
цæмæй алантæй цайуаг мабал ниууадзонцæ. 
Бал берæгътау, Тæмерлани æфсæдтæ хаттæнцæ Аланти бæс- 
тихæйттæбæл, æма цагътонцæ алайнæгти, сугътонцæ син сæ гъæ- 
утæ, сæ бунæттæ, истонцæ син сæ циййес. 
* * * 
Æнæкъохтæ, æстонг æма зæрдæсаст, фал тухгин æма бæгъа- 
тæр Самели цудæй тар гъæди. Цудæй æма цудæй размæ — кумæ, 
уой нæ зонгæй. Фæццудæй æртæ бони. Берæ рауæнти дæлгом- 
мæ бахауидæ. Дзæвгарæ рæстæг хъанæй фæллæууидæ, фал ба- 
бæй фестидæ æма нæуæгæй цæунтæ ниййагаидæ. Хуарз æма æ 
къуæрд къохтæй тог нæ уадæй, æндæр тогведуд фæцайдæ æма 
рамардайдæ. Сæ ресунбæл ба син гæдзæ кодта, тухгин æма æнæ- 
нез ке адтæй, уой фæрци. Гъар æма сор рæстæг ке адтæй, уæдта 
салбар дарæстæ бæзгин æма гъар ке адтæнцæ, етæ дæр æй ервæ- 
зун кодтонцæ. Еу рауæн ибæл, еу устур тæрсæ бæласи бунмæ 
бахъæрдгæй, æрталингæ æй. Идарддæр цæун ин нæбал адтæй. 
Еуемæй бæфæлладæй æма хъæбæр исæстонг æй, иннемæй ба 
æнæ къохтæй гъæди талинги цæун зин æма тæссаг адтæй. Тæс- 
саг адтæй гъæддаг сирдтæй дæр. 
Ци кодтайдæ? Бæласæмæ исхезун æнæ къохтæй æ бон нæ 
адтæй. Арт искæнæн дæр ин нæ адтæй. Æма æ къæхтæй æм- 
бурд кæнун райдæдта устур тæрсæ бæласи буни бор-борид сор 
сифтæ. Дзæвгарæ рæстæг сæ фембурд кодта. Æнæгъæнæ къа- 
пунай асæ къупхæ ин ку иссæнцæ, уæдта уони хурфи балæс- 
тæй æма, хъæбæр фæллад уогæй, уайтагъддæр æрбафунæй æй. 
Ефстагмæ æ къохти ристмæ райгъал уидæ, фал бабæй æваст 
85 

æрбафунæй уидæ æма сæумæ хорискастмæ фæххустæй. Хор 
ку искастæй, дуйне дзæбæх ку исгъар æй, уæд тухæй-фудтæй 
æ къæхтæбæл ислæудтæй. Фал æдонуг æма æстонгæй æ бон 
цæун нæ адтæй. Хъæбæрдæр ресун райдæдтонцæ æ лухти бу- 
нæттæ дæр. 
Уалинмæ мæскъæмæ никкастæй æма си ниййидта минкъий 
цæугæдон. Ниццудæй и донмæ. Дæлгоммæ нихъхъан кæнгæй, 
æхе донæй бафсаста. Уæдта æ уæрагисæртæбæл æрбадгæй, дони 
билтæбæл ци зæнкитæ адтæй, уони гъæнгитæй дзæбæх бахуард- 
та æма æхебæл минкъий фæххуæстæй. Исцудæй гъæдтæ-гъæд- 
тæ æма еу коми рагъбæл хуæнхæ æрдæмæ цæунтæ ниййагайд- 
та. Цæйбæрцæ фæццудайдæ, кай зонуй, æма исхъæрдтæй еу 
æнæгъæдæ кæрдæггун къулдунмæ. Ардигки алли ’рдæмæ гъæ- 
уæйттæ кæнун райдæдта. Уайтагъддæр идард еу донгон ний- 
йидта еу минкъий гъæу æма ниццийнæ кодта. «Еци гъæумæ 
мин цæугæ æй», — загъта æхецæн æма фæннæхстæр æй. Дзæв- 
гарæ рæстæг фæццæугæй, нихъхъæрттæй и гъæумæ. Разинд- 
тæй алайнаг гъæу. 
Гъæуи астæу еу цалдæремæн æ хабæрттæ ку ракодта, уæд æй 
еу хæдзарæмæ бакодтонцæ. Æ дарæстæ ин никкæдзостæ кодтон- 
цæ. Æ лух къохтæ ин кæдзос нихснадтонцæ, ногъай сифтæй ин 
сæ батухтонцæ æма ниббæститæ кодтонцæ. Дзæбæх ин бахуæ- 
рун кодтонцæ. 
Еци гъуддæгти фæсте Самели еу иуонггин дзæбæх лæхъуæн- 
мæ фæдздзурдта æма æй рафæрститæ кодта: 
— Дæ ном куд хуннуй? 
— Елисхан. 
— Елисхан, аци гъæуи цал хæдзари цæруй? 
— Аци гъæуи цæруй 30 хæдзарей бæрцæ. Гъæу хуннуй Æн- 
дзæртæ. 
— Мадта ди корун æма сæ хуæздæр лæгтæй ке зонис, уонæ- 
мæ тагъд ардæмæ фæдздзорæ. Хуæздæр ба уайдæ, алли хæдза- 
ри хецаумæ дæр ку фæдздзорисæ, уæд. 
Берæ нæ рацудæй, уайтагъддæр гъæуи алли хæдзари хецау 
дæр ардæмæ цудæй æма æрбамбурд æнцæ Самелий размæ. Ку 
æрæмбурд æнцæ, уæд син Самели райдæдта дзорун: 
— Хуарз адæм-алайнæгтæ, нæ гъуддаг хуарз нæбал æй. Æз 
дæн Самели, раздæри алайнаг устур æфсади разамонæг. Ме 
’фсæдтæ мин Тæмерлани æфсæдæ ниццагътонцæ, кæд хъæбæр 
бæр>атæрæй тухтæнцæ, уæддæр, уой туххæн æма етæ æнæкæ- 
рон берæ адтæнцæ. Мæн цалдæр мин æфсæддоней нихмæ уонæй 
тухтæй 15 миней бæрцæ. Æнæуой ба æнцæ 200 миней бæрцæ. Ме 
’фсæдтæй еу дæр нæбал байзадæй. Мæхуæдæгка сæмæ уацари 
86 

бахаудтæн. Мæ къохтæ мин ракъуæрдтонцæ æма мæ уотемæй 
рауагътонцæ. Махмæ-алантæмæ Тæмерлан хъæбæр мæстгун æй, 
ами адæмтæй ин махæй уæлдай нихкъуæрд ке неке лæвардта, 
уомæ гæсгæ. Мæхе гъостæй фегъустон е ’фсæдтæн ке байхæс 
кодта, цæмæй алайнаг адæми бунтон цагъд никкæнонцæ, цайуаг 
ни мабал ниууадзонцæ, нæ гъæутæ, нæ сахартæ нин ниппурхæ 
кæнонцæ æма басодзонцæ, нæ цийес ба нин байсонцæ. Еци ихæ- 
стæ æнхæст кæнунмæ алли ’рдæмæ рарвиста берæ æфсæдтæ. 
Аци æрдæмæ дæр рарвиста 20 миней бæрцæ æфсæдтæ, етæ ай- 
фонмæ исцæунцæ. Кенæ аци бон изæрæй, кенæ исон сæумæй 
гъæуама ардæмæ исхъæртонцæ. Гъе уомæ гæсгæ 6а марауагътæ, 
уæхе бацæттæ кæнтæ æма ардигки ледзгæ. Ледзгæ бал уæлæ тар 
гъæдæмæ æма арф гъæдтæбæл ба рандæ ун гъæудзæнæй уæлæ 
хуæнхти федæрдтæмæ. Уомæй уæлдай нин фæггæнæн нæбал ес, 
кæд ма нæ цæрун фæндуй, уæд, цæмæй нæ аланти мугкаг бун- 
тон æскъуд ма искæна, уой туххæй. Ке бон ци æй, уой рахæссе- 
тæ, фулдæр рахæссетæ цæнхæ, гъар дарæстæ, хуæруйнæгтæ, 
тохæндзаумау. 
Кадæртæ ма цидæр фарстатæ лæвардтонцæ æма фæйнæ 
фæндони дзурдтонцæ, фал исарази æнцæ гъæуи цæргутæ Са- 
мелий фæндонбæл æма уайтагъддæр сæ хæдзæртæбæл фæх- 
хæлеу æнцæ. 
Изæрæрдæмæ гъæуи цæргутæ æд цъелæ-æд мелæ ранæхстæр 
æнцæ уæлæ таргъæдæ æрдæмæ. Еуетæ рацудæнцæ бæхтæбæл, 
ка уæрдунбæл, ка 6а фестæгæй. Фонс тардтонцæ цалдæр лæп- 
пой бæхтæбæл. Гъæуи нецибал ниууагътонцæ. Самелий фæн- 
донмæ гæсгæ къуар бæхгин лæхъуæнемæй арæзт æрцудæй æф- 
сæддон къуар. Алкæмæ дæр си адтæй саздахъ æд фæттæ, циргъ- 
фий бæхъæ, фæрæт, хъæма-æхсаргард. Æфсæддонтæй æртæ 
къуари цудæй разæй. Дууæ къуаремæй еуетæ 300 метрей бæр- 
цæ, иннетæ километри бæрцæ раздæр, цæмæй бæрæг кæнонцæ 
развæндаг, гъæуай кæнонцæ æзнагбæл фембæлдæй. Иннæ къу- 
ар цудæй фæстегæй. Ку раталингæ æй, уæд гъæуи адæм ис- 
хъæрттæнцæ тар гъæди астæу еу минкъий донгонмæ æма уоми 
æрæхсæвеуат кодтонцæ. Кæмæ ци адтæй, уомæй бахуардтонцæ 
æма уолæфтæнцæ-хустæнцæ. Æфсæддон ке искодтонцæ, еци 
лæхъуæнтæ ба фонс гъæуай кодтонцæ æма æртæ рауæнеми хъа- 
лауртæй лæудтæнцæ. 
Сæумæ хор дзæбæх ку искастæй, уæд бабæй сæхе дзæбæх 
бацæттæ кодтонцæ æма нæуæгæй ранæхстæр æнцæ. Зин цæуæн 
син адтæй хæрдтæ æма урдгутæ, пихсæ æма тар гъæдти, хъамил 
æма туппуртæбæл, фал хуæздæр гæнæн нæ адтæй. 
87 

Фæсарæфтæ ку иссæй, уæд гъæди фæууæнæй разиндтæй 
лигъз будур. Самели, будурмæ некема рауадзгæй, фæйнæ рауæ- 
немæ рарвиста лæхъуæнтæй æртей æма син бафæдзахста: 
— Тæссаг æй тæмерланонтæ ами унæй. Цотæ хъæбæр сосæг- 
кити. Иссотæ уæлæ еци бæрзонд туппурмæ, уоми исхезетæ бæ- 
лæсти сæрмæ æма дзæбæх фæгъгъæуæйттæ кæнтæ, уой фæсте 
æрæздæхетæ. 
Самели куд загъта, уотæ бакодтонцæ лæхъуæнтæ æма фæ- 
стæмæ, лæф-лæфгæнгæ, фездахтæнцæ. Сæ еу си хæлæфæй 
дзурдта: 
— Æз уой бæрцæ æфсæдтæ некæдма фæййидтон. Æвæццæ- 
гæн, дæс минемæй æнцæ фулдæр. Цæунцæ æма цæунцæ лигъз 
будурти еу минкъий дони билтæбæл уæлæмæ. Хъæбæр идардæй 
зиннуй еу гъæу æма, æвæццæгæн, уордæмæ цæунцæ. Сæ фул- 
дæр æнцæ бæхтæбæл, фестæгæй дæр си берæ цæуй. Сæ дарæс 
æй цидæр æнахур. Еугуремæ дæр ес саздахътæ, æхсаргæрдтæ, 
бæхъитæ. 
— Гъе, етæ ’нцæ Тæмерлани æфсæдти еу бал. Фæццæунцæ 
мах-аланти гъæутæй еуемæ. Нуртæккæ гъæуи адæми ниццæгъд- 
дзæнæнцæ, гъæу басодздзæнæнцæ, сæ циййес ба син байссæ- 
нæнцæ, — загъта Самели, сагъæстæ кæнгæй. 
— Дæдæдæй, дæдæдæй, ци мæгур ан. 
Уанæбæрæг Хуцауæн ци кодтан лæгъузæй, цæмæ нæ атæ 
бунтон исæвди уавæри ниввардта? — нигъгъарæнгæ кодта еу 
зæронд уосæ. 
— Уосæ! Мабал исгъæр кæнæ! Нигъгъос уо! — фæгъгъæртæ 
ибæл кодта Самели. 
Самелимæ хæстæг æрбацудæй æртæ рацæргæ тухгин, федар- 
зунд лæги ма ин сæ еу загъта: 
— Мах аци бунæттæ зонæн. Цауæни хæтгæй, ардæмитæ ис- 
хъæртианæ. Тæмерлани æфсæдтæ кумæ фæццæунцæ, еци гъæу 
хуннуй Тæнæ. Устур гъæу æй. Æ галеу фæрсти цæуй Ирæфи 
дон. Гъæуæй уæлæмæ ба ес æнæкæрон берæ гъæдтæ æма пихс- 
бунтæ. Идарддæр — кæмттæ æма къулдунтæ, уæдта Лæхумей 
кæмттæ. Фал уонæбæлти æнцон иссæуæн нæй. Лæгæй дууæ хатти 
бæрзонддæр хъамил ма синдзгун пихсæ си æй. Уомæ гæсгæ 6а 
Тæмерлани æфсæдтæ уобæлти нæ цæудзæнæнцæ. Етæ Тæни 
гъæуи фæсте баздæхдзæнæнцæ галеу æрдæмæ, Ирæфи билтæ- 
мæ æма уобæлти цæудзæнæнцæ, уомити ци берæ гъæутæ ес, 
уордæмæ. 
— Мадта мæнæ мах кæми ан, уомæн æ рахес æрдигки ба 
цитæ ес? — бафарста Самели. 
88 

— Уонæнтæй еу дæс километрей бæрцæ идарддæр ба цæуй еу 
минкъий цæугæдон Сукан. Уой билтæбæл дæр мах адæмтæй 
цæруй цалдæр минкъий гъæуи æма берæ уотæрттæ. Еуæй-еу 
бийнонтæ берæ фонс дарунцæ æма цæрунцæ хецæнтæй, еуварс 
рауæн уотæртти. 
— Мадта уæд айфонмæ уобæлти дæр цæунцæ Тæмерлани 
æфсæдтæ, — загъта Самели. 
— О, æвæццæгæн, — бакодта еци лæг. 
— Мадта нин, сумахмæ гæсгæ, ци кæнгæ æй? — бафарста 
Самели. 
— Махмæ гæсгæ, фæстæмæ гъæди арфмæ баздæхæн. Гъæ- 
дæн æ тæккæ арфи балæсæн æма сабургай цæуæн уæлæ хуæнх- 
тæ æрдæмæ, — дзуапп равардта еци лæг. 
— Мæнмæ гæсгæ, хъæбæр зундгин унаффæ æй е. Ду куд 
зæгъис, уобæл æз дæр арази, — загъта Самели æма гъæуггæгтæ 
баздахтæнцæ фæстæмæ гъæди арфмæ. Пихсбунтæ, къулдунтæ 
æма урдугтæбæл бацудæнцæ гъæди тæккæ арфмæ æма бал уоми 
еу устур тæрсæ бæлæсти буни æрбасабур æнцæ бауолæфунмæ 
иннæ сæуми уæнгæ. 
Самелий амундмæ гæсгæ адæмæй дзæвгарæ идарддæр цуп- 
пар рауæнеми æвард æрцудæй дугай хъалауртæ æмæ хъæбæр 
циргъцæстæй гъæуай кодтонцæ. Изæрæрдæмæ си еу хъалаур- 
бæл æрбацудæй æртæ лæги. Хъалаури бунатмæ нæма æрба- 
хъæрттæнцæ, уотемæй хабар фæхъхъæртун кодтонцæ Саме- 
лимæ. 
— Уæхе бал раеуварс кæнтæ. Кæд нæ не ’рæстæфонцæ, уæд 
хуарз, цæуæнтæ идарддæр. Кæд нæ æрæстæфонцæ, уæдта син 
рауадзæн неци хузи ес. Тæмерлани æсгаргутæй æнцæ æма ку 
раервæзонцæ, уæд нæ хабæрттæ хуарз нæбал уодзæнæнцæ, 
хуæздæр ба уайдæ — æгасæй сæ ку æрахæссианæ, уæд, — загъта 
Самели. 
Æцæгæйдæр, хъалауртæ сæхе ниййаууон котонцæ хъамилти 
æма пихсити. Ку æрбахæстæг æнцæ «бæлццонтæ», уæд сæ сæ 
дзурд æма дарæсмæ гæсгæ бæлвурдæй базудтонцæ, Тæмерлани 
æфсæддон æсгаргутæй ке æнцæ, уой. Самелий амундмæ гæсгæ 
син æртæ хъалаури æма ма цалдæр лæхъуæни сæ раз еу пихсау- 
уони байахæстонцæ. Куддæр сæмæ æрбахъæрттæнцæ, уотæ сæ- 
бæл сæхе никкалдтонцæ æма си дууей уайтагъддæр сæ буни ра- 
кодтонцæ, сæ къохтæ æма син сæ къæхтæ бабастонцæ, сæ гъæ- 
лæсти син кæрдæгути тухтитæ рацавтонцæ. Æртиккаг гъæуккаг 
лæппотæй еуей хæццæ фæгъгъæбес æнцæ, се ’хсæн тох искарз 
æй. Æсгарæг алайнаги губуни æхсаргард рацавта æма æй рамар- 
89 

дта. Æхуæдæгка ралигъдæй, фал æй иннæ лæхъуæнтæ расурд- 
тонцæ æма æй туххæй-фудти æрахæстонцæ. 
Гъæуккæгтæ лæппой мардбæл кæунтæ исагайдтонцæ, æ мадæ 
æхе тудта, фал син Самели загъта федарæй: 
— Уæ кæун ниууагътæ. Кæунæй пайда нæбал ес. Лæппо 
фæммард æй æзнаги нихмæ тохи æма æй нуртæкки байвæретæ! 
Нуртæкки нæ идарддæр нæхстæр кæнун гъæуй. 
Æртæ æсгарæги бæститæй æрбакодтонцæ Самели æма гъæ- 
уккаг хестæрти размæ. 
— Алайнагау уи еске лæдæруй? — бафарста сæ Самели. 
— Æз лæдæрун. Æз мæхуæдæг дæр алайнаг дæн, — дзуапп 
равардта сæ еу. 
— Кæд алайнаг дæ, уæд аланти нихмæ не знæгти æмтохæг 
цæмæ дæ?! — гъæр æма æй мæстгун фарст бакодта гъæуккæг- 
тæй еу. 
— Хуæздæр гæнæн мин нæ адтæй æма нæййес. Цæрун ма мæ 
фæндуй. Уони фарс ку нæ уон, уæд мæ рамардтайонцæ, ме ’нсу- 
вæртæ æма мин мæ хуæрти дæр ниццагътайонцæ. 
— Æма дæ хуæртæ, де ’нсувæртæ ба кæми æнцæ? — бафарста 
æй Самели. 
— Етæ дæр Тæмерлани æфсæдти хæццæ. 
— Æма дæ алайнæгтæ, куд хеуон уæйæгæнæг, куд хеуон æз- 
наг, уотæ куйи мард ку ракæнонцæ, уомæй ба нæ тæрсис?! — 
фæгъгъæр ибæл кодта иннæ гъæугкаг. 
— Уомæй дæр тæрсун. О, тæрсун, фал мæнмæ мæ цард багъæ- 
уай кæнунæй устурдæр нисан нæййес. 
— Хуарз, дæ зундрахаст æргом бæрæг æй. Фал нин, куд алай- 
наг, уотæ бæлвурд зæгъай — дæ эмир ка й, цæйбæрцæ æфсæдтæ 
имæ ес, кæми æй æма кумæ æй æ цуд? 
— Нæ, æз еци сосæгдзийнæдтæй некæддæр некæмæн неци 
зæгъдзæнæн, уобæл хъуранæй арт бахуардтон, — дзуапп равар- 
дта алайнаг. 
— Æма, алайнаг уогæй, хъуранбæл ба кæдæй нурмæ æууæн- 
дун райдæдтай? — бафарста æй Самели. 
— Кенæ мæ маргæ кодтонцæ, кенæ ба мæ хъуранбæл баууæн- 
дун кодтонцæ æма хъуранбæл арт бахуардтон, — дзуапп равард- 
та алайнаг. 
— Мадта дæ мах дæр мæнæ нуртæкки маргæ кæнæн, нæ фæр- 
ститæбæл нин дзуæппитæ ку нæ радтай, уæд! — бавзиста бабæй 
имæ еци гъæуккаг лæг. 
— Хуарз, хабæрттæ уин æцæгæй æма лæмбунæгæй æрдзор- 
дзæнæн, кæд мæ нæ рамардзинайтæ, уæд, — загъта алайнаг. 
90 

— Дзорæ. Дæ рамарун фарстамæ ба дин мæнæ гъæуи хестæр- 
тæ æркæссæнæнцæ, — бакодта Самели. 
Алайнаг цæбæлдæрти расагъæстæ кодта, уæдта райдæдта: 
— Тæмерлани домæнмæ гæсгæ Терк, Ирæф, Кумæ æма æн- 
дæр алайнаг дæнтти билтæбæл уæлæ сауæнгæ хуæнхти уæнгæ 
цæунцæ цалдæр эмирей æфсæдтæ. Аланти кæмидæр ерунцæ, уоми 
сæ цæгъдунцæ, сæ гъæутæ син содзунцæ, сæ циййес син есунцæ. 
Æз дæн Эмини æфсæдти хæццæ. Æнцæ 20 миней бæрцæ. Цæун- 
цæ фондз балемæй фæйнæ рауæнтебæл. Нæ цуд сæйрагдæр æй 
Ирæфи æма уомæ хæстæг ци минкъий дæндтæ цæуй, уони бил- 
тæбæл. Нур бал 10 гъæуи æма еу 50 уотари басугътан, сæ адæми 
ба син ниццагътонцæ. Фал ес еуæй-еу гъæутæ, кæцити цæргутæ 
рагацау фæллигъдæнцæ. Гъæуама бахъæртæн уæлæ устур рæ- 
сугъд хонх Уазай дæлбилæмæ. Кæд нæ бон бауа, уæд Дигоргом- 
мæ дæр гъæуама бампурсæн. Фал, дан, æ бацæуæн лæгъуз æй 
æма имæ, æвæдзи, нæ бацæудзæнæнцæ. Нуртæгки Эмини сæй- 
раг æфсæдтæ цæунцæ нæ фæсте, еу цалдæр километри фæстæ- 
дæр. Барæ сæ ку уа, уæд гъæди арфмæ нæ цæунцæ, фал син 
еске ку фегъосун кæна, гъæди арфи алайнаг æфсæдтæ ес, зæгъ- 
гæ, уæдта гъæди арфмæ дæр бампурссæнцæ. 
— Ду дæхуæдæг алайнæгтæ ескæд рамардтай? — мæстгунæй 
æй рафарста еу гъæуккаг лæппо. 
— Ку нæ марай, уæд дин дæхе рамардзæнæнцæ, — дзуапп 
равардта æсгарæг. 
— Мæлæт! Мæлæт еугур тæмерлайнæгтæн дæр! Ра сæ ма- 
ретæ, æрмæст син сæ мæрдтæ сифтæ æма пихсити буни ник- 
кæнтæ, — федарæй ниллух кодта Самели. 
Уони куддæр рамардтонцæ, уотæ Самели гъæуккæгтæн 
загъта: 
— Тагъд, цæугæ. Цæугæ гъæдтæ-гъæдтæ уæлæмæ, хуæнхтæ 
æрдæмæ. 
Цудæнцæ, цудæнцæ тухæй-фудтæй æма изæрæрдæмæ ис- 
хъæрттæнцæ еу туппурмæ хæстæг. Ами еу сауæдони рæбун æр- 
уолæфтæнцæ, фал сæ уолæфт рауадæй цубур. Фæхсрæбунтæй 
сæмæ æрбагъузтæй Эмини æфсæдтæй еу минкъий къуар — 50 
бæхгиней бæрцæ. Ку сæ балæдæрдтæнцæ, атæ гъæуккаг ледзæг 
адæм æнцæ, тохун сæ бон нæ исуодзæнæй, зæгъгæ, уæд сæбæл 
истухтонцæ æма æрбампурстонцæ. Тох искарз æй се ’хсæн. Гъæ- 
уккæгтæ сæ цавтонцæ фæрæттæ, сагæнттæ, бæхъитæ, аллиху- 
зон кæрдтæ, хъæматæй. Еуетæмæ ба си адтæй саздæхътæ дæр. 
Æзнæгтæ адтæнцæ гæрзефтонгдæр æма дæснидæр тохунмæ. Гъæ- 
уккæгтæ дæр мардтонцæ æзнæгти, фал уæддæр æзнæгтæ гъæук- 
кæгтæй фулдæр мардтонцæ. Самелий бон æнæкъохтæй ци ад- 
91 

тæй, фал уæддæр е ’мбæлттæн амудта, куд тохгæ æй, уой. Аци 
тохи æрцудæй еу ма бæлах Самелибæл. Саздахъи фат бахизтæй 
æ усхъи æма си сагъдæй райзадæй. Тог æма ристæй Самелий 
зæрдæ лæгъуз кæнун райдæдта. 
Уалæнги, уæларвæй æрхауæгау, æрбакалдæнцæ туппури иннæ 
фарсæй алайнæгти æфсæддон къуар 100-ей бæрцæ. Уони раин- 
гæй тæмерлайнæгтæ фæттарстæнцæ æма ледзæги фæцæнцæ. Фал 
си алайнæгтæ еунæгей дæр уодæгасæй ни рауагътонцæ. Еу къу- 
арæй син сæ раз райахæнцæ, иннæ къуæрттæ сæ фæрсæрдигки- 
тæ æма сæ теголи бунцагъд никкодтонцæ. 
Цагъд сæ ку фæцæнцæ æма фæлладæй ку æролæфтæнцæ, 
уæдта дин еу алайнаг æфсæддон æ къопходæ исиста æ сæ- 
рæй æма æ мудхуз, циллей хузæн даргъ тумæ дзигкотæ æр- 
калдæнцæ усхъитæбæл. Алайнаг æфсæддонтæ æма имæ гъæ- 
уккæгтæ æдзинæг кастæнцæ, æ рæсугъддзийнадæбæл ин дес 
кодтонцæ. 
Дзæвгарæ уоддæр ба еу бæласи буни хъанæй лæудтæй æма æ 
тоги æвдулдæй Самели. Нæдтæй, ристæй, фал кизгæ æфсæддо- 
ни ку фæййидта, уæдта æ медбилтæ байзулдæй, æ рист, æ нæ- 
тун бауорæдта æма еу лæппомæ исдзурдта: 
— Уæртæ еци æфсæддон кизгæ Зæрийнæ хуннуй. Цо, бацо 
имæ æма ин ардæмæ зæгъæ, Самели дæмæ дзоруй, зæгъгæ. 
Лæппо Зæрийнæн уæртæ дæмæ Самели дзоруй, зæгъгæ, 
ку загъта, уæд фиццаг сагъдау райзадæй, уæдта еци ледзгæ 
Самелимæ æрбауадæй «Самели, Самели!», зæгъгæ дзоргæй, 
æма идзулгæй. Фал Самелий æнæ къохтæй æ тоги æвдулгæ 
ку раидта, уæдта фæссах æй. Æ къохи арми тъæпæнтæй æ 
цæсгон фехгæдта, æ уæрагисæртæбæл æрхаудтæй æма богъ- 
богъæй никкудтæй «уæ Хуцау, ци дин кодтан, уæ, адæмхуар 
Тæмерлан, адæмти æлгъист дæбæл цæмæннæ цæуй, бун æма 
цъен бауйнаг!», зæгъгæ, еци дзурдтæ цалдæр хатти æддæг- 
вæсте дзоргæй. 
— Зæрийнæ, кæунæй неци пайда ес. Мæ усхъи, сауæнгæ мæ 
рæуæги уæнгæ саздахъи фат бахизтæй æма уоми æрлæудтæй. 
Тог уордиги цæуй. Кæд ести гæнæн ес, кенæдта мæ цард фæ- 
цæй, — исдзурдта унæргъгæй Самели. 
Зæрийнæ æ кæун ниууагъта, листæг æркæститæ кодта Саме- 
лимæ, уæдта еу къуар æфсæддонемæ фæдздзурдта æма син загъта: 
— Тагъд мæрсинттæ ракæнтæ æма Самелий хæсгæ не ’фсæд- 
донтæ кæми бадунцæ, уордæмæ. Уоми ес саздахъи фат ка ису- 
æгъдæ кæна, уæхæн дæснитæ. Еугур æфсæддонтæ дæр, фæстæ- 
мæ нæ ’истæни бунатмæ æздæхæн. 
92 

— Махæн ба идарддæр куд кæнгæ æй? — бафарста и гъæук- 
каг лæгтæй еу. 
— Сумахæн ба æй цæугæ æма цæугæ уæлæ хуæнхтæ æрдæ- 
мæ. Мæнæ уæхе лæппотæй æфсæддон къуар исаразетæ æма уæ 
еци къуар æфхæссæнæй. Нур амæй уæлæмæ мабал тæрсетæ 
Тæмерлани æфсæдтæй. Аци рауæнæй уæлæмæ си некебал ес. 
Æрмæстдæр ма си нæхе — аланти æфсæддон минкъий къуæрттæ 
хæтунцæ æма бадунцæ. Хуæнхбæстæмæ бафтуйгæй, ескæми 
æрбунат кæнтæ æма уæ бон куд, уотæ уæ цард аразетæ. Махæй 
дæр ма кæд ескетæ раервæза, уæд уæмæ хъæртдзинан, — дзуапп 
равардта Зæрийнæ. 
Уобæл рахецæн æнцæ Тæни гъæуккæгтæ, Самели, Зæрийнæ 
æма алайнаг æфсæдти къуар. Тæни гъæуккæгтæ сæ мæрдтæ бай- 
вардтонцæ, уæдта рандæнцæ хуæнхтæ æрдæмæ. Кумæ рандæн- 
цæ, кæми æрцардæнцæ, ци бацæнцæ — Хуцау сæ зонæг. 
Зæрийнæ е ’фсæддон къуари хæццæ исхастонцæ Самелий се 
’фсæдти сæйраг бунатмæ, арф гъæди еу туппурбæл арæзт федар 
æма устур уосонгæмæ. 
Ами адтæнцæ аланти æфсæдтæй ма ци дууæ къуари байза- 
дæй (цалдæргай сæдтæ), етæ æма уони разамонгутæ Уруймаг 
æма Сахморат. Ами ма адтæнцæ æфсæдти минкъийдæр къуæрт- 
тæ кæмæ адтæй, уæхæн къамандæгæнгутæ дæр. Етæ еумæ уосонги 
цидæр ахсгиаг фарстатæбæл дзурдтонцæ, фал Самелий разинд 
æма æ уæззау цæфи фæдбæл ба се ’мбурд, сæ дзубанди фæу- 
уагътонцæ. Самелибæл æрбамбурдтæ æнцæ æма кæрæдзей ра- 
фæрсæ-бафæрсæ исистонцæ. Уалинмæ фæззиндтæй еу лæг. Худ- 
тонцæ æй дзæбæхгæнæг. 
Дзæбæхгæнæг Самелибæл ци адæм никъкъупхæ æй, уони 
раеувæрстæ кодта, æхуæдæгка саздахъи фат кæми ниннихстæй, 
уомæ листæг æркæститæ кодта. Саздахъи фатæн æ фулдæр æр- 
дæг бахизтæй æ рахес уони бунти, дзæвгарæ бауадæй рæуæги 
дæр æма уоми æрлæудтæй. Æ дзæкъолæй фелваста дууæ листæг 
телти хузæн даргъ æфсæйнæгутæ. Дууæ листæг æфсæйнаги саз- 
дахъи фати фæрстæмæ рацавта, уæдта сæ фæйнердæмæ райваз- 
та æма сабургай саздахъи фат раласта. Фатмæ листæг æркæсти- 
тæ кодта, уæдта мæтъæлхузæй загъта: 
— Гъулæггагæн, фати циргъ фий дзæвгарæ балæгарста рæ- 
уæгæй æма уомæй ци тог фæууадæй, уæдта ма нур дæр уай- 
уй, е рандæй рæуæги хурфæмæ. Хуцауæн табу, фал е тæссаг 
гъуддаг æй. Тог рæуæги хурфитæмæ фæккалдæй æма уоми 
баласта. 
— Гæр, неци æргъуди гæнæн ес? — никкудтæй Зæрийнæ. 
— Неци, — цубурæй загъта дзæбæхгæнæг æма рандæй. 
93 

Самели æ уавæр ку балæдæрдтæй, уæд æхе фæффедар кодта 
æма загъта: 
— Уруймаг, нæ бæгъатæр æма нæ зæрдæдар Уруймаг. Корун 
ди æма мæбæл æрбамбурд кæнæ, къамандæгæнæгæй уи ами ка- 
дæр ес, уони. Ку зонис хабæрттæ. Æз Тæмерлани хæццæ лæ- 
гæй-лæгмæ цалдæр хатти ке дзубанди кодтон, еци дзубандитæй 
цитæ базудтон, цитæ балæдæрдтæн æма ци хатдзæгтæ искодтон, 
цитæ адтæнцæ нæ сæйрагдæр рæдудтитæ, уони дзæбæх базон- 
гæй ма мæ мæ мæлæти размæ фæндуй сумахæн цалдæр фæ- 
дзæхсти æма цалдæр уойсати бакæнун. 
Минкъий фæстæдæр уосонги æрбамбурд æнцæ, аланти æф- 
сæдтæй ма ка байзадæй, уони разамонгутæ. Æрбахудтонцæ ма 
еу зундгин зæронд лæг Адулгерийи дæр. Бадтæнцæ мæтъæл æма 
мæтæ хузæй. Алке бакастбæл дæр бæрæг адтæй сæ адæми исæфт 
æма мæти уавæр. Уруймаг син, зæнхæмæ кæсгæй æма мæтæху- 
зæй, уæдта цидæр фæллад æвзагæй загъта: 
— Сумах еугурæй дæр зонетæ Самелий, нæ аланти æфсæдти 
тæккæ устурдæр æма тухгиндæр хайи разамонæги. Нæ еугур 
дæр си адтан сæрустур, дардтан æй дæнцæн. Æ дæсни разамун- 
дæй æрæги устур нихкъуæрд равардта Тæмерлани æфсæдтæн 
Тæтæртуппи бунмæ. Бахаудтæй Тæмерланмæ уацари, фал си 
раервазтæй уодæгасæй. Мæнæ æй нур, уæззау цæфтæй, фæн- 
дуй нæ хæццæ радзорун. Æ уосæйдтæ нин зугъун. Байгъосæн 
имæ. 
— Цалинмæ мæ зæгъуйнæгтæ зæгъон, уæдмæ бал мæ фæндуй 
цалдæр фарстай раттун дæуæн дæр, Уруймаг æма уæ еугуремæн 
дæр. Уруймаг, цубурæй мин ку зæгъисæ, идарддæр уæмæ ци 
унæфтæ, ци нисантæ ес? Аци фарста дæттун Сахморат дæумæ 
дæр æма иннæ æфсæддон къуæртти разамонгутæмæ дæр. — загъ- 
та, уæззау уолæфт кæнгæй, Самели. 
— Самели, аци фарстабæл зин дзуаппгæнæн нæй. Мæнмæ 
гæсгæ, нæ еугур дæр зонæн еунæг æцæгдзийнадæ: Тæмерлани 
нихмæ карз тох гъæуй. Мæнæ ами нæхе цæттæ кæнæн. Фал ма 
ан æрмæстдæр минкъий къуæрттæ. Исæдухæ ан бунтон. Уæртæ 
идардтæр Даргъон Сукан æма ма æндæр рауæнти дæр ес алай- 
наг æфсæдтæ æма уонæнти дæр сæхе цæттæ кæнунцæ Тæмерла- 
ни нихмæ истохунмæ. 
— Ду ба куд зæгъис Сахморат? — бафарста Самели. 
— Æз дæр Уруймаги гъудитæбæл арази дæн. Æндæр, хуæз- 
Дæр гæнæнтæ дæр нин нæййес, — дзуапп равардта Сæхморат. 
Самели е ’нгас арвæрдæмæ исаразгæй æма тухолæфт кæн- 
гæй загъта: 
94 

— Æнгъæд, некебал фæрсун, фал уин æргом, æргом зæгъун: 
хъæбæр рæдуетæ. Мæнæ мæмæ нур ци зунд ес, е мæ ку адтайдæ 
уæртæ сауæнгæ райдайæни, уæд æз Тæмерлани нихмæ не ’стух- 
тайнæ. Махæн Тæмерлани нихмæ тохун нæ мæлæт адтæй æма 
æй. Уотид, хумæтæг зундæй расагъæс кæнтæ: Тæмерланмæ 200 
мин æфсæддони ес, махмæ ба ма кæд ес 8—9 мини æма, цума, 
еци 8—9 мин æфсæддони 200 мин æфсæддоней нихмæ ци ракæн- 
дзæнæнцæ? Æппундæр неци! Сæхе ниццæгъдун кæндзæнæнцæ, 
æндæр неци! Гъе уæхæн æдули тугъд фæккодтан Тæмерлани 
нихмæ тæккæ райдайæнæй нурмæ æма нæхе бабун кодтан. Ниц- 
цæгъдун кодтан нæ кунауæккаг æфсæдтæ. Нæ адæммæ-алантæ- 
мæ исмæстгун кодтан Тæмерлани æма е амунд-домæн равардта, 
цæмæй алайнаг адæм бунтон цагъд æрцæуонцæ, цайуаг ни ма- 
бал байзайа, нæ сахартæ, гъæутæ æма уотæртæ сугъд æрцæуон- 
цæ, нæ циййес ба нин байсонцæ. Нуртæгки æ еугур æфсæдтæ 
дæр архайунцæ еци домæнтæ æнхæст кæнунбæл. Нуртæкки уи 
кадæр исдзурдта «хуæздæр гæнæн нин нæййес», зæгъгæ. Еци 
гъуди раст нæй. Гæнæнтæ ес. Нуртæкки алайнаг æфсæдти ихæс 
Тæмерлани нихмæ нихæй-нихмæ истохун нæбал æй. Нур нæ 
ихæс æй, нæ алайнаг адæмæй ма ка байзадæй, уони ервæзун 
кæнун Тæмерлани æфсæдтæй. Нæ адæми ледзун кæнун гъæуй 
уæлæ хуæнхтæмæ. Ервæзун сæ кæнун гъæуй фæндæгти зин- 
дзийнæдтæй, æстонг æма уазалтæй, Тæмерлани æфсæдти ним- 
пурститæй. Тæмерлани æфсæдтæ ци гъæутæмæ нæма исхъæрт- 
тæнцæ, уоми цæрæг адæми æд мулк æма æд фонс ефхæссун 
гъæуй хуæнхтæмæ. Фæндæгтæбæл ци ледзæг адæм ес, уонæн 
æнхус гъæуй, гъæуай сæ кæнун гъæуй Тæмерлани æсгарæг мин- 
къий къуæрттæй. 
Гъе уомæ гæсгæ ба ма нæмæ ци æфсæдтæ байзадæй, уони 
байуарун гъæуй минкъий къуæрттæбæл — 100—50—20-гай æф- 
сæддонтæбæл, æма сæ æрветун гъæуй гъæутæмæ, цæмæй нæ 
адæмти истун кæнонцæ æма сæ ефхæссонцæ федар хуæнхтæ- 
мæ. Ами ма ес еу гъуддаг. Тæмерлан е ’фсæддон къуæрттæ 
æрветуй хуæнхти кæмтти бацæуæнтæмæ æма нин ами нæ адæм 
цæгъддзæнæнцæ, — хуæнхтæмæ ка цæуа, уони дæр, хуæнх- 
тæй ка цæуа, уони дæр. Уомæ гæсгæ ба рарветун гъæуй дзæ- 
бæх æфсæддон къуæрттæ Дигоргоммæ, Къæлæрдамæ, Ташта- 
ламæ, Уорсдонмæ, Салигуæрдæнмæ, Хъобангоммæ æма уотæ 
идарддæр. 
Цубурæй, куд æмбæлуй, уотæ фулдæр баервæзун кæнун гъæ- 
уй нæ адæмæй хуæнхтæмæ, тар гъæдтæмæ, кæмттæмæ. Уомæй 
устурдæр ихæс махæн нуртæкки неци ес. Е ма æй нæ адæмæй 
ескети фæййервæзун кæнуни фæстаг мадзал. Тæссаг æй Тæмер- 
95 

лани æфсæдтæ нæ кæмттæмæ ку бампурсонцæ, уомæй дæр. Уомæ 
гæсгæ ба кæмтти бацæуæн федæртти æрæвæрун гъæуй æф- 
сæддон къуæрттæ. Бацæуæн фæндæгтæ, цид, фехалун гъæу- 
дзæнæй, æзнаг бацæунæй бæлвурд тæссаг ку исуа, уæд. Æнæ- 
нади нæдтæбæл тæмерлайнæгтæ нæ бандеудзæнæнцæ бампур- 
сун. Ледзæг адæмти æхсæн дæр æнæраст, æзнаггадæ хабæрт- 
тæ æнæ æвзургæ нæ уодзæнæй. Хилтæ, дæвдтитæ, мæрдтæ си 
цæудзæнæй æма еци гъуддæгути дæр архайгутæ гъæудзæнæй. 
Æнхус кæмæн гъæуа, уæхæнттæ берæ уодзæнæй. Уодзæнæй 
уæхæнттæ дæр, етæ сæхе уодтæ, кенæ æрмæст сæхе бийнонти 
фæййервæзти туххæй фудмиутæ дæр кæндзæнæнцæ. Уомæ 
гæсгæ ба, æнæмæнгæ, ледзæг къуæртти ефхæссунæн гъæуд- 
зæнæй сæрмагонд æфсæддон къуæрттæ аразун æма æрветун. 
Еци сæрмагонд æфсæддон къуæрттæ гъæуама сæ ихæстæ æн- 
хæст кæнонцæ куд æфсæддон ихæстæ, уотæ, æнæсайдтæй, 
федарæй. 
Гъе, етæ ’нцæ нуртæккæ махæн — аланти æфсæдтæй ма ка 
байзадæй, уонæн сæ сæйрагдæр ихæстæ. Нихæй-нихмæ Тæмер- 
лани æфсæдти нихмæ истохун ба нуртæкки иссæй устур æду- 
лидзийнадæ. Гъиггаг, æстонг берæгъти устур бали нихмæ тæр- 
хъости къуари истохи хузæн тæссаг æма æнæсæр уодзæнæй нæ 
нури истох. Рæдуд адтæй æ нихмæ нæ тох нурмæ дæр. Æр- 
мæст мах — аланти æфсæдтæ нæ, фал Цæгат Кавкази цидæрид- 
дæр адæмтæ æма бæститæ ес, уони æфсæдтæ ку баеу адтайуон- 
цæ, уæддæр ин неци ракодтайуонцæ. Гъудæй нæ æрмæстдæр 
нæхе, не ’фсæдтæ, нæ адæм багъæуай кæнунбæл байархайун. 
Еуæй-еу зундгин адæмтæ уотæ бакодтонцæ æма сæ адæм нæ 
ниццæгъдун кодтонцæ. Тæмерлан устур зæйи рацуд адтæй Цæ- 
гат Кавказбæл, æма уæхæн зæйи нихмæ ка æрлæудтæй етæ мæ- 
лæт иссирдтонцæ. 
Æз карз тухтæн Тæмерлани æфсæдти нихмæ берæ рауæнти. 
Мæ устурдæр æма фæстагдæр истох ба адтæй Тæтæртуппи кæ- 
ронмæ. Еци карз тохи мæ алли еу æфсæддон дæр рамардта тæ- 
мерлайнæгтæй 3-4 æфсæддоней бæрцæ, фал мин ме ’фсæдтæ 
уæддæр ниццагътонцæ, уой туххæн æма мæн еу æфсæддони 
нихмæ тухтæй æзнаги инсæй æфсæддоней бæрцæ. Уацари баха- 
удтæн мæхуæдæг дæр еу къуар гъæуайгæсей хæццæ æма мæнæ 
мæ хуæдæййевæг Зæрийнæ дæр. 
Нæ тохмæ нин лæмбунæг кастæй Тæмерлан æма хъæбæр æ 
зæрдæмæ фæццудан. Куд бæгъатæр, дæсни æма фæлтæрд тох 
кодтан, е имæ дессаг фæккастæй æма æй нæ фæндæ адтæй нæ 
рамарун. Ахæстæй нæ дардта æма мæ цалдæр бони авинста, 
96 

цæмæй уой фарс исадтайнæ æма ин е ’фсæддæ, нæхе æфсæдтау, 
тохунбæл ахур кодтайнæ. Мæ бон бацæй цидæр мадзæлттæй 
Зæрийни фæййервæзун кæнун. 
Мæхуæдæг ин ку нæ басасттæн, ку нæ исарази дæн æ фæн- 
донбæл, уæдта мин, куд инетæ, уотæ мæ къохтæ ракъуæрдтон- 
цæ æма мæ уотемæй рауагътонцæ. Марунæй мин батæрегъæд 
кодтонцæ. 
Ци гæнæн ес. Мæ амонд, мæ хъисмæт куд арæзт æнцæ, уотæ 
цæунцæ, æвæдзи. Бæрæг æй, мæ цард ке фæцæй, æ кæронмæ ке 
æрхъæрттæй, е. Бæргæ мæ зæрди адтæй цидæр рæсугъд бæлд- 
дитæ. Бæргæ мæ фæндæ адтæй мæнæ мæ уарзон Зæрийни хæц- 
цæ рæсугъд цардæй рацæрун. Фал... Фал нæ рауадæй. 
Еци дзубандити фæсте Самели еу минкъий басабур æй, уæд- 
та бабæй дзурдта: 
Зæрийнæ, мæ мæлæти размæ дæумæ дæр дзорун: фæууарз- 
тон дæ авд анзей бæрцæ, фæббæлдтæн дæ хæццæ цЯрд бацæрун- 
мæ. Ду дæр мæ фæууарзтай. Дзæгъæли. Цард, æвæццæгæн, неци 
æй. Тугъдон фæндæгтæ. Тохи тæмæнтæ. Цард æма мæлæти æх- 
сæн бæгъатæрдзийнæдтæ. Марун, мæлæтæй тæрсун. Гъузун. 
Сорун. Уæлахездзийнæдтæй сæрустур ун. Дæлахезтæй зæрдæ 
рист ун. Гъе, етæ 6а дии мæ рацард. 
— Самели, Самели, цæмæ уотæ дзорис? Нæма æрхъæрттæй 
дæ мæлæт. Дæхе фæффедар кæнæ, ма тæрсæ. Уотæ фæлмаст 
ку нæ фæууис. Рацæрдзинан ма дзæбæх цардæй дæр. Æгæр 
дæхе ма тæрсун кæнæ, — дзурдта Зæрийнæ Самелимæ, æ сæр- 
гъи æндзæр бад æма ин æ ростæбæл фæлмæн æмбæлдтитæ 
кæнгæй. 
— О, хуарз æнцæ дæ зæрдæвæрæн дзубандитæ, Зæрийнæ. 
Раст дæ. Гъæуама мæлæг адæймаги зæрдæ уæхæн дзубандитæй 
рæвдуд цæуонцæ. Раст дæ, фал корун æма мин мæ фæдзæхсти- 
тæ, мæ уосиаггæ исæнхæст кæнтæ. Нæ аланти байзайæггаг адæми 
хъисмæти мæтæ бакæнтæ, — загъта Самели æ фæстаг зæгъдти- 
тæ æма ма цалдæр хатти тухолæфтитæ искæнгæй, фæцæй. Ра- 
мардæй. 
Байвардтонцæ æй еу туппурбæл, арф цирт ин искъахгæй. 
Аци туппурæй кæсгæй, дзæбæх зиннунцæ, æ алфамбулай ци 
бæрзæндтæ, фæзтæ, тæгтæ, дæнттæ ес, етæ. Зиннуй тузмæг 
æма тухгин Ирæф дæр. Дзæбæх зиннунцæ хуæнхтæ æма кæм- 
ттæ. Уæлдай дзæбæх ба зиннуй Уазай бæрзонд. Уæд еци туп- 
пур исхудтонцæ «Самелий туппур»: Нур ци хуйнуй æма кæми 
æй — бæрæг нæй. Зæрийнæ ба Самелий уæлгъос нигъгъарæнгæ 
кодта: 
7 Малити Батраз 
97 

Уæ, мсенсе дуйне, 
Пурхæнтæ ниууай, — сау пурхæнтæ... 
Усе, мæнсе догсе, 
Сугъдæнттæ ниууай, сау сугъдæнттæ... 
Нсе ниссаст бæстæ, 
Ниццагъд дзиллити лæдаргæ кудсей! 
Нæ сувæллæнттæ, — 
Кæугæ седзæрти сау тæрегъдæй! 
Фудгол æзнæгтæ, 
Сау цъен ниууайтæ, тог уæ фселласа! 
Хуцауи ’лгъист уæ 
Уе сæвди тармæ додгсе фсеххсесса! 
Донæй — Ирсефмсе, — 
Усе, не стур бæстæ, ци нин сербадсе? 
Разагъд Алантсе, 
Ксеми ниссастæй уæ устур кадсе? 
Усе, не стур Хуцау, 
Мæлæти нивонд цард цæмæ ’скодтай?! 
Еуети мæлæт 
Иннети нивонд цæмсе фсеккодтай?! 
Самелий цирти уæлгъос дзæвгарæ фæхъхъонцгæнгæй, æф- 
сæддон разамонгутæ æрбаздахтæнцæ сæ бунатмæ æма идарддæ- 
ри унæфти бацудæнцæ. 
— Æз арази дæн Самелий зæгъдтитæ, фæдзæхститæ æма 
уойсиаттæбæл. Раст æнцæ. Е нин куд байамудта, уотæ кæнгæ 
æй. Æндæр еститæ ку кæнæн, уæд фæррæдуйдзинан. Фæндуй 
мæ, цæмæй нæ егур дæр исарази уæн уой амундтитæбæл, — загъта 
мæтъæл гъæлæси уагæй бæгъатæр æма зундгин Уруймаг. 
— Цæмæ, цæмæ? Гæр, мах Алантæ нæбал ан? Уотæ тæппод 
æма нецæййаг иссан? Кæми æнцæ нæ бæгъатæрдзийнадæ æма 
дæсниадæ? Æзнаг нæмæ æрбалæбурдта, нæ гъæутæ, нæ сахартæ 
нин содзуй, пурхæ кæнуй, нæ адæмти нин цæгъдуй, мах ба си 
нæхе римæхссинан?! Ци фæцæй нæ нæртон фидцæлти азæлгæ 
загъд: «Æгади бæсти — мæлæт!». Кенæ ба: «Фудвæди бæсти — 
æвæд!» — карз æма федарæй дзурдта Сахморат. 
— Сахморат, Сахморат... Бæргæ раст дзорис. Бæргæ дæу 
куд фæндуй, уотæ ку уайуонцæ нæ гъуддæгтæ. Фал нæ. Нæ 
æма нæ! Нæбал ан ци аланти кой кæнис, етæ. Нæбал нæмæ ес 
Тæмерланæн уотид æ еу къамандæгæнæги дæлбарæ ци тухтæ ес, 
уой бæрцæ тухтæ дæр. Раст хатдзæг искодта Самели. Тæмерла- 
ни нихмæ тохуни бæсти æма уоми дзæгъæли хумæтæги ниццагъ- 
ди уни бæсти нæ адæмæн ести пайда исун хуæздæр æй. Нæ 
98 

алантæй ма æгас ка æй, уонæй ескети фæййервæзун кæнунæй 
устурдæр ихæс нуртæкки алайнаг лæги рази неци ес. Нæ мугкаг 
бунтон æскъуд куд не скæна, уобæл архайун гъæуй мах. Е æй 
махæн нæ устур нæртон загъд дæр, нæ еугур бæгъатæрдзийнадæ 
дæр, нæ фиддæлтиккон зундгин загъд дæр, — дзурдта еу уорсре- 
хæ, зундгин, уæздан зæронд лæг. 
— Цæй, радзорæ-бадзорæ мабал кæнæн. Балæдæрдтан, ци 
кæнгæ ’й идарддæр, уой æма райдайæн нæ архайд, — мæтъæл 
гъæлæси уагæй загъта Зæрийнæ дæр. 
— Нæ æма нæ, бæгъатæр Сахморат. Хуарз ку зонис нæ 
хабæрттæ. Дæу æма мæн æфсæдти бæрцæ æртæ минемæй фул- 
дæр ку нæй, уæд ма дæ зæрдæ цæбæл дарис? Дæуæн дæхе 
хæццæ ку рарвистон æнхусагор нæ гъæутæй берæ рауæнтæ- 
мæ, фал нæмæ еунæг æфсæддон дæр æнхус кæнунмæ ку неке 
æрбарвиста. Ку æй зонис, Килхарай Дони билтæбæл цæрæг 
аланти устур гъæутæ Сенти, Урдон æма иннети æлдæрттæ 
Александр æма Инал ци нистауæн æрбарвистонцæ, уой: «Мах 
мæлун æма нæ адæми цæгъдуни кæнун нæ фæндуй, уой бæсти 
уæ цард багъæуай кæнтæ». Мæнмæ гæсгæ, Тæмерлан нур гъа- 
вуй бампурсунмæ Иркувунмæ, уæдта Урдонмæ дæр æма сæ 
ниппурхæ кæндзæнæй. Тæссаг æй, сæ разамонгутæ Кулу æма 
син Тауси уацари ку райсонцæ, уомæй дæр. Æмæ уæд хæунх- 
ти цæрæг, уæдта хуæнхтæмæ ледзæг адæмти хабæрттæ дæр 
хъæбæр тæссаг исуодзæнæнцæ. Гъе уомæ гæсгæ ба Самелий 
фæдзæхститæ æнхæстгæнгæ æнцæ, — дзурдта бабæй нæуæ- 
гæй Уруймаг. 
— Хуарз, уæд, сумах куд фæндуй, уотæ. Æрмæст, мæнæ нур 
мæн ме ’фсæдтæ къуæрттæ кæнун æма сæ къуæрттæй фæйнæ 
рауæнтæмæ æрветун нæма фæндуй. Фæндуй мæ нуртæккæ ме 
’фсæдти хæццæ куддæриддæр æнцæ, уотемæй рандæ ун Ирæ- 
фæрдæмæ æма уой билтæбæл Дигоргоми уæнгæ иссæун. Кæмт- 
ти уæнгæ ку исхъæртон, уæдта сæ къуæрттæ-къуæрттæй рарвет- 
дзæнæн алли рауæнтæмæ, — æ разæй ка дзурдта, уони хæццæ 
исарази уогæй, загьта Сахморат. 
— Дигоргоми кæмтти уæнгæ ку исхъæртай, уæд ма фæстæмæ 
уæхæн устур идæрдæнмæ де ’фсæдти къуæрттæ цæмæ æрвет- 
дзæнæ, е мæмæ дессаг кæсуй? Ду федарæй уой зонæ æма Тæ- 
мерлани æфсæдтæ ду куд гъуди кæнис, уотæ дзæндæл нæ цæун- 
цæ. Рауайдзæнæй уотæ дæр æма дæ исæййафдзæнæнцæ. Æма 
уæд де ’фсæддонти мæлæт æрцæудзæнæй. Некæмæн бал нецæ- 
мæй бауодзæнæй сæ бон фенхус кæнун. Уой бæсти де ’фсæдтæ 
нуртæкки фæкъкъуæрттæ кæнæ æма сæ фæйнердæмæ гъæутæ- 
мæ рарветæ, — загъта бабæй Уруймаг. 
99 

О, бæргæ дзурдта бæгъатæр, хуæрзконд, зундæйдзаг Уруй- 
маг, фал имæ бæгъатæр æма гурумухъ Сахморат нæ байгъуста. 
Æ сау-сауид цæститæ ниллæкъунгæнгæй, æ сау бецъотæбæл 
е ’нгулдзитæй бамбæлдтитæ кæнгæй, е ’мбал къамандæгæнгути 
къуар ниууагъта гъæди, къохмæ ниццудæй, æ устур цъæх бæх- 
бæл фæббадтæй æма е ’фсæдтæмæ фæдздзурдта: 
— Мæ фæдбæл! Дзоргъа цуд! 
Æ фæсте цудæнцæ цалдæр хуæдæййевæги, æ фæсдзæуинтæ 
æма уони фæсте цудæнцæ е ’фсæдтæ 1600-емæй. Цудæй сæ хæц- 
цæ Зæрийнæ дæр. Разамонгути унаффæмæ гæсгæ æй иснисан 
кодтонцæ Сахморати æмунафгæнæгæй æма ин Сахморати æф- 
сæдти хæццæ æнæ цæун нæ адтæй. Цудæнцæ тагъдгомау гъæд- 
тæ æма пихситæбæл, цæмæй сæ маке фæййидтайдæ, уой тух- 
хæй. Фæццудæнцæ дзæвгарæ æмæ еу рауæн еу алайнаг гъæумæ 
хæстæг, гъæдбуни æруолæфтæнцæ. 
Гъæуи тарст цæргутæй уайтагъддæр еу къуар сæ размæ рацу- 
дæнцæ æма сæ хабæрттæбæл рафæрсæ-бафæрсæ кодтонцæ. Сах- 
морат син лæмбунæгæй æрдзурдта тæссаг уавæр, уæдта син загъ- 
та, цæмæй тагъд рæстæгмæ сæ гъæу ниууадзонцæ æма ледзонцæ 
хуæнхбæстæмæ — Дигоргоммæ. Цæмæй гъæуи цæргути лæппо- 
тæ-лæхъуæнтæй сæхецæн искæнонцæ æфсæддон къуар, е сæ 
ефхæссæнæй зин нæдтæбæл, гъæуай сæ кæндзæнæй æзнаги æс- 
гарæг минкъий къуæрттæй. 
— Мæнæ аци бон, уæддæр изæрæрдæмæ ку нæ рандæ уайтæ, 
уæд уæ æзнæгтæ ами исæййафдзæнæнцæ æма уи еу дæр æгасæй 
нæбал ниууадздзæнæнцæ. Уомæ гæсгæ ба тагъд ледзгæ! — загъ- 
та син Сахморат кæронмæ. 
— Хуарз, дæ амунд раст æй. Ду куд зæгъис, уотæ бакæндзи- 
нан, фал, мæ хор, уотæ бакæнæ æма де стонг æфсæддонтæн нæ 
гъæуи кенæ хуæрун ести бакæнæ, кенæ ба син сæ хæццæ ести 
райсун бауадзæ. Ес нæмæ нартихуар, мæнæуæ, хъæбæрхуар. 
Фонс дæр еститæ равгæрдæнтæ. О, о, бауадзæ уотæ кæнун. Æз 
мæхуæдæг дæр берæ рæстæгути æфсæддон фæдтæн æма зонун 
æфсæддони æстонг цард. Мах уæддæр нæ еугур æвæрæнтæ нæ 
хæццæ нæ фæххæссинан. Еуæй-еуетемæ берæ æвæрæнтæ ес. Нæ 
гъæу гъæздуг гъæу æй, — загъта Сахморат æма е ’мбæлттæн еу 
рацæргæ рæсугъд лæг. 
Хъæбæр бацийнæ кодтонцæ Сахморат, е ’мбæлттæ æма еугур 
æфсæддонтæ дæр æма зæрдиуагæй æрфитæ кодтонцæ гъæук- 
кæгтæн. 
— Хуцау уи исарази уæд æма арфиаг уотæ, хуарз лæг æма 
гъæуккæгтæ. Мах нур æртæ бони, кæрдæгутæй уæлдай, нецима 
бахуардтан. Фурæстонгæй нæ зæрдитæ дзæгъæлтæ кæнунцæ. 
100 

Кæд уæ фæндуй, уæд уæртæ гъæугæрон еу гъæдбунмæ бацæу- 
дзинан æма нин ци дæттетæ, уой нин уордæмæ рарвететæ. Æр- 
мæст нин рæстæг минкъий ес æма — тагъд-тагъдæй, — загъта 
Сахморат. 
— Хуарз, рацотæ! — фæгъгъæр кодта и рæсугъд лæг æма е 
’мбæлтти хæццæ гъæумæ фæййаууон æнцæ. 
Сахморат гъæугæрон еу гъæдбунмæ бакодта е ’фсæддæ æма 
уоми æруолæфтæнцæ. Берæ нæ рацудæй, фал бабæй еци лæг æ 
къуари хæццæ фездахтæй æма Сахморатæн загъта: 
— Махæн нæхецæн зин æй еци еугур гъуддæгтæ сумахмæ 
ардæмæ хæссунæн. Уæдта нуртæкки гъæуи адæм сæхе ле- 
дзунмæ цæттæ кæнуни хæлхъойти бацудæнцæ. Уомæ гæсгæ 
ба нин нæ хæццæ рарвететæ уе ’фсæддонтæй алли инсæй лæ- 
гемæй дæр еу лæг æма уонæмæ дæтдзинан, ци дæттунмæ гъа- 
вæн, уони. 
Исарази æй Сахморат æма гъæуккæгти хæццæ рарвиста 60 
лæги. Рацудæй дзæвгарæ рæстæг. Сахморат тингун кæнун рай- 
дæдта. Тингун кодтонцæ еуæй-еу æфсæддонти кæстæр разамон- 
гутæ дæр, фал уалинмæ рацудæнцæ сæ минивæрттæ. Сæ разæй 
тардтонцæ дæс фиртони. Уæрдунтæ æма бæхтæбæл хастонцæ 
къæссатæ, мæхæлти тиллæг. Ку æрбахъæрттæнцæ, уæд син еу 
лæг загъта, æ буйнаг ходæ исесгæй: 
— Гъе нур мæнæ аци фиртæнттæ æрбавгæрдетæ. Уæхе фи- 
дæй бафсадетæ. Ка рауæлдай уа, уони ба æфсæддонтæбæл рай- 
уаретæ æма хæссетæ. Мæнæ уин алли æфсæддонæн дæр дугай- 
æртигай къосбартæ нартихуар, мæнæуæ, хъæбæрхуар. Уони дæр 
æгасебæл райуаретæ. Мæнæ ма уин берæ цигъттитæ дæр, бахуæ- 
ретæ си, хæссетæ сæ. Гъе уотемæй, хуæрзбон. Мах дæр æма 
сумах дæр нæ еунæг Хуцау, нæ Уасгерги фæндараст фæккæ- 
нæнтæ. Ци фудтæ фæййидтан æма бавзурстан, уонæй уæлдай 
фуд куд нæбал фæййинæн, уæхæн амонд нæ уæд! 
— Хуарз лæг, корæн ди æма нин дæ ном зæгъæ, уадзæ æма 
дин уæддæр дæ ном зононцæ не ’фсæдтæ. Зæгъæ нин дæ гъæуи 
ном дæр? — бафарста Сахморат. 
— Мæ ном хуннуй Сарæбий, нæ гъæуи ном ба — Билгон. 
Ирæфмæ хæстæг ке æй, уомæ гæсгæ æй, æвæццæгæн, исхудтон- 
цæ нæ фиддæлтæ Билгон. Æй устур гъæу, берæ хуарз адæмтæ 
си цæруй, — дзуапп равардта и лæг. 
— Нæ хуарз курухон Сарæбий, еу фæндон æма мæмæ еу 
фæдзæхст ес æма дин сæ зæгъон. Мæнæ нуртæкки уæ гъæуи 
раззагдæр фæсевæдæй исаразетæ æфсæддон къуар хъæматæ, 
æхсаргæрдтæ, саздахътæ æма æндæр тохæндзуамауи хæццæ. 
Еци æфсæддон къуар уин хуæнхтæмæ над амондзæнæй, еф- 
101 

хæссæнæй уæ, уæдта уæ гъæуай кæндзæнæй æзнаги минкъий 
къуæрттæй. Æфсæддон къуарæн æз разамонæгæй уадзун хъæ- 
бæр зундгин, бæгъатæр æма уарзон къамандæгæнæг фондз 
æфсæддоней хæццæ. Еци къамандæгæнæг æй силгоймаг, æ ном 
хуннуй Зæрийнæ, — загъта цидæр æфсæн гъæлæси уагæй Сах- 
морат. 
— Арфиаг уотæ! Уæ еци æнхусæй ба уин уодзинан уæлдай 
боз! — гъæрæй загъта Сарæбий. 
— Æма æз цæмæ изайун ами, сæрмагондæй мæн цæмæ 
уадзис ами? — уайдзæф æма зæрдихудти хузи бафарста Зæ- 
рийнæ. 
— Зæрийнæ, гъуддæгтæ хуарз ку зонис, уæд ма мæ цæмæ 
дзорун кæнис? Мах фæййевгъауæн кæмæн нæййес, уæхæн мæ- 
лæтмæ цæуæн, ду ба силгоймаг дæ æма ма уæддæр ду цардæй 
еститæ фæййинæ. Уæдта дин ци ихæс бакодтан, уой дæр хумæ- 
тæги гъуддагбæл ма нимайæ. Аци гъæуи цæргутæ хуæнхтæмæ 
ку баервæзун кæнайтæ, уæд не ’гас аланти адæми размæ дæр 
исараззинайтæ устур лæгдзийнадæ æма хуарздзийнадæ, — дзу- 
апп равардта Сахморат. 
* * * 
Уобæл рахецæн æнцæ Сахморати æфсæдтæ æма Билгони 
цæргути минивæрттæ. Уобæл рахецæн æнцæ Сахморат æма 
Зæрийнæ дæр. 
Сахморат е ’фсæдти хæццæ еу сакъадахгун рауæн бахизтæн- 
цæ Ирæфи уордæгмæ — искæсæн фарсмæ. Гъæдтæ-гъæдтæ ис- 
хизтæнцæ еу бæрзонд рагъмæ — Силтанухъи рагъмæ. Берæ ра- 
уæнтæмæ хъалауртæ рарветгæй æма ами æрæхсæвеуат кодтонцæ. 
Сахморати фæндæмæ гæсгæ гьæуама сæумæ раги рандæ адтай- 
уонцæ Ирæфи билтæбæл, Чикори будуртæбæл Дигоргоми ком- 
рæбунмæ æма уоми æрбунат кодтайуонцæ, цæмæй Тæмерлани 
æфсæдти къуæрттæй Дигоргоммæ маке бауагътайуонцæ, уой тух- 
хæй. 
Дзæбæх бауолæфтæнцæ, фонс нивгарстонцæ, фидæй сæхе 
бафсастонцæ, фæндаггæгтæ ниввардтонцæ. Фал сæ гъуддæгтæ 
фæндон нæ рауадæнцæ. Сæумæ Силтанухъи тегътæбæл ку ис- 
раст æнцæ, уæд син се сгаргутæ фегъосун кодтонцæ: «Тæмерла- 
ни æфсæддон дууæ къуари цæунцæ Дигоргоми æрдæмæ. Еу къуар 
си цæуй Ирæфи билтæбæл. Чикори будуртæмæ ма син ес бони 
цуд. Иннæ къуар ба цæуй Силтанухъи бæрзæндти хонсар фæр- 
сти еу минкъий цæугæдони билтæбæл. Нуртæгкæ исхæстæг æнцæ 
Чикори будуртæмæ. Æфсæддон къуæрттæ æнцæ минкъийгæйт- 
тæ — 1000— 1500-гай æфсæддонти бæрцæ». 
102 

Берæ фæррасагъæс-басагъæси фæсте Сахморат бафарста æ 
хуæдæййевгутæ æма æфсæддон къуæртти разамонгутæй еу цал- 
дæрей: 
— Куд кæнæн? Дууæ къуаремæй æзнæгтæ æмпурсунцæ Ди- 
горгоммæ. Еу къуар иннæ къуарæй цæуй бон раздæр. Цæмæй 
сæ ма исуадзæн Дигоргоммæ, уой туххæй сæ хецæнтæй нæ бон 
бауодзæнæй ниццæгъдун, заманай равгæ нин ес. Зæгъетæ уæ 
гъудитæ æма уæ фæндæнттæ. 
— Сæ бæрцæ син ка исбæрæг кодта? Мæнмæ гæсгæ, Тæмер- 
лани æфсæдтæ уæхæн минкъий къуæрттæй не сæндеудзæнæнцæ 
ардæмæ? — бафарста еу æфсæддон къуари разамонæг. 
— Æз бæлвурд зонун уой æма æзнаги æфсæддон дууæ къуа- 
реми ке ес 1000— 1500-гай æфсæддонтæ, — федарæй загъта æсга- 
рæг къуæртти сæргълæууæг. — Уæдта ма, мæнмæ гæсгæ, мах 
разæй, мæнæ Силтанухъи бæрзонди фæууæни æма Чикори бу- 
дурти райдайæни лæууй алайнаг æфсæдти еу къуар. Махмæ 
гæсгæ, сæ бæрцæ хъæртуй 500-емæ, фал аци къуари хабæрттæ 
бунтон бæрæггонд нæма æнцæ. 
— Мæнмæ гæсгæ, нин нуртæккæ цæугæ æй, дæлæ Силта- 
нухъи хонсар фæрсти ка фæццæуй, еци æзнæгти нихмæ. Исæй- 
йафдзинан нæхеуон æфсæддон къуар дæр æма еумæ æзнаги 
æфсæдтæ æнцонæй ниццæгъддзинан. Уой фæсте ба Ирæфи бил- 
тæбæл ка иссæуй, нæ еци æзнагмæ дæр хъæртдзинан, — загъта 
федарæй Сахморат æма ранæхстæр æнцæ. 
Берæ цæун сæ нæ багъудæй. Цубур рæстæгмæ исхъæрттæн- 
цæ Силтанухъи бæрзонди фæууæн æма Чикори будурти райда- 
йæнмæ. Ами еу аууони исæйафтонцæ алайнаг æфсæддон къуар. 
Къуар æхе цæттæ кодта кумæдæр балцимæ. Аци æфсæддонтæ 
Сахморати æфсæддонти бал ку фæййидтонцæ, уæд сæ цийнæн 
кæрон нæбал адтæй. Цийнæ кодтонцæ Сахморати æфсæдтæ дæр. 
Аци алайнаг æфсæддон къуари разамонæг разиндтæй Сахмора- 
тæн хуарз зонгæ, æ ном хунттæй Аламат. Хъæбæр æй æппæлд- 
тæй Сахморат. 
Берæ цийнитæ æма хабæртти фæсте Сахморат бафарста Ала- 
мати: 
— Аламат, кæд де сгаргутæ дзæбæх косунцæ, уæд гъæуама 
зонай, Тæмерлани æфсæддон дууæ къуари аци ’рдæмæ ке ис- 
цæунцæ, уой. Зонай гъæуама, ке цæунцæ уæлæ Дигоргоми 
æрдæмæ, уой дæр. Еу къуар (1500 æфсæддони) иссæунцæ дæлæ 
Ирæфи билтæбæл. Кæд æхсæвдзо кæнонцæ, уæд исон ами 
уодзæнæнцæ, кæд нæ, уæдта иннæбон сæуми рæстæги исхъæрт- 
дзæнæнцæ. Иннæ къуар цæуй Силтанухъи искæсæн фæрсти. 
Айфонмæ исхизтæнцæ мæнæ Чикори будуртæмæ, уони бæр- 
103 

цæ дæр хъæртуй 1200— 1500-емæ. Мах цæуæн сæ размæ, гъæ- 
уама син уæлæ саугьæдæмæ исхъæртæни сæ раз æрахæссæн 
æма сæ уоми гагацагъд никкæнæн. Кæд уæ фæндуй, уæд мах 
хæццæ æрбаеу уотæ æма не ’знæгти еумæ æнцондæрæй нип- 
пурх кæндзинан. 
Аламати цæсгон ниррохс æй. Æ сау бецъоти бунæй æ сæнту- 
орс устур дæндæгутæ ферттивтонцæ æма, сагъæс дæр нецæбæл 
ракæнгæй, загъта: 
— Еци гъуди æма еци курдиадæ мæхе зæрди дæр бæргæ ад- 
тæнцæ. Мах еци хабæрттæ еугурæй дæр зонæн æма мæнæ нур 
нæхстæр кæнунмæ гъавтан Дигоргом æрдæмæ, цæмæй уоми 
Тæмерлани æфсæдтæ ма бауагътайанæ кæмттæмæ, медæмæ. 
— Хуарз мадта, нæ гъуддаг дзæвгар фæххуæздæр æй. Фæц- 
цæуæн идарддæр, — бардзурд равардта Сахморат. 
Уотемæй аланти дууæ мин æфсæддони ниййагайдтонцæ цæ- 
унтæ Чикори будурти. Фал будуртæн сæ астæуи уæнгæ ку ис- 
хъæрттæнцæ, уæдта сæбæл æрцудæй, ке не ’нгъæл адтæнцæ, 
уæхæн уæззау цау. 
Æсгаргутæ син бæхтæбæл, догъон уадæй уайгæй, фегъосун 
кодтонцæ, Чикори будурти астæу еу къотæргун рауæни аууон ке 
лæууй Тæмерлани æфсæддон къуæрттæй еу, 2000 хæстæг сæ 
бæрцæ, уотемæй. Еци æфсæддон къуари разамонгутæ ке инун- 
цæ æма цæвунæрвонг ке хезунцæ аланти æфсæдти. 
— Нæ уæ лæдæрун. Ци æфсæддон къуар нæ хезуй, е уæртæ 
Силтанухъи искæсæн æрдигки ка исцæуй, е æй, æви æндæр? — 
мæстгун фарст ракодта Сахморат. 
— Æндæр, æндæр. Аци къуар, æвæццæгæн, бон-дууæ бони 
раздæр исцудæй æма æй мах, æсгаргутæ, нæ базудтан, нæ 
фæййидтан, — дзуапп равардта æсгаргути хестæр, ниффæлорс 
уогæй. 
— Мадта уæд Силтанухъи искæсæн фарс æрдигки ка цу- 
дæй, еци æфсæддон къуар ба кæми æй? — рафарста бабæй 
Сахморат. 
— Уой дæр тагъд ардæмæ гъæуй. Айфонмæ уæртæ фæсте- 
гъæмæ исхъæрттæй, — зир-зиргæнгæ, загъта æсгаргути хецау. 
Сахморат æсгаргути хецаумæ мæстгун цæститæй никкастæй 
æма хъæбæр гъæрæй, хъæбæр мæстгунæй исдзурдта: 
— Бæлахи, устур бæлахи нæ бахаун кодтайтæ! Æзнаги голла- 
ги нæ балæсун кодтайтæ! Мæлæти тæрхон нин искодтайтæ! О, 
о,<мæлæтæй уæлдай нин нецибал байзадæй, фал ци ’рцудæй, е 
æрцудæй, ци ’рцæуйнаг уа, е дæр æрцæудзæнæй! Тагъд ледзгæ 
уæртæ еци къулдунтæмæ æма не ’знæгти, гъе, еци къулдунтæ- 
104 

бæл хезæн. Мах сæбæл не ’мпурсæн, етæ нæбæл æрбампурсæн- 
тæ. Æмпурсгæ ци æфсад кæна, е фулдæр тог калуй. 
Сæ разамонæги загъд æнхæст кæнун куддæр фæййагайдтон- 
цæ алайнаг æфсæдтæ, уотæ Тæмерлани æфсæдтæ низмалдæнцæ 
æма пихсити аууæнттæй рампурстонцæ алайнæгтæбæл. Дууæ 
æфсадей æхсæн тогкалд тугъд ниййагайдта. 
Аланти æфсæдтæмæ ци сосæг мадзæлттæ адтæй, уони тæ- 
мерлайнæгтæ нæ зудтонцæ æма уой фæрци алайнæгтæ тæмер- 
лайнæгти мæнæ хъамил цæвæгæй нæ кæрддзæнæ, уотæ карстон- 
цæ къуæрттæ-къуæрттæй. Еци сосæгдзийнæдтæй еу уой медæгæ 
адтæй æма алайнæгтæ дæсгæйттæ-финддæсгæйттæй фертасион- 
цæ фондз-аст тæмерлайнаги, теголи сæ фæккæниуонцæ æма сæ 
уайтагъддæр рацæгъдиуоицæ. Е сæ еу дæсниадæ адтæй. Иннæ 
дæсниадæ ба уæхæн адтæй æма еу-дууæ-æртæ алайнаги сæхе 
ледзæг ракæниуонцæ, цæветтонгæ, тæрсгæ фæккодтонцæ уотæ 
æма сæ тæмерлайнæгтæ ба расориуонцæ, фал еци фæдбæл алай- 
наг æндæртæ тæмерлайнæгти фæстегæй расориуонцæ, раззаг 
алайнæгтæ ба фæстæмæ сæхе фездахиуонцæ æма æзнæгтæ дуу- 
ети æхсæн сæ адзал раериуонцæ. Æртиккаг дæсниадæ ба алай- 
нæгтæн уæхæн адтæй æма тугъди тумугъи къуарæй сидзæй-си- 
дзæмæ æнгон фæллæуиуонцæ æма æзнагæн алайнаг ниццæвæн 
нæдæр фæсте ’рдигки, нæдæр фæрсирдикки нæбал уидæ, сæ- 
хуæттæ ба сæ цавтонцæ æнцонæй. 
Гъе, еци дæсниæдти фæрци алайнæгти æнтæститæ фулдæр 
адтæнцæ тæмерлайнæгти æнтæститæй. 
Тох рахаста дзæвгæрæ рæстæг. Тæмерлайнæгтæн, æвæццæ- 
гæн, сæ алли дæсемæй дæр авд фæммард æй, алайнæгтæн ба сæ 
алли дæсемæй — æрмæстдæр дууæ-æртæ. Берæ нæбал гъудæй, 
цæмæй алайнæгтæ фæууæлахез адтайонцæ, уомæ, фал тæмер- 
лайнæгтæ рацудæнцæ хийнæй. Се сæфт балæдæргæй, ледзунмæ 
фæцæнцæ, уæдта ледзгæ дæр тохгæ-тохгæй нæ, фал догъи лигъд, 
будури хонсар æрдæмæ. 
Сæ налатдзийнадæ син Сахморат ралæдæрдтæй æма е ’фсæд- 
тæмæ гъæр кодта: 
— Ма сæ уагътæ ледзун, етæ ци нæуæг тæмерлайнаг æфсæд- 
ти къуар исцæуй, уони размæ ледзунцæ! Ма сæ уагътæ ледзун, 
теголæ сæбæл кæнтæ! 
Сæ разамонæги амундмæ гæсгæ, алайнаг æфсæдтæ бæргæ 
сурдтонцæ тæмерлайнæгти, бæргæ син сæ раз ахæстонцæ, бæр- 
гæ сæ уорæдтонцæ, фал уæдмæ æрбакалдæнцæ тæмерлайнаг иннæ 
къуари берæ æфсæддонтæ — дууæ миней бæрцæ æма бабæй тог- 
калæн тугъд никки карздæрæй ниййагайдта. 
105 

Цæгьдуни кодтонцæ тæмерлайнæгтæ, цæгъдуни кодтонцæ 
алайнæгтæ дæр. Тох фæццудæй дууæ дæргъвæтинæй. Алама- 
ти нимадмæ гæсгæ алли алайнаг дæр мардта æртæ-цуппар тæ- 
мерлайнаги. Адæм æма бæхти мæрдтæй рауадæй уæхæн цæн- 
дитæ æма сæ сæрти хезун исзин æй. Зæнхæ тогæй, мæнæ са- 
хуаруни фæсте куд, уотæ ислæпъæда æй. Æппунфæстаг тох 
æрхустæй. Цагъди фæцæнцæ Тæмерлани æфсæддонтæ минкъ- 
ий къуарæй уæлдай, е сæ къамандæгæнæги хæццæ фæллигъ- 
дæй рагацау. 
Алайнаг æфсæдтæй ба ма раервазтæй æрмæстдæр фæндзай 
лæги. Уонæй дæр дæс адтæнцæ цæфтæ. Фæммард æй Аламат 
дæр. Хъæбæр ибæл фæхъхъонц кодта Сахморат. 
— Гъе нур нæ гъæуй нæ мæрдтæ æмбурд кæнун æма 
сæ кæрæдзебæл цурхун. Нæ бон алли мардæн цирт къахун 
нæй. Уой бæсти сæ кæрæдзебæл исцурхдзинан, уæдта сæбæл 
сикъит нимбæрззинан, — загъта Сахморат е ’мбæлттæн, сæр- 
губурæй. 
Ниййагайдтонцæ аланти æфсæдти байзайæггæгтæ æмбурд 
кæнун се ’мбæлтти мæрдтæ. Изæрæй, хор æфтуйун ку райдæд- 
та, уæд сæ фæцæнцæ æмбурдгонд æма сæбæл сикъит калун рай- 
дæдтонцæ. Фур куст, фур уæззау хуæститæй уотæ ниффæллад 
æнцæ æма размæ бахауионцæ. Размæ бахауидæ Сахморат дæр. 
Бæргæ ин дзурдтонцæ е ’фсæддонтæ — цо, бауолæфæ, мах ба- 
кæндзинан, ци гъæуй, уони, зæгъгæ, фал уæддæр куста æма 
куста. Æхсæвæ дæр сæ архайд нæ ниууагътонцæ. Иннæ сæумæ, 
рохс кæнун ку райдæдта, æрмæстдæр, гъе, уæд фæцæнцæ туп- 
пур æмбæрзт. 
Сахморат æрбадтæй еу пъæзубæл, æ ходæ исиста æма æ хед 
сæрфта. Иннетæй дæр ка æ хед сæрфта, ка уæлгоммæ æхе зæл- 
дæбæл рауагъта. Æрæгиау Сахморат загъта: 
— Гъе нур, мæнмæ гæсгæ, тугъд махæн фæцæй. Нæ ихæс 
аланти адæмти размæ исæнхæст кодтан. Фал ма уæддæр ба- 
гъæудзæнæй Дигоргом гъæуай кæнун дæр. Е уодзæнæй цал- 
дæр боней фæсте. Нур ба уотæ бакæнæн æма рандæ уæн арф 
гъæдæмæ. Ескæми æруолæфæн, хуæруйнæгтæй ма нæмæ 
циййес, уонæй рæфтад искæнæн. Идарддæр ба — бæрæг уо- 
дзæнæй. Ами нин берæ лæууæн нæбал ес. Тагъд ардæмæ ис- 
хъæртдзæнæй Тæмерлани æфсæдти æртиккаг къуар, е ба ис- 
цæуй Ирæфи билтæбæл. Аци рауæнмæ хæстæг æрлæуунæй 
дæр тæссаг æй. 
Исарази æнцæ аланти æфсæдти байзайæггæгтæ сæ разамо- 
нæги хæццæ æма рандæнцæ тар гъæди арфмæ. 
106 

Дуккаг бон сæумæ Тæмерлани æфсæдти бæлттæ Ирæфи 
Чикори будурти се ’мбал æфсæддонти мæрдтæ цæндитæ-цæнди- 
тæй ку исæййафтонцæ, уæд хуарзау нæбал адтæнцæ. Уотæ фæт- 
тарстæнцæ æма сæ еуетæ ледзунбæл фæцæнцæ. Фал син сæ ра- 
замонæг загьта: 
— Æцæгæйдæр, ами æрлæуун махæн дæр тæссаг æй, æгæр 
минкъий ан, æдеугур мин æма æрдæг. Ардигги нæ рандæ ун 
гъæуй фæстæмæ. Фал уæддæр мæнæ нæ мæрдтæ бафснайæн. 
Тагъд-тагъдæй сæ æмбурд кæнгæ. Дууæ цæнди сæ ниццур- 
хæн æма сæ сикъитæй нимбæрзæн. Уой фæсте ба æздæхæн 
фæстæмæ. Тæссаг æй, мæнæ аци мæрдтау, ами ку байзайæн, 
уомæй! 
Тæмерлани æфсæддонтæ февналдтонцæ æма æмбурд кæнун 
райдæдтонцæ сæ æмæфсæддонти мæрдтæ, фембурд сæ кодтон- 
цæ сауæнгæ рæфти уæнгæ. Исаразтонцæ си дууæ цæнди тумбул 
цурхтитæй. Уой фæсте сæбæл калун райдæдтонцæ сикъит æма 
сæ фæккодтонцæ сикъити бæзгин туппурти буни. Рауадæй си 
дууæ устур туппури-уобауи. 
Еци архайд ку фæцæнцæ, уæд тагъд-тагъдæй фæстæмæ раз- 
дахтæнцæ æма кæбæлти исцудæнцæ, уобæлти рандæнцæ. Сæ 
фæсте ма бæлæстæй уастонцæ сау халæнттæ æма хойитæ, гъома, 
дан, тагъддæр фæййаууон уотæ, мах ба уин уæ бæхти мæрдтæй 
мийнасæ кæнæн. 
* * * 
Зæрийнæ Билгони гъæуккаг лæппотæй æма æригондæр лæг- 
тæй исаразта дзæбæх æфсæддон къуар. Æ хуæдæййевæг, æф- 
сæдти хестæрæй ба иснисан кодта гъæуи дзурддзæугæ æма кад- 
гин Сарæбийи. Æфсæддонтæй алкæмæ дæр адтæй æхсаргард, 
саздахъ æд фæдтæ, циргъфий бæхъæ, кæмæндæрти ба ма фæ- 
рæттæ дæр. 
Бацалцæг кодтонцæ уæрдунтæ, бæхтæ æма хæргути сæргъ- 
тæ. Бацалцæг кодтонцæ адæми уæледарæс, уæлдайдæр ба су- 
вæллæнттæ æма зæрæндти уæледарæс. Æма уотемæй цæунтæ 
ниййагайдтонцæ хуæнхти федæрттæмæ. Цæугæ-цæугæй син, 
æвзаргæ æрцудæй берæ гъезæмæрттæ. Бафтуиуонцæ уæд цъи- 
марати, уæд арф пихсити, уæд арф кæмтти — хæрдтæ, урдугутæ 
æма гъезæмæрттæн кæрон нæбал уидæ. Уотемæй исхъæрттæн- 
цæ тар тæрсæгъæди астæу еу лигъз будурмæ. Ами æрлæудтæн- 
цæ æма æрæхсæвеуат кодтонцæ. Иннæ хор, гъар сæуми бабæй 
ранæхстæр æнцæ идарддæр. Фал берæ нæма рацудæнцæ, уæд 
æсгаргутæй еу фæххабар кодта Зæрийнæмæ: 
107 

— Зæрийнæ, гъуддаг хуарз нæй. Уартæ еци къулдунæй мах- 
мæ кастæнцæ цидæр æнахур фондз лæги бæхтæбæл азийаг 
дарæсти. Дзæвгарæ нæмæ фæккастæнцæ, уæдта фæййаууон 
æнцæ. 
— Æцæгæйдæр, е хуарз хабар нæй. Етæ, æнæмæнгæ, адтæн- 
цæ Тæмерлани æфсæдти бæлттæй еуей æсгаргутæ. Базудтонцæ, 
кæми ан æма кумæ цæуæн, уой. Тагъд рæстæгмæ сæ фæстæмæ 
ардæмæ гъæуй лæгмар æфсæдти устур къуари хæццæ, мæтæху- 
зæй загъта Зæрийнæ. 
Сарæбий цæбæлдæрти ниссагъæстæ кодта, уæдта хатдзæгтæ 
искодта: 
— Мæ хортæ, мæнæ мах кæми ан, уомæй нигулæн æрдæмæ 
дзæвгарæ идæрдæни ес устур будуртæ, хуннунцæ Даргъони 
будуртæ æма Тæмерлани æфсæдтæ гъæуама, гъе, уоми уонцæ. 
Сæ бæхгин æсгаргутæ цалинмæ уордæмæ цæуонцæ, уæдта æф- 
сæддон къуари хæццæ фæстæмæ цæуонцæ гъæдтæ-гъæдтæ, 
пихситæ æма хъамилти, уæдмæ æртæ сахаттемæй минкъий- 
дæр нæ рацæудзæнæй. Уомæ гæсгæ нæ бæрнæхсти ес æнæ- 
гъæн æртæ сахатти. Еци рæстæги мах бон æй дзæвгарæ рале- 
дзун æма нæхе баримæхсун. Тар гъæдти нæ кæд нæ бандеуи- 
онцæ агорун. 
Зæрийнæ ниссагъæсти æй, уæдта федарæй загъта: 
— Нæ, Сарæбий, дæ еугур гъудитæ æма хатдзæгтæ раст нæ 
’нцæ. Æртæ сахаттей бæрцæ ке ес нæ бæрнæхсти, Тæмерлани 
æфсæдтæ Даргъони будурти ке æнцæ, уомæй раст зæгъис. Еци 
рæстæги фæсте ами ке уодзæнæнцæ Тæмерлани агъуд берæгъ- 
тæ, уомæй дæр раст зæгъис. Фал нæ фæдбæл тар гъæдæмæ не 
’рбандеудзæнæнцæ, зæгъгæ, еци гъуди ба раст нæй. Мах дзæ- 
бæх æфсæддон бал ку уайанæ, еу дууæ миней бæрцæ, уæд æцæ- 
гæйдæр не ’рбандеудзæнæнцæ. Фал етæ бæлвурд фæййидтонцæ 
æма зонунцæ мах гъæуккæгтæ ке ан, нæ хæццæ æрмæстдæр 
минкъий æфсæддон къуар ке йес, уони æма нæ тар гъæди нæ, 
фал æрсити худгæндти дæр иссердзæнæнцæ. Нæ, æндæр ести 
унаффæ бакæнун гъæуй, æндæр фæрæзнæ æргъуди кæнун гъæ- 
уй, — дзурдта мæтæгæнгæй Зæрийнæ. 
— Æцæгæйдæр, Зæрийнæ, ду растдæр гъуди кæнис, — бакод- 
та Сарæбий æма нигъгъос æй. 
— Уæ сагъæстæ æма унæфтæ æгæр дæргъвæтин ма кæнтæ; 
рæстæг цæугæ кæнуй, — гъæргомау исдзурдта еу лæхъуæн. 
— Кæд тагъд кæнис, хуарз лæхъуæн, уæд дæ фæндон зæгъæ, — 
бауайдзæф ин кодта Зæрийнæ. 
— Æма ци? Зæгъдзæнæн. Гæуккæгти рауадзæн æма цæ- 
уæнтæ тагъд-тагъд арф гъæдæ æрдæмæ. Цæуæнтæ æхсæви та- 
108 

линги дæр. Мах 6а, мæнæ не ’фсæддон къуар, бахезæн тæмер- 
лайнæгти æма истохæн сæ хæццæ. Цæмæй цæф мах фæууа, 
гъæуккæгтæ ба фæййервæзонцæ, уой туххæй. Барæй ес, гъæ- 
уккæгтæ дæр æма мах дæр фæццæгъдуни бæсти æрмæст мах 
ку ниццæгъдонцæ, уæд е хуæздæр уодзæнæй, — загъта кар- 
зæй и лæхъуæн. 
Зæрийнæ лæхъуæнмæ лæмбунæг байгъосгæй загъта: 
— Æцæг æма раст дзоруй аци дзæбæх лæхъуæн. Мин гъу- 
ди æма мин унаффи ку æркæнæн, уæддæр си аци гъуди æма 
унаффæй растдæр нæ разиндзæнæй. Уомæ гæсгæ ба ибæл иса- 
рази уæн. 
— Исарази уæн, мадта ци кæнæн, — бакодта Сарæбий дæр. 
— Арази, уæд — арази. Нæбал ибæл дзорæн, — фæккодта еу 
æндæр лæппо дæр. 
Фал уалинмæ тумугъæй исистадæй еу рацæргæ лæг æма 
загъта: 
— Рæстæг цæйбæрцæ æй, уой ба нæ инетæ? Тагъд рæстæги 
талингæ уодзæнæй. Тæмерлайнæгтæ талинги нæ фæдбæл ке нæ 
рацæудзæнæнцæ тар гъæди, уой дæр зонун гъæуй. Уомæ гæсгæ 
ба нуртæкки нæ гъæуккæгти хæццæ тар гъæдæмæ сауæнгæ сæу- 
ми фæррохсмæ ледзгæ. Сæумæ ку фæррохс уа, уæдта мах-æф- 
сæддонти къуар фæстæмæ нæ фæд-фæд раздæхдзинан, фæццæ- 
удзинан æртæ сахаттей бæрцæ, уæдта кумæ æрбахъæртæн, уоми 
дзæбæх фадуат рауæн арæсæни æрбаддзинан тæмерлайнгæти 
нихмæ. Тæмерлайнæгтæ нæ фæд-фæд ку цæуонцæ, уæд ма син 
æвеппайди арæсæнæй, мах пайдайæн, бунатæй дзæбæх нихкъу- 
æрд раттун нæ бон исуодзæнæй. 
— О, о, е дæр раст унаффæ æй, еци унаффæбæл дæр ара- 
зи, — фæккодтонцæ фæсевæд-æфсæддон лæхъуæнтæ еугурæй 
дæр. 
— Æз дæр — арази, — медбилти баходгæй, загъта Зæрийнæ 
дæр. 
— Арази æз дæр, — загъта Сарæбий дæр. 
Æма бабæй Билгони гъæуккæгтæ ниййагайдтонцæ цæунтæ 
арф гъæди. Фал аци хатт ба цæугæ нæ, фал ледзгæ кодтонцæ. 
Сæ уæрдунтæ, галтæ, бæхтæ æма хæргутæ дæр, раст цума тæс- 
саг гъудтаг лæдæрдтæнцæ, уоййау сæ цуд дзæвгарæ фæттагъд- 
дæр кодтонцæ. Æхсæвæ сæбæл еу пихсгун рауæн исæмбалдæй 
арс æма син, богъ-богъгæнгæй, сæ фонсмæ лæборун райдæдта. 
Бæргæ ибæл æхстонцæ бæгъитæ æма саздахъи фæттæ, фал æ 
богъ-богъæмафонсмæ лæборун нæуагъта... «Мадта, уæртæ гъæла 
дату, дæу куд фæндуй, уотæ ба нæ уодзæнæй», зæгъгæ, исдзур- 
дта еу цауæйнон лæг æма еу бæхъи фийбæл сойни æвдулд ди- 
109 

вилтæ батухта æма сæбæл исæндзарста. Рауадæй си алли ’рдæ- 
мæ дæр дæс метрей бæрцæ ка рохс кодта, уæхæн пеллон æма æй 
арсмæ хæстæг бахаста. Арс еци рохсмæ дзæбæх зиннун ку рай- 
дæдта, уæд ибæл иннæ æфсæддонтæ саздахъи фæттæ æма циргъ- 
фий бæхъитæй истухтæнцæ æма æй рамардтонцæ. 
— Æфсати нин батæрегъæд кодта æма нин хуарз лæвар ра- 
кодта, — фурцийнæй загъта еци цауæйнон. 
Уайтагъддæр ин æ цар растъигътонцæ. Æ фиутæ ин къæсса- 
ти равгæдтонцæ, æ фидтæ ба ин цалдæр уæрдунеми райвардтон- 
цæ æма идарддæр рандæнцæ. Сæумон рохс сæбæл иссæй еу ком- 
рæбун. Ами Сарæбий гъæуккæгтæн загъта: 
— Гъе нур сумах ервæзт айтæ. Уæ уæрдунтæ мæнæ ами пих- 
сбунти баримæхсетæ, уæхуæдтæ ба мæнæ уæ фонси хæццæ аци 
комбæл уæлæмæ рандæ уотæ æма уæлæ еци къæдзæхрæбунтæй 
ескæми уæхе баримæхсетæ. Дарæс æма уæмæ хуæруйнаг ес дзæв- 
гарæ рæстæги фагæ. Уæ фонс ба мæнæ лæппотæ хезæнтæ уæлæ 
фæхсти аууæнтти. Æхсæвæ ба сæ, цит, еу лæгæтмæ бакæниайтæ 
æма сæ, лæгæти фарсмæ нийартгæнгæй, гъæуай кæнтæ. Æхсæ- 
вæ артмæ хæстæг некæци сирд цæуй. Мах фæстæмæ фæццæ- 
уæн, цæмæй ардæмæ знæгти ма суадзæн, уой туххæй. Миййаг 
ни кæд некебал исæздæха, уæдта уæлæ еци хуæнхти сæрти ба- 
хеззинайтæ æма Дигоргоммæ ниххеззинайтæ. Уордæмæ ку баф- 
туайтæ, уæдта еститæ кæндзинайтæ. Гъе, етæ уин нæ фæдзæх- 
ститæ. Хуæрзбон кæнтæ. 
Æфсæддон къуар фæстæмæ ку рараст æй, уæд сæ фæсте уос- 
титæ дзурдтонцæ: 
— Фæндараст фæууотæ, сугъдæг сугъзæрийнæ Лæгтизæд 
уæ фæндараст фæккæнæд! 
Фæстæмæ сæ фæд-фæд æртæ сахаттей бæрцæ ку рацудæн- 
цæ, уæд æрлæудтæнцæ еу хургун фахси уæлбилæ. Тæмерлай- 
нæгтæ гъæуама ци фахси бунти æрбацæуонцæ, еци фахси сæр- 
мæ сæхе райурстонцæ æма æнцад æрбадтæнцæ. 
— Абæлти син æнæ цæуæн нæййес, ку æрбацæуонцæ, уæдта 
си берæ нæ раервæззæнæй. Урдугмæ сæбæл æмбæлдзæнæй дор- 
тæ зелун æма æхсун. Урдугмæ сæбæл игон будурмæ æнцон то- 
хæн уодзæнæй саздахъи фат æма бæхъитæй. Ку нæмæ лæборон- 
цæ, уæдта лæбордзæнæнцæ хæрдмæ, мах 6а сæ цæвдзинан бун- 
мæ. На æма нæ ледзун ку багъæуа, уæдта еци фæдбæл нæ бон 
уодзæнæй арф дзалгъæдæ пихсити фэеммедæг ун æма ледзун, 
кенæ 6а нæхе æрримæхсун. Тæмерлайнæгти бон бæхтæбæл еци 
дзалгьæди æма хъамилти балæсун æма мах сорун не ’содзæнæй, — 
дзурдта е ’мбæлттæн Сарæбий. 
110 

Уотемæй арæсæни фæббадтæнцæ фæсарæфти уæнгæ. Хусгæ 
дæр æма уолæфгæ дæр дзæбæх фæккодтонцæ. 
Фæсарæфти сæмæ æвзурун райдæдта мæнгæ рохс гъудитæ 
дæр, гъома тæмерлайнæгтæ нæбал æрбацæудзæнæнцæ сæ фæд- 
бæл, зæгъгæ. Фал фæззиндтæнцæ, самуркуйтау, сæ æсгаргутæ 
æртемæй. Зæрийнетæ син и уæлтегъæй дæлæмæ дзæбæх идтон- 
цæ сæ алли æзмæлд дæр. Зæнхæмæ листæг никкæсиуонцæ æма 
равзариуонцæ уæрдунти цæлхити фæдтæ, бæхти æма фонси къæх- 
ти фæдтæ. Ести гурусхаг гъуддаг ку фæууинионцæ, уæдта кæ- 
рæдземæ фæдздзориуонцæ æма еумæ еу гъудимæ æрцæуиуон- 
цæ. Гъе, уотемæй ледзæг адæми фæд-фæд ку баевгъудæнцæ, уæд 
Зæрийнæ Сарæбийæн сабургай загъта: 
— Хъæбæр тæссаг æнцæ еци самуркуйтæ. Сæ фæдбæл син 
фондз æфсæддон лæхъуæни рарветæ, цæмæй сæ æнæ устур æс- 
туфæй ескæми рамаронцæ. Уони æной, мæнмæ гæсгæ, тæмер- 
лайнæгтæ нæ гъæуккæгти фæд нæбал иссердзæнæнцæ. 
Сарæбийи загъдмæ гæсгæ, фондз лæхъуæни сæ фæдбæл ран- 
дæй. Берæ рæстæг нæ рацудæй, уæдта ма фондземæй æрмæст- 
дæр æртæ æрбаздахтæй. 
— Тæмерлайнæгти рамардтан, фал ни етæ дæр дууæ рамард- 
тонцæ, — загъта лæхъуæнтæй еу Зæрийнæн. 
— Мæрдтæ ци фæцæнцæ, лигъз будури сæ ма ниууагътæ? — 
рафарста Зæрийнæ. 
— Нæ, еуварс сæ еу арф хæмпæлтæмæ ниггæлстан, — дзуапп 
равардта еци лæхъуæн. 
Уалинмæ фæззиндтæнцæ Тæмерлани æфсæдтæ устур къуа- 
рæй. Цудæнцæ фестæгæй æддæгвæсте. Сæ цуд адтæй фæллад 
æма лæмæгъ. Адтæнцæ дууæ сæдей бæрцæ. Куддæр къæдзæхи 
бунти æрбацудæнцæ, уотæ сæбæл Зæрийни æфсæддон къуар 
истухтæй алли алцæмæй: тугулдортæй, саздахъи фаттæй, цир- 
гъфий бæхъитæй. Тæккæ фиццаг истугъди тæмерлайнæгтæй дзæв- 
гарæ мæрдтæ фæцæй, дзæвгарæ ба — цæфтæ. 
Тæмерлайнæгтæ еци æвеппайди истугъди рахæлхъой æнцæ, 
ци син кæнгæ адтæй, уой нæбал ралæдæрдтæнцæ. Фал минкъий 
фæстæдæр ба, сæ разамонæги дзурдмæ гæсгæ, сæхе и фахсбæл 
искалдтонцæ алайнæгтæмæ. Алайнæгтæ дæр сæ бахизтонцæ, 
цалинмæ фахси астæумæ исхъæрттæнцæ, уæдмæ, уæдта бабæй 
сæбæл истухтонцæ æма бабæй си берæ фæммæрдтæ æй. Тугул- 
тæй дæр си берæ фæццæфтæ æй. 
— Гъенур сæмæ нæхе никкалæн! — фæгъгъæр кодта Зæрий- 
нæ æма сæбæл æрæмпурстонцæ. Карз тох ниййагайдта се ’хсæн, 
фал и тох берæ нæ рахаста. Зæрийни æфсæддон къуар тæмер- 
лайнæгтæбæл уæлахез кæнун райдæдта æма тæмерлайнæгти бай- 
111 

зайæггæтæ ледзæги фæцæнцæ. Зæрийни къуарæй ба ма дзæвга- 
рæ байзадæй æгасæй. Фæммард æй Сарæбий дæр. Зæрийнæ æма 
е ’мбæлттæ бæргæ цийнæ кодтонцæ сæ устур уæлахезбæл, бæр- 
гæ гъавтонцæ сæ мæрдтæ байвæрун æма хуæнхтæмæ сæ гъæук- 
кæгтæмæ рандæ унмæ, фал дзæгъæли. 
И туппури æздæхæнæй æрбакалдæнцæ Тæмерлани æндæр 
æфсæддонтæ устур къуарæй. Æвæццæгæн, Зæрийнетæ ци къуар 
ниццагътонцæ æма мæнæ нур ка æрбампурста, етæ дууæ къуаре- 
мæй цудæнцæ æддæгвæстети. Аци æфсæддонтæ æгъатирæй цагъ- 
тонцæ, Зæрийни æфсæддон къуари ци лæппотæ адтæй, уони. 
Зæрийни бон ма бацæй æрмæстдæр «лæппотæ, ледзгæ гъæ- 
дæмæ!» зæгъгæ, нигъгъæр кæнун. Æма, æцæгæйдæр, лæппотæй 
еу къуарей бон бацæй баервæзун гъæдæмæ æма фæлледзун. Æртæ 
лæппой æма Зæрийни ба æрахæстонцæ уодæгасæй æма син сæ 
къохтæ, сæ къæхтæ æнгон исбæститæ кодтонцæ. Иннетæ ба цагъ- 
ди фæцæнцæ. 
Минкъий фæстæдæр еу лæппобæл еу дууæ тæмерлайнаги 
фæххуæстæнцæ æма æй сæ разамонæгмæ бакодтонцæ. Разамо- 
нæг имæ, æ берæгъи цæстити хузæн, листæг æма содзагæ цæсти- 
тæй æдзинæг никкастæй æма бафарста: 
— Ка айтæ æма кæцæй айтæ? 
Æ фарст ин нæ балæдæрдтæй лæппо æма æнцад лæудтæй, 
æнæ неци дзоргæй. 
— Ци фæцæнцæ уæ гъæуккæгтæ?! — бафарста æй дуккаг хатт. 
Лæппо бабæй неци дзуапп равардта. 
Тæмерлайнаг æй æртиккаг хатт нæбал бафарста. Е ’хсаргард 
фелваста æма ин æй æ зæрди ниссагъта. Лæппо хъипгъондæр 
нæбал иссæй, уотемæй дæлгоммæ æрхаудтæй. 
— Циуавæр лæгхуар берæгътæ айтæ! — фæгъгъæр кодта и 
æфсæддон разамонæгбæл алайнаг лæппотæй еу. 
Тæмерлайнаг разамонæгмæ дессаг фæккастæй алайнаг лæп- 
пой æндиуддзийнадæ, æ бунатæй фестадæй, бацудæй имæ, æ 
бæндæнтæбæл ин исхуæстæй, æ къæхтæбæл æй ислæууæн кодта 
æма æй фæрсуй: 
— Ци загътай, уой нæуæгæй зæгъай! 
— Æз дин дæ куйи æвзаг нæ лæдæрун, — дзуапп равардта 
лæппо. 
Разамонæг фæдздзурдта тæлмацигæнæгмæ æма ин загъта: 
— Мæнæ аци лæппо нуртæккæ ци загъта, уой мин ратæлмаци 
кæнай. 
1 Тæлмацигæнæг разиндтæй алайнаг æма ин лæппой зæгьдти- 
тæ ратæлмаци кодта, фал «куйи æвзаг», зæгъгæ, еци дзурдтæ ба 
нæ ратæлмаци кодта. 
112 

— Хъæбæр бæгъатæр лæппо дæ æма мах ба уæхæнттæ гъæуй. 
Нæ дæ марæн, де ’мбæлтти дæр дин нæ марæн. Мах уæхæн 
бæгъатæртæ гъæуй æма уæ нæ хæццæ уацайрагæй хонæн, — загъта 
разамонæг, æ медбилти байдзулгæй. 
Тæлмацигæнæг тæмерлайнаг æфсæддон къуари разамонæги 
еци загъд и лæппойæн ку ратæлмаци кодта, уæд лæппо фенди- 
уддæр æй æма загъта: 
— Мæ бæгъатæрдзийнадæ мин мæнæ ескæми мæ къохтæ ку 
фæууæгъдæ уонцæ, уæд хуæздæр базондзæнæ. Дæ хорх дин мæ 
дæндæгутæй тондзæнæн, ме ’рвади тог ди ессæнæн! 
— Ци загъта лæппо? — рафарста разамонæг тæлмацигæнæги. 
Тæлмацигæнæг тæмерлайнагæн лæппой зæгъдтитæ нæ ратæл- 
маци кодта, фал ин æхе зæрдтæй загъта: 
— Мæ бæгъатæрдзийнадæ 6а мин, бæхбæл бадгæй куд тохун, 
уой ку фæййинисæ, уæд базонисæ. 
— Хуарз, хуарз, бадæ æвзардзинан уобæл дæр, — загъта ра- 
замонæг æма бацудæй Зæрийнæмæ. 
Зæрийнæ лæги хъæппæлти ке адтæй, уомæ гæсгæ зин базо- 
нæн адтæй, кизгæ ке адтæй, е. Тæмерлайнаг æй тæлмацигæнæги 
æнхусæй фарста æма си дзуæппитæ иста: 
— Ду дæр уæхæн бæгъатæр дæ? 
— Бæгъатæрдзийнадæ къохтæ æма къæхтæ бæститæй ке бон 
æй æвдесун? — дзуаппи бæсти бафарста Зæрийнæ. 
— Зæгъай мадта, ци гъæуккæгти хæццæ цудайтæ, етæ ци 
фæцæнцæ? 
— Мах нециуавæр гъæуккæгти хæццæ адтан. Мах нæхуæдтæ 
æфсæддон къуар ан æма мæнæ гъæди нæхе римæхсæн тугъдæй. 
Фæндуй нæ сабур цардæй цæрун. 
— Нæ æсгаргути къуар уæ сæхе цæститæй ку фæййидтон- 
цæ, уæд мæнгæттæ цæмæ дзорис? — мæстгунæй бафарста тæ- 
мерлайнаг. 
— Мæнгæттæ сумах æсгаргутæ дзорунцæ, цæмæй сæхе естæ- 
мæйти раппæлонцæ, уомæй. Кæми нæ фæййидтонцæ, ке хæццæ, 
кæд æма мах мæнæ аци рæбунтæй идарддæр нур дуккаг мæйæ 
некумæ рацудан, дзуапп равардта Зæрийнæ. 
— Цæй, ци берæ радзор-бадзор кæнæн сæ хæццæ! Маргæ 
æнцæ, — фæккодта æндæр тæмерлайнаг. 
— О, маргæ æнцæ аци æртæ дæр, фал сæ бæгъатæрдзийнадæ 
мæ зæрдæмæ цæуй æма сæ нæ хæццæ уацайрагæй хонæн. Кæд, 
миййаг, басагъæс кæниуонцæ, фæззундгиндæр уонцæ æма мах 
фарс исуонцæ. Уæхæн бæгъатæртæ гъæуй мах, — загъта тæмер- 
лайнаг. 
8 Малити Батраз 
113 

Зæрийнæ æнæ тæлмацигæнæгæй дæр балæдæрдтæй зæгъд- 
титæ, фал уæддæр лæмбунæг байгъуста тæлмацигæнæгмæ. 
Тæмерлайнæгтæ ма дзæвгар фæрракæнæ-бакæнæ кодтонцæ, 
фал син гъæуккæгти фæд фесавдæй. Æма уæд, сæ мæрдтæ сикъи- 
ти буни фæккæнгæй, фæстæмæ раздахтæнцæ. Сæ хæццæ рахуд- 
тонцæ Зæрийнæ æма æ дууæ æмбалей дæр. 
Бæхтæбæл си ка адтæй, етæ уайтагъддæр фæййаууон æнцæ, 
фестæгонтæ ба цудæнцæ сабургай, уолæфгæй. Сæ бон тагъд æма 
берæ цæун нæбал адтæй. Уотемæй изæрæрдæмæ бахъæрттæнцæ 
фæстæмæ Сатумей лигъз будурмæ. 
— Ами æрæхсæвеуат кæндзинан, бауолæфдзинан, исон ба 
идарддæр рандæ уодзинан Даргъонмæ, — загъта тæмерлайнæгти 
разамонæг æма си алке æ уолæфуни гъуддæгтæ кодта. 
Зæрийнæ æма ин е ’мбæлтти ба, сæ къохтæ фæстæмæ бæс- 
титæй, сæ къæхтæбæл ба хъадаматæ, уотемæй еу бæласæбæл 
федар исбастонцæ. Сæ фæрстæмæ ба син цуппар хъалаури нис- 
сагътонцæ. Тæмерлайнæгтæ сæхуæттæ хуæргæ ку кодтонцæ, 
уæд уонæн ба фæйнæ дони къосидзаги баниуазун кодтонцæ æма 
сæ уобæл ниууагътонцæ. Уотемæй æмбесæхсæвæмæ гъезæмæр- 
ттæ кодтонцæ. Æрбадæн æма син æрхъангæнæг дæр нæ адтæй 
æма фæллад, хуссæг гъæуагæй сæ сæртæ сæ реутæбæл æрха- 
уиуонцæ. 
Æмбесæхсæви æрбацудæй еу тæмерлайнаг æфсæддон раза- 
монæг. Хъалауртæмæ сæхе ’рдигонау цидæртæ исдзурдта æма етæ 
ба Зæрийни бæласæй исихалдтонцæ. Исистонцæ ин æ хъадама- 
тæ æма æй, æ къохтæ ма фæстæмæ баст, уотемæй еци разамонæ- 
ги разæй бакодтонцæ. Еци разамонæг ба æй, æнсуститæгæнгæ 
æма цидæртæ дзоргæй, æ разæй батардта идард еуварсмæ еу 
бæлæсти бунмæ. Æми æй зæлдæбæл æрбадун кодта, уæдта ин æ 
ходæ исиста æма ин æй еуварсмæ фехста. Уой фæсте ин æ реутæ 
фегон кодта æма ин сæ зудæ батæ кæнунмæ фæййагайдта. Зæ- 
рийнæ балæдæрттæй, тæмерлайнаг ке базудта, кизгæ ке æй æма 
æй æ хæццæ фæуун ке фæндуй, уой. Лæдæрттæй уой дæр, æма 
тухæй æ бон и æфсæддони нихмæ ке неци бауодзæнæй. Уæлдай- 
дæр ба ма æ къохтæ фæстæмæ баст уогæй. Уæдта æй ку нæ 
бауадза, уæд æй маргæ дæр ке кæндзæнæй. Уомæ гæсгæ ин бун- 
тон тухгин нихкъуæрд нæ лæвардта, фал ин амудта æ фæстæмæ 
баст къохтæмæ, гъома, дан, къохтæ фæстæмæ баст æнцæ æма 
мин сæ исуæгъдæ кæнæ, зæгъгæ. 
1 — Æз дæ куддæр фæййидтон, уотæ балæдæрдтæн, дæ реути 
туппуртæмæ гæсгæ кизгæ ке дæ, уой. Мах фарс исуо, мæ цæстæ 
дæмæ дардзæнæн, марун æма дæ æфхуæрун нæ уадздзæнæн, 
114 

æрмæст мæ хæццæ æнбæлæ, — дзурдта ин æфсæддон, æ къохтæ 
ин ихалгæй. 
Зæрийнæ ин æ еугур дзурдтæ нæ лæдæрдтæй, фал ин еумæ- 
йагæй ба æ гъудитæ балæдæрдтæй. Æ къохтæ ку фæууæгъдæ 
æнцæ, уæд и хæлæ-мултæ æма тохæнти кæддæр ин Самели ци 
сугъзæрийнæ хуæцæн кард ралæвар кодта æма медæггаг салба- 
ри комбосбæл бастæй ке дардта, уой цума æ салбар ласунмæ 
февналдта, еци хузи фелваста æма æй тухгæнæг тæмерлайнаги 
зæрди бунæй хæрдмæ исрæхуста. Тæмерлайнаги бон гъæр кæ- 
нун дæр не ’ссæй, уотемæй фæрсмæ рахаудтæй. Зæрийнæ ин 
тагъд-тагъдæй æ астæубосæй фехалдта е ’хсаргард æма уой хæц- 
цæ ледзунтæ ниййагайдта Сау гъæди хурфæмæ. Фæллад дæр, 
æстонг дæр, хуссæггъæуагæ дæр нæбал лæдæрдтæй, уотемæй 
лигъдæй æма лигъдæй. Сауæнгæ ма æхуæдæг дæр æхебæл дес 
кодта, уотæ æнтæстгин лигъд ке кодта, уобæл. 
Сæумæ ’рдæмæ нихъхъæрттæй еу цæугæдони билæмæ æма 
ами еу устур дори фарсмæ бæзгин кæрдæгбæл дæлгоммæ нихъ- 
хъан æй. Федарæй баууæндтæй, ке неке æй соруй æма расор- 
дзæнæй, уобæл. Æ зæрдæ æрæллау æй æма уайтагъдцæр æрба- 
фунæй æй. 
* * * 
Æригъал æй хори карз тæвдæмæ кæмидæр рæфти рæстæ- 
ги. Фур тæвдæй æ хед æ ростæ æма реутæбæл тъинккитæй 
уадæй. Еу минкъий рæстæг æ медбунат бадтæй, уæдта феста- 
дæй, дони билæмæ ниццудæй, еу хъуми рæбун æ дарæстæ 
раласта æма æхе ниртадта. Æвæццæгæн, еу цалдæр мæи бæр- 
цæ æхе нæма ниртадта æма æ бæуар берæ рæстæг феуурста- 
фехснадта. Æрæгиау æ дарæстæ искодта æма донгæнттæ, дор- 
рæбунтæ хуæргæ кæрдæгутæ агорун æма хуæрун райдæдта. 
Иссирдта уорс къозотæ, нинæгъ æма хæлæрдзи дæр æма си 
дзæбæх фæххуардта. 
Уой фæсте, æхецæн дзæбæх бæрзæ лæдзæг æркæнгæй, ра- 
раст æй аци донгæнттæ-донгæнттæ, пихситæ, хъамилтæ, хæрд- 
тæ æма урдугти. Бон ку фæцæй æма талингæ кæнун ку райдæд- 
та, уæд æрхъæрттæй аци дон æма Ирæф кæми еу кæнунцæ, 
уордæмæ. Зудта Ирæфи билтæбæл гъæддаг сирдтæ, уæлдайдæр 
ба æрситæ ахид ке фæууй, уой æма еу рауæн еу бæласæмæ ис- 
хизтæй. Уобæл æхецæн бæхъитæ, сифтæ, къадотæй дзæбæх ба- 
дæн исаразта æма си æрæхсæвеуат кодта. Бадтæй, фал ибæл 
хуссæг нæ цæфстæй. Æ гьудитæ кæбæл, цæбæлти æма кумæти нæ 
хъæрттæнцæ, уæхæн нæбал байзадæй. Рахъæрттæнцæ ин æ рай- 
115 

гурæн, æ уарзон, æ фæрнæйдзаг гъæу Хоргинтæмæ. Æ гъæу ин 
басугътонцæ, ниппурх кодтонцæ Тæмерлани æфсæдтæ. Бахъæрт- 
тæнцæ ин æ мадæ, æ фидæ æма æ рæсугъд кæстæр æнсувæр 
Дзулемæ. Рамардтонцæ ин сæ Тæмерлани æфсæддон лæгхуар- 
тæ. Бахъæрттæнцæ ин æ сувæллони, æ æригони цийнæйдзаг 
царди бæнттæмæ. Еци цийнæйдзаг бæнттæ ин Тæмерлани æф- 
сæдти æбуалгъ фудæнхитæ феронх кæнун кодтонцæ. Æ гъудити 
æримиста фиццагдæр куд фæййидта хуæрзконд, тухгин, бæгъа- 
тæр, фæтæнусхъæ Самелий æма æй куд бауарзта. Куд ин бæлд- 
тæй алкæддæр æ индæмæ, е ’змæлдтитæмæ, æ сабур, фал тух- 
гин гъæлæси уагмæ. Уой уарзтмæ гæсгæ куд иссæй æхуæдæг 
дæр æфсæддон, Самелий хæццæ æмтохгæнæг, æ хуæдæййевгу- 
тæй еу. Æппун фæстагмæ æ гъудитæ æрæздухтæнцæ æ адæм- 
Алантæ, æ бæстæ æма æхе идарддæри хъисмæтмæ. Æ гъудити 
æхецæн лæвардта фарстатæ æма сæбæл æхуæдæг æхецæн дзу- 
аппитæ лæвардта: «Гæрр, уотæ æнамонд цæмæ разиндтæн? Нур 
мæбæл 35 анзи ку исæнхæст æй æма мæ царди хуарздзийнадæй, 
амондæй цæмæннæ нецима фæййидтон фуд фудæнхитæй уæл- 
дай?» «Уомæн æма мæ аланти адæмтæ уотæ æнамонд разинд- 
тæнцæ. Уæхæн æнамонд тæрхон, уæхæн æнамонд уавæрти ба- 
хаудтæнцæ. Адæймагæн æ адæм, æ бæстæ ци уавæрти бахаун- 
цæ, еци уавæрти бахауй æхе цард, æхе хъисмæт дæр. Мæнæ 
кæсай, байзадтæн гъæди халонау, адæм цифуддæр æлгъистæн 
ке дарунцæ, уæхæн гъæди халонау, сау гъæди бæласæбæл бад- 
гæ, æнæ хуæргæ, æнæ дарæс, æнæ еске, æнæ хæдзарæ, æнæ 
адæмæй. Æма уомæй дæр боз дæн. Боз дæн Хуцауæй дæр, хъис- 
мæтæй дæр, мæхецæй дæр, æгайтима уæддæр уодæгас дæн!» 
«Æма, цума, мæ кæддæр æхседгæ Алантæ, дуйнети адæмти æх- 
сæн тæккæ кадгиндæр, тухгиндæр æма разагъддæр адæмтæй еу, 
уотæ æнамонд, уотæ исæвддзагмæ цæмæ æрхаудтæй? Æ дзила- 
гæ скъуд цæмæ цæуй? Зунд. Зунд!.. Зундгъуагæ разиндтæй æма 
уой бæлахæй! Ес еу устур æцæгдзийнадæ царди: æ фæндагбæл 
дон арæзт цæуй аузтæй, куй — æнсистæй, бæх — идонæй, гал — 
лæдзæгæй, адæймаг ба — зундæй. Æма уæд алантæмæ еци зунд 
цæмæннæ разиндтæй. Нæ, нæ сæмæ адтæй зунд, зæгъгæ, нæ 
зæгъун. Алкæмæ дæр си хецæнæй æгас дуйнети фагæ зунд ад- 
тæй, фал сæмæ еумæйагдзийнади, еумæйаг хъисмæти зунд ба 
нæ разиндтæй. Берæгай минтæй рандæнцæ европæйаг берæ æн- 
дæр бæститæмæ æма кедæр бæститæ, цидæр адæмти зæнхитæ 
гъæздуггæнæг фагус иссæнцæ. Берæгай минтæй рандæнцæ берæ 
азиаг бæститæмæ æма уоми дæр уотæ. Мадта мæнæ Цæгат Кав- 
кази дæр нæ уавæр уотæ æй. Æма, цума, цæмæ? Зунд, еумæйаг 
зунд нæмæ фагæ ке нæййес, уой бæлахæй. Æма нæмæ еумæйаг 
116 

зунд 6а цæмæннæ ес? Уой туххæй æма ни алке æхе иннæ аул, 
иннæ æзнæмтæй уæлдæр кæнуй, иннети ба — дæлдæр, дæлбарæ, 
æфхуæргæ кæнуй. Дууæ æнсувæремæй еу æхе иннемæй уæлдæр 
ку кæна, еу инней дæлбарæ ку кæна, æфхæуæрди бунатмæ ку 
кæна, уæд еци æнсувæрти æнсувæрдзийнадæ ихæлгæ кæнуй, 
кæрæдземæ æзнаг кæнунцæ, еу зунд син нæбал фæууй. Гъе, еци 
незæй сæйæн мах — Алантæ рагæйдæр. Ци ефстæгтæ ма ни бай- 
задæй, етæ еци незæй сæхе ку не’ сдзæбæх кæнонцæ, уæд нæ 
идарддæри хъисмæт дæр уотæ уодзæнæй». 
Еци гъудити кæронмæ Зæрийнæ рафунæй æй, фал бабæй 
минкъий фæстæдæр фегъал æй æма бабæй æ сагъæстæ нæуæгæй 
косун райдæдтонцæ. Аци хатт ба æхецæн лæвардта фарстатæ 
æхе идарддæри хъисмæти туххæй æма сæбæл æхуæдæг æхецæн 
дзуæппитæ лæвардта: 
«Идарддæр, мæнæ ку æрсæумæ уа, уæдæй фæстæмæ ци кæ- 
нунмæ гъавис, Зæрийнæ? — бафарста æхе. Аци фарстбæл дзу- 
апп бæлвурд æй. Уæртæ Ирæфуордæгмæ бахеззæнæн æма 
хуæнхбæстæмæ, Дигоргоммæ рандæ уодзæнæн. Уоми мæ адæм- 
тæ цæрунцæ æма си æз дæр кæд естæмæйти цæрон», — дзуапп 
равардта æхецæн. 
Гъе, еци гъудити хуæдфæсте рафунæй æй æма сауæнгæ сæу- 
мæ хорискасти уæнгæ нæбал райгъал æй. Нигки дæр ма, æвæ- 
дзи, хустайдæ, фал æ хуæдрæбун къадобæл æрбабадтæй борæ- 
мæлгъæ, æма уой зардмæ райгъал æй. Борæмæлгъæ æй нæ фæй- 
йидта æма ма ку æригъал æй, уæддæр дзæвгарæ фæззардта. Еци 
зарди фæрци Зæрийни зæрдæ исигъæлдзæг æй, æ мæститæ си 
феронх æнцæ æма бæласæй дуйнемæ фæлгæститæ кодта, дæлæ- 
мæ æ буни ци пихсæ гъæдæ адтæй, уордæмæ дæр лæмбунæг 
фæккастæй. Фал донгон хъулуфи ке адтæй æма имæ идард ра- 
уæнтæ, уæлбилæ будуртæ, къулдунтæ, гъæдтæ æма хуæнхтæ дзæ- 
бæх нæ зиндтæнцæ. Уомæ гæсгæ ба аци бæласæй æрхизтæй æма 
исцудæй донгони фахсбæл уæлæмæ и бæрзондмæ æма еци бæр- 
зонди ба еу бæласæмæ исхизтæй. 
«Е æндæр гъуддаг æй, гъе нур æгас дуйнетæ дæр инун мæ 
армитъæпæнау» — загъта æхецæн æма алли ’рдæмæ лæмбунæг 
фæгъгъæуæйттæ кодта. Дзæбæх имæ зиндтинцæ Уазай цъонг 
æма æ рæбун еци хуæнхтæ æма сæмæ кæсунæй æхе бафсаста. 
Дзæбæх имæ зиндтæнцæ тар гъæдтæ, бæрзæндтæ æма лигъз бу- 
дуртæ. Дзæбæх имæ зиндтæнцæ Чикори лигъз будуртæ, етæ сæхе 
райтигътонцæ уæлæ хуæнхрæбунæй ба дæлæ дæлиау кæмидæр 
еу къулдунти уæнгæ. Дзæбæх имæ зиндтæй тухгин æма æна- 
хъæл, æмбохгæ Ирæф. Æ сур-сур æма е ’мбухт идæрдтæмæ игъ- 
устæнцæ. Æ карз цудæй ба æрвиста фæйнердæмæ уазал тул- 
117 

фæйдзаг сатæг ирдгæ. Æппунфæстагмæ Зæрийнæ райдæдта кæ- 
сун æ рæбуни ци бунæттæ, гъæдбунтæ æма фæзтæ адтæй, уор- 
дæмитæмæ. Уайтагьддæр æ уæллæй, ци бæласæбæл бадтæй, 
уомæй еу дзæвгарæ уоддæр исидта лигъз будур. Будурæн æ 
уæллаг кæрони, еу гъæрмаууони ба исидта гъæууат. Уæхæн 
ихæлд æма сугъд гъæууат ма ниййидта галеу фарсæй еу мин- 
къий коми уордæг еу æндæр лигъздзæсти. 
Кæд имæ идард адтæнцæ, уæддæр нистæфтæй Ирæфуордæг 
Чикори будурти дæр дууæ гъæууати. «Цъаммар Тæмерлани 
æфсæдтæ ке басугътонцæ æма ке адæм ниццагътонцæ нæ еци 
алайнаг гъæутæ», — гъуди кодта Зæрийнæ. 
Уалинмæ дин кæсуй æма дæлæ бæлæсти буни хезуй фусти 
къуар, дæс фусей бæрцæ. Уонæй дæлдæр ба хизтæй æртæ бæхи, 
гъæуккæгтæй ма ци фонс байзадæй, етæ. Зæрийнæ, берæ нæбал 
расагъæс-басагъæс кæнгæй, æрхизтæй. Фустæмæ ниууадæй, еу 
си райахста æма æй æрбавгарста. Уайтагъддæр æй рагъуд код- 
та. Раидта еу бæласи зæнгæбæл сор къозо. Сор идзæгънæ си 
ракодта. Идзæгънæбæл карди мæкъурæй ирддори цæхæртæ 
æруагъта, зинг искодта æма, еу бæласи аууон бандзаргæй, æхе- 
цæн фезонгутæ ракодта. Нур хуæрун райдайдзæнæй, зæгъгæ, 
уæд дин имæ пихсити астæуæй ку рацæуонцæ дууæ сувæллони, 
кæугæй: 
Зæрийнæ сæмæ хæстæг бауадæй, фал и сувæллæнттæ фæт- 
тарстæнцæ æма, сæхе кæрдæги астæу нилхъевгæй, сæ еу исдзур- 
дта кæунгъæлæсæй: 
— Ма нæ марæ, ма нæ марæ, корæн ди! Дæлæ нин дæлдæр 
нæ гъæу басугътонцæ æзнæгтæ, нæ адæм ба нин ниццагътонцæ. 
Мах уордиги ледзгæ ракодтан нæ мади хæццæ. Некæмæн неци 
кæнæн, ма нæ марæ. 
— Ма тæрсетæ, ма тæрсетæ, æз уæ маргæ нæ кæнун, æз уæ 
мæ хъури ниттохунмæ гъавун, — загъта син Зæрийнæ æма сæ, æ 
цæстисугтæ калгæй, хъуритæ кодта. 
Сувæллæнттæ ку баууæндтæнцæ еци æфсæддон сæ маргæ ке 
нæ кæнуй, уойбæл, уæд фендиуддæр æма фегъæлдзæгдæр æнцæ 
æма бабæй сæ еу исдзурдта: 
— Ду, æвæдзи, Тæмерлан нæ дæ, нæхе алайнаг дæ? Æвæдзи 
нæ нæ рамардзæнæ. Мах мæнæ гъæди нур фондз бони цæрæн. 
Судæй мæлæн. Фондз бони кæрдæгутæ æма бæлæсти сифтæй 
уæлдай нецима бахуардтан. 
(3æрийнæ сувæллæнтти арти фарсмæ æрбадун кодта, фезон- 
гутæ син равардта æма загьта: 
— Хуæргитæ, хуæргитæ, мæ хортæ, мæнæ уин фезонгутæ. 
Æрмæст хæлæф ма кæнтæ, сабургай хуæретæ. Уæдта бал нур 
118 

берæ мама хуæретæ, уе стонг ахсæнтæ фæррессæнæнцæ, — дзур- 
дта син Зæрийнæ, æ цæстисугтæ сæрфгæй. 
Цæйдæрбæрцæ рæстæг Зæрийни бон фиди хунæ бахуæрун 
нæ бацæй æ фур зæрдхъурмæй, фал æрæгиау ба е дæр ба- 
хуардта. 
Хуæрд ку фæцæнцæ, сувæллæнттæ ку æрæллау æнцæ, уæд 
сæ Зæрийнæ фæрститæ кæнун райдæдта: 
— Уæ нæмттæ ци хуннунцæ æма кæцæй айтæ? 
— Нæ нæмттæ хуннунцæ Сахъман æма Гудза. Æз Сахъман, 
цæуй мæбæл 9 анзи, Гудза ба мæ кæстæр хуæрæ æй, цæуй ибæл 
8 анзи. Дæу ном ба куд хуннуй? 
— Мæн ном 6а хуннуй Зæрийнæ, — дзуапп равардта Зæ- 
рийнæ. 
— Æма дæбæл кизги ном ба цæмæ ес, лæг ку дæ, уæд? 
— Уой туххæн æма кизгæ дæн. О, о, кизгæ дæн, æрмæст 
даргæ ба кæнун æфсæддон лæги дарæстæ, уæдта тохгæ дæр берæ 
фæккоддон Тæмерлани æфсæдти нихмæ. 
— Хъæбæр дæмæ хицæ кæнун. Æз дæр кæд исустур уон, уæд 
æфсæдтон уодзæнæн. Уæлæ нин нæ гъæу ка басугъта, нæ адæм 
ка ниццагъта, еци Тæмерлани хæццæ мæ хъæбæр фæндуй исто- 
хун, — мæстгун гъæлæси уагæй загъта Сахъман. 
Зæрийнæ æндæр фарстатæ дæттунмæ куд гъавта, уотæ мин- 
къий Гудза никкудтæй æма кæугæ-кæугæй Зæрийнæн бакодта: 
— Уæлæ минкъий уæлдæр нæ мади мард иссирдтан. Тæмер- 
лани æфсæддонтæй уоми рамардтонцæ, фал ин къагъд искæнун 
æма байвæрун ба нæ бон нæй. Мах дæр уой рæбун фæббадтан, 
сифтæ æма къадотæбæл фæххуссæн. 
Зæрийнæ син сæ мади мардмæ ку æркастæй, уæд балæдæрд- 
тæй хабæрттæ æма æхецæн бакодта: «И берæгътæ ин батухæ 
кодтонцæ, уæдта æй рамардтонцæ». И уæлбилæ, еу бæласæмæ 
хæстæг ин е ’хсаргардæй къахун райдæдта æма æй фæсарæфти 
уæнгæ байвардтонцæ. Уой фæсте бабæй æрцудæнцæ, еу мин- 
къий бабæй фезонгутæ рахуардтонцæ, уæдта бабæй сæ Зæрий- 
нæ фæрститæ кæнун райдæдта: 
— Æма цæргæ ба кæми кодтайтæ? 
— Цæргæ ба далæ еци устур гъæуи, хундтæй Кетæ. Берæ 
хæдзæрттæ си адтæй, берæ адæм си цардæй, берæ рæзæ бæлæс- 
тæ æма си галауантæ адтæй. Кæд дæ фæндуй, уæд имæ ниццæ- 
уæн. Басугътонцæ æй, цидæр си ирдтонцæ хуарздзийнадæй, уони 
ба фæлластонцæ. Адæми ба бунтон цагъд никкодтонцæ. Æз æй 
æзинæ бабæрæг кодтон. Мæрдтæ гъæунгтæ æма тургъити лæу- 
унцæ. Æзнæгтæ ма нин нæ фонс дæр фæттардтонцæ. Æрмæст- 
дæр ма ефстæгтæ хæтуй гъæурæбунти, — дзурдта Сахъман. 
119 

— Цæуæн, фæццæуæн уæ гъæууатмæ, фæййинæн æй, — иса- 
рази æй Зæрийнæ. 
Аци рауæнæй гъæумæ кæд дзæвгарæ ниууайуйнаг адтæй, 
уæддæр имæ нихъхъæрттæнцæ уайтагъддæр æма дæ фудгол 
уæхæн гъæууат фæййинæд, дæ фудголи гъæу уæхæн гъæууат 
исуæд. Хъел ма си лæудтæнцæ æрмæстдæр дорæй даст хæдзæрт- 
ти фæрстæ æма ихæлдтæ, уæдта дорæй даст горентæ æма еуæй- 
еу хæдзари фæрстæ. Берæ рауæнти никкæлдтитæ кодтонцæ кæ- 
ронмæ ка нæ басугъдæй, уæхæн хæдзæртти устур комгъæдтæ, 
æндзæлдтæ æма тугуртæ. 
Адæми мæрдтæ еугæйттæ ма дзугуртæй лæудтæнцæ æма 
æмбудæнцæ тургъитæ æма гъæунгти. Халæнттæ, хойтæ, цæргæ- 
стæ æма сæ хуæдмæлхуар сирдтæ æхситтонцæ. Се ’смаг идæрд- 
тæмæ цудæй. Биндзитæ æма сæбæл кæлмитæ æзмалдæнцæ. Зæ- 
рийнæ лæмбунæг кастæй æма иссирдта цалдæр саздахъи, саз- 
дахъи фæдтæ, дарæстæ, дууæ нимæти, бел, цалдæр хъæмай, бæхи 
дууæ саргъи, дууæ фæрæти, уæдта дууæ хурдзини. Иссирдта ма 
цæнхи цалдæр дзæкъоли, æгтæ, къостæ, едгутæ, кæрдтæ, къæс- 
дæнтæ. Уони еугурæй дæр гъæугæрон еу бæласи буни æрцæттæ 
кодта æма загъта: 
— Мæ минкъий Сахъман æма Гудза, мæнæ нæ идарддæри 
царди аци дзаумæуттæ хъæбæр æхсидзгæ гъæудзæнæнцæ æма 
сæ гъæуама нæ хæццæ хæссæн. 
— Зæрийнæ, æма ду ба мах хæццæ цæрдзæнæ? — рафарста 
æй цийнæгæнгæй, Гудза. 
— О, мæ хор, о. Сумах мæн хæццæ цæрдзинайтæ уæлæ 
хуæнхбæсти. Мæ хæццæ уæ уордæмæ хонун. 
— Нæ, нæ, Зæрийнæ, мах мæнæ ами, нæхе гъæуи цæрдзи- 
нан, хонхмæ ма ци цæуæн, — бакодта Сахъман. 
— Бæргæ, мæ хор, ами ку уайдæ цæрæн, уæд æз дæр ами уæ 
хæццæ æрцæринæ, фал Тæмерлани æфсæдтæ тагъд ардæмæ 
нæуæгæй зиндзæнæнцæ. Лæдæрун, сæ зумæгуат ами ке кæн- 
дзæнæнцæ, уой. Гъай-гъай, еугурæй ами нæ бацæудзæнæнцæ, 
бунтон берæ æнцæ — 200 миней бæрцæ, фал си уæддæр еу дууæ- 
æртæ бали ба æрбунат кæндзæнæнцæ. Гъе, уотæ, мæ хортæ. 
Цæуæн гъе нур ба æма дæлæ бæлæсти буни ци бæхтæ фæййид- 
тон, уони ниййахæссæн, ардæмæ сæ искæнæн, сæргътæ сæбæл 
исæвæрæн, мæнæ сæбæл нæ циййес ниццурхæн æма нæ балций 
рараст уæн. 
,— Зæрийнæ, цæй ами ма еу дууæ бони фæууæн. Нæ нæ фæн- 
дуй мæнæ нæхе гъæуæй кумæдæр цæун, — лихстæгæнæгау загъ- 
та Сахъман. 
120 

— Бæргæ, бæргæ, биццеу, уæхæн равгæ нин ку уайдæ, уæд 
уæлæ гьæууати нæхецæн еу хæдзаруат барæвдзитæ кæнианæ æма 
нæ царди хабæрттæ кæнианæ. Фал нин уæхæн равгæ нæййес. 
Ардæмæ Тæмерлани берæгътæ кæд фæззиндзæнæнцæ, е бæрæг 
нæй, æнæфæззиннæн ба син нæййес, абони уа, исон уа, уæд- 
дæр. Аци хуарз рауæн сæхецæн рæстæгмæ цæрæнбунат ку æр- 
кæнонцæ, уомæй дæр тæссаг æй. 
— Зæрийнæ, мадта æз нитътъæбæрт кæнон æма и бæхтæ ис- 
ласон? — фæккодта Сахъман. 
— Ма дæ бон бауодзæнæй, бакомдзæнæнцæ дин ахæссун и 
бæхтæ? 
— О, сæ еу нæхе бæх æй, æрмахур æй. Иннетæ дæр сабур 
бæхтæ æнцæ. 
— Хуарз, цо исласæ сæ — фæккодта, æ медбилти идзулгæй, 
Зæрийнæ. 
Сахъман сæ уайтагъддæр исхъæртун кодта, сæргътæ сæбæл 
исæвардтонцæ, сæ циййес сæбæл ниццурхтонцæ æма Зæрийнæ 
Сахъманмæ дзоруй: 
— Рауай, æз ба дæ мæнæ бæхмæ исесон æма дæ бæхбæл 
бадун æма цæунбæл райахур кæнон. Æрмæст си тæрсгæ ма 
кæнæ. 
— Æз бæхбæл бадунмæ дæсни дæн, тæрсгæ дæр си нæ кæ- 
нун, — фæккодта Сахъман. 
— Æцæгæй? Мадта ду лæг ку дæ, æцæг лæг. Æз ба ма дæ 
сувæллон ку æнгъалдтон, — хæл-хæлæй нихходгæй, загъта Зæ- 
рийнæ. 
Сахъман саргъи æгъдинцойнæ æма бæхи бæрцитæбæл фæх- 
хуæстæй, саргъмæ исрæдæхстæй, æнгон ибæл æрбабадтæй, идо- 
нæ дзæбæх æрбалваста æхемæ æма, идзулгæй, загъта: 
— Æз цæттæ дæн балций цæунмæ. 
Зæрийнæ, игъæлдзæг идзулд кæнгæй, Гудзай бæхи саргъмæ 
исиста, æртиккаг бæх æхе бæхмæ бабаста, уæдта æхуæдæг дæр 
рæуæг фæббадтæй бæхбæл æма исдзурдта: 
— О, Хуцау, о, нæ сугъзæрийнæ Лæгти изæд, фæндараст нæ 
фæккæнæ. 
Гъе, уотемæй рараст æнцæ дæлæмæ, дæллæй ци сугъд гъæу 
фæййидтонцæ, уордæмæ. Еу устур комбæл фиццаг урдугмæ 
фæццудæнцæ, уæдта хæрдмæ. 
Ку фæууæлбилæ æнцæ, уæд ма лигъзи минкъий ниццудæн- 
цæ æма нихъхъæрттæнцæ сугъд æма ихæлд гъæумæ. Ами дæр 
ма еуей-еу хæдзæрттæн лæудтæнцæ æрмæстдæр сæ дорин фæр- 
стæ æма горентæ. Гъæунгтæ æма тургъти адæми мæрдтæ æрдæг 
121 

æмбуд ниццæнцæ, кæлмитæ сæбæл æзмалдæнцæ æма се смаг 
идæрдтæмæ гъардта. 
— Нæ, аци гъæуи хурфæмæ нæ цæуæн, ами ести нез райа- 
хæссунæй тæссаг æй, — загъта Зæрийнæ æма гъæугæрæнттæ, еу 
къолæ къахнадбæл ниццудæнцæ Ирæфи билæмæ. 
— Ами нæ Ирæфи уордæгмæ бахезун гъæуй. Сахъман, дæ 
бæх мæн бæхи фæд-фæд тæрæ, æрмæст саргъ æма бæхи бæрци- 
тæбæл федар хуæцæ. Миййаг, бæх ку фæккеуа æма ку фæхъ- 
хъан уа, уæддæр тæрсгæ ма фæккæнæ, дæ хуæст ма исуадзæ, — 
исдзурдта Зæрийнæ æма разæй Ирæфи байнадæй. Бæхтæ цу- 
дæнцæ æддæгвæсте сабургай, фал федар къахдзæфтæй. Дон еуæй- 
еу рауæнти тæнæг цудæй, фал еуæй-еу рауæнти ба сауæнгæ бæхи 
саргъмæ дæр исхъæртидæ, бæхи сæрти дæр ракæлидæ. Зæрий- 
нæ федар хуæстæй Гудзабæл, Сахъман ба ниннодар æй бæхи 
саргъ æма бæрцитæбæл, уотемæй дзæбæхæй донуордæг фæцæн- 
цæ. Бацудæнцæ донуордæг еу гъæдбунмæ, бæхтæй æрхизтæн- 
цæ, сæ дарæстæ раластонцæ, хормæ сæ райтудтонцæ æма уолæф- 
тæнцæ бæлæсти буни зæлдæбæл. 
Уалинмæ Сахъман æвеппайди фæгъгъæр кодта: 
— Зæрийнæ, Зæрийнæ, уæртæ донуордæг бæлæсти бунæй 
рацудæй еу сувæллон æма кæуй. 
Фæккастæй донуордæгмæ Зæрийнæ дæр æма æцæгæйдæр 
фæййидта еу минкъий сувæллон кæугæй. Еци фæдбæл бæхбæл 
фæббадтæй, байнадæй имæ, æ гъæбеси æй фелваста æма æй 
рæвдудта. Сувæллон-авданздзуд биццеу, æ кæунæй ку банца- 
дæй, уæд æй Зæрийнæ рафæрститæ кодта: 
— Ци кæнис, цæбæл кæуис? 
— Æстонг æма уазалæй мæлæн. Уæртæ уоми пихсити нæхе 
римæхстæй дарæн нур къуæрей бæрцæ мæ кæстæр æнсувæри 
хæццæ. Мæ минкъий æнсувæр истгæ нæбал кæнуй фурæстонг 
æма уазалæй, — дзурдта биццеу. 
— Уæлæ гъæумæ исуадайсæ æма уордигки еститæ æрхастай- 
сæ, — бауайдзæф ин кодта Зæрийнæ. 
— Гъæумæ цæуæн нæййес, Тæмерлани æфсæдтæ уоми æнцæ, 
уæдта нæмæ нецибал байзадæй, нæ хæдзарæ нин æд циййес ба- 
сугътонцæ. Нæ бийнонтæ: нæ мадæ дæр, нæ фидæ дæр, нæ нана 
дæр хæдзари басугъдæнцæ. Тæмерлани æфсæдтæ нæ хæдзарæ- 
мæ батардтонцæ, дуæрттæ нæбæл исæхгæдтонцæ æма нæбæл 
ниндзарстонцæ. Æрмæстдæр ма мах дууей нæ фидæ къæрази 
зихъирæй рагæлдзун бафæразта æмæ нин бафæдзахста: «Цотæ 
ледзетæ гъæдæмæ, уоми естæмæйти цæрдзинайтæ». Æма мах дæр 
мæнæ ардæмæ ралигъдан. Мæн ном хуннуй Аскер, мæ кæстæри 
ном ба — Сулат. 
122 

Зæрийнæ бауадæй, сæйгæ биццеуи фелваста æ гъæбесмæ, 
бæхбæл фæббадтæй, иннæ биццеуи дæр бæхмæ исиста æма Ирæ- 
фардæгмæ æрбахизтæнцæ. Ами син фæйнæ дзæбæх хуни фид 
рахуæрун кодта æма син загъта: 
— Берæ хуæрун уин нæма æмбæлуй, уе ’стонг ахсæнтæ фæл- 
лæудзæнæнцæ, фæстæдæр бабæй рахуæрдзинайтæ. Рæфти ба 
уин басæ дæр исфиццæнæн, тухсгæ ма кæнтæ. 
Минкъий сæйгæ биццеу гъар дарæсти ратухта æма æй хори 
гъармæ исбадун кодта. Ами фæббадтæнцæ дзæвгарæ. Уой фæс- 
те сæ дарæстæ искодтонцæ. Зæрийнæ Сулати æ гъæбёси райста, 
æ фæсабæрцæ ба исбадун кодта Аскери. Сахъман æма Гудзай ба 
хецæнæй иннæ бæхбæл рабадун кодта. Уотемæй ранæхстæр 
æнцæ. Исхизтæнцæ Ирæфи искæсæн фарсмæ æма цæун рай- 
дæдтонцæ æ билгæрæнттæ уæлæмæ, Дигоргом æрдæмæ. Сæ 
бæхтæ адтæнцæ уолæфт, тухгин æма дзоргъагæнагæ. Уомæ гæс- 
гæ сæ цуд адтæй рæуæг æма æнтæстгин. Фæсарæфти исхъæрт- 
тæнцæ еу гъæдбунмæ æма ами сæ бæхтæй æрхизтæнцæ бауолæ- 
фунмæ. Фал Зæрийнæ гъæдæй дæлдæр будури ниййидта еу гъæу- 
уат æма сувæллæнттæн загъта: 
— Уæртæ гъæди арфмæ бацотæ æма уоми еу бæласи буни 
æнцад бадетæ. Æз уæртæ еу рауæнмæ бауайон, тагъд фездæх- 
дзæнæн. 
Æма рандæй еци гъæууатмæ. Цудæй гъæдрæбунтæ гъузгæ- 
гъузгæй. Гъæууатмæ ку бахæстæг æй, уæд гъæуæй дзæвгарæ 
уоддæр ниййидта нæуæгконд æртæ устур туппури æма æхецæн 
бакодта: «Ами устур тугъд цудæй, бæрæг æй мæрдти æртæ туп- 
пуремæй». Дзæвгарæ фæккастæй гъæууатмæ, фал си змæлæг 
ку нæ фæййидта, уæдта имæ ниццудæй æма ами дæр иннæ гъæ- 
утæ куд, уотæ — сугъдæнттæ, адæми мæрдтæ. Æрмæст ами тугъд 
цудæй, æвæццæгæн, еу мæйи разæй æма мæрдтæн байгон æнцæ 
се ’стгутæ. 
Аци гъæууатæй фæстæмæ ку исæздахтæй æма гъæдбунмæ ку 
исхъæрттæй, уæд æ размæ рагæппитæ кодтонцæ дууæ лæги æма 
имæ сæ еу дзоруй: 
— Ма тæрсæ, мах дæр алайнæгтæ ан, дæ хæццæ нæ радзу- 
банди фæндуй. 
— Дзоретæ, игъосун уæмæ, — дзуапп равардта Зæрийнæ. 
— Ау, æгъдау дæмæ нæййес, силгоймаги гъæлæси уаг дин ку 
йес æма дæмæ, силгоймаг уогæй, æгъдау нæййес? Æрхезæ дæ 
бæхæй, мах ба радзубанди кæнæн, — загъта бабæй еци лæг æма 
имæ хæстæгæй-хæстæгдæр цудæй. 
— Ци уæ фæндуй, уой зæгъайтæ æргомæй!? — гъæрæй сæ 
бафарста Зæрийнæ. 
123 

— Хуарз силгоймаг, ду махбæл зуст ма кæнæ. Мах дин ци нæ 
фæндуй, уой зæгъæн æргомæй: дæ бæхæй æрхезæ, мах ба ра- 
дзубанди кæнæн, — загъта бабæй и лæг æма имæ хæстæгæй- 
хæстæгдæр цæуй. 
Зæрийнæ балæдæрдтæй, аци дууæ лæгей бæх ке гьæуй, уæд- 
та куд силгоймаг, уотæ æ хæццæ фæуунбæл дæр ке нæ байауæрд- 
дзæнæнцæ, уони æма си æхе райдарддæр кæнунмæ гъавта, фал 
имæ сæ еу хъæбæр тагъд æрбауадæй, бæхи идонæ райахæста 
æма фæгъгъæр кодта: 
— Нæхе æй, — некумæбал ни фæлледздзæнæй! Бæх дæр нæхе, 
силæ дæр нæхе! 
Зæрийнæ айтæ-уойтæ нæбал фæккодта, æхсаргард фелваста 
æма си и лæги сæр дууæ æрфаста. Уалинмæ имæ иннæ лæг дæр 
æрбахæстæг æй æма имæ Зæрийнæ карзæй исдзурдта: 
— Кæд ма дæ цæрун фæндуй, уæд мæмæ хæстæг ма ’рбацо! 
Де ’мбали халæ рахуæрдзæнæ! 
И лæг, е ’мбали æ тоги æвдулгæй, еуварсмæ рахаугæ ку рай- 
идта, уæд фиццаг фæллæудтæй, уæдта æхе фæззилдта æма гъæ- 
дæмæ фæллигъдæй. Зæрийнæ тагъд-тагъдæй æрбацудæй æма 
сувæллæнтти хæццæ идарддæр рандæнцæ. Фæццудæнцæ дзæв- 
гарæ рæстæг, сауæнгæ раталинги уæнгæ. Ку раталингæ æй, уæдта 
еу донгон еу устур тæрсæ бæласи буни æрæхсæвеуат кодтонцæ. 
Ци агæ рахастонцæ, уоми Зæрийнæ фид исфунхта æма сувæл- 
лæнттæн бахуæрун кодта. Бацумун син кодта басæ, уæдта сæ, 
сæ буни син гебена нийтаугæй, сæ уæле ба цидæр дарæстæ æрæм- 
бæрзгæй, ниххуссун кодта. Æхуæдæкка, бæхтæ бандæнтæй даргъ 
бабæтгæй, цæмæй хезонцæ, уой туххæй, бæласи буни исбадтæй 
ма алли ’рдæмæ игъуста. 
Æмбесæхсæвæй ку ракиудтæй, уæд æй хуссæг уотæ батух- 
сун кодта æма сувæллæнтти фарсмæ нимæти буни æрбахустæй. 
Сæумæ ку æригъал æй, уæд, дин, игъосуй Сахъмани сосгъæлæ- 
си дзурдтæ иннæ сувæллæнттæмæ: 
— Ус-с-с! Сабур уотæ, Зæрийни хуссун бауагътæ. 
— Зæрийнæ фунæй нæбал æй, мæ хортæ, — фæккодта Зæ- 
рийнæ, исистгæй æма æ сувæллæнттæй алке росæн дæр раба 
кæнгæй. 
Минкъий уоддæр еу цæугæдони сæхе нихснадтонцæ еугурæй 
дæр. Зæрийнæ нæуæгæй агæмæ бандзарста æма гъар фид, гъар 
басæй сехуар искодтонцæ. Уой фæсте бабæй ранæхстæр æнцæ 
сæ балций. Дзæвгарæ ку иссудæнцæ, уæд бабæй исхъæрттæнцæ 
еу’минкъий гъæууатмæ. Сугъд хæдзæрттæй ма еуæй-еутæй кал- 
дæй хъуæцæ. Зæрийнæ æхецæн хатдзæг искодта: «Аци гъæу 
æрæги басугътонцæ», зæгъгæ, æма сувæллæнттæн загъта: 
124 

— Ами лæууетæ, æз ба гъæууатмæ исцæуон, кæддæра циуа- 
вæри æй. 
Тергайдитæй иссудæй гъæумæ æма ами дæр иннæ гъæути 
куд, уотæ — сугьдæнттæ, ихæлæнтæ, мæрдтæ. Æрмæст ами еци 
фудæнхитæ конд æрцудæнцæ бон раздæр. Хæдзæртти сугъдæнт- 
тæй ма хъуæцæ калдæй. Зæрийнæ ма ардигки æ хæццæ рахаста 
цæнхи цалдæр дзæкъоли, мæнæуæ дууæ хурдзинеми, инсад къæс- 
сайдзаг, еу хæдзарæй — дзæбæх фæрæт, дууæ фиййаги, хъæма, 
дууæ фиуи, гонцарухътæ, æркъетæ, хъæдори баркъи, гъæдин 
тæбæгътæ, къостæ, едгутæ æма ма дууæ нимæти. Æрхаста сæ 
æма биццеутæн загъта: 
— Мах кумæ цæуæн, уоми бахуæруйнаг неци уодзæнæй, да- 
рæс дæр си неци уодзæнæй, уомæ гæсгæ ба мæнæ нæ хæццæ 
еститæ куд фулдæр фæххæссæн, уотæ хуæздæр. 
Æрцурхта сæ бæхтæбæл æма гъæуæй исевгъудæнцæ. Цудæн- 
цæ гъæдтæ-гъæдтæ. Нæдтæбæл цæун не ’ндиудтонцæ. 
Еу лигъз рауæнмæ ку исхъæрттæнцæ, уæд фегъустонцæ су- 
вæллæнтти кæун. Нийгъустонцæ æма бабæй нæуæгæй райгъус- 
тæй кæун. Гæр, ке кæун уа, зæгъгæ, кæун кæцæй цудæй, уор- 
дæмæ æрæздахтæнцæ æма раидтонцæ сувæллæнтти къуар. Су- 
вæллæнттæ тумугъæй лæудтæнцæ æма кудтæнцæ. Зæрийнети 
бæхтæбæл ку раидтонцæ, уæд фиццаг фæттарстæнцæ æма ле- 
дзунбæл фæцæнцæ, фал сæмæ Зæрийнæ «ма тæрсетæ, нæхе 
алайнæгтæ ан», зæгъгæ, ку исдзурдта, уæдта æрлæудтæнцæ. 
Сувæллæнттæ адтæнцæ фондземæй. Сæ устурдæрбæл цудай- 
дæ 10-12 анзи, минкъийдæрбæл ба — еу фондз анзи. 
— Ци кæнтæ, цæбæл котæ? — рафарста сæ Зæрийнæ. 
— Мæнæ нæ хестæр хуæрæ рамардæй æма уобæл. 
— Ци кодта, цæмæй рамардæй? 
— Тæмерлани æфсæддонтæ æй нийахæстонцæ, гъæуæй æй 
мæнæ ардæмæ æркодтонцæ, баин тухмиуæ кодтонцæ, уæдта æй 
мæлæтдзаг над фæккодтонцæ, — загъта сувæллæнтти хестæр. 
— Уæ ниййергутæ ба кæми æнцæ? — рафарста Зæрийнæ. 
— Нæ фидæ алайнаг æфсæдти хæццæ Тæмерлани нихмæ то- 
хуй. Нæ мадæ ба нин нæ хуæри сæрбæл ку исдзурдта, уæд æй 
æзнæгтæ рамардтонцæ, — дзуапп бабæй равардта сувæллæнтти 
хестæр. 
— Дæ ном хуннуй? 
— Дабан, мæ ном Дабан хуннуй — дзуапп равардта лæппо. 
— Дабан æма иннæ сувæллæнттæ, кæунæй нецибал пайда ес. 
Уой бæсти уæ хуæри байвæрæн, — бакодта Зæрийнæ. 
Лæппотæ февналдтонцæ фæлмæн зæнхæ къахунмæ æма цæй- 
дæрбæрцæ рæстæги фæсте æвæрд æрцудæй сæ хуæрæ. 
125 

— Гъе нур, мæ хортæ, мах нæ еугурæй дæр цæун гъæуй уæлæ 
Дигоргоммæ. Уотæ бакæнæн æма, цæун ка нæ фæразуй, еци 
минкъийти бæхтæбæл исбадун кæнæн, устурдæртæ æма тухгин- 
дæртæ ба цæуæн фестæгæй. 
— Арази ан цæунбæл, фал ма уæртæ еу рауæн ес сувæллæн- 
тти къуар. Сæхе баримахстонцæ еу гъæдбуни. Тæмерлайнæгтæ 
сæ барæй нæ рамардтонцæ. Гъæдæмæ сæ ледзгæ ку фæййидтон- 
цæ, уæд хæл-хæлæй худтæнцæ æма дзурдтонцæ, уагътæ сæ, е ба 
берæгътæ дæр фиди гъæстæ фæууонцæ, зæгъгæ. 
— Цæуæн, ба нин сæ амонæ, — фæккодта Зæрийнæ. 
Дабан Зæрийни разæй цудæй тагъд-тагъдæй æма гъæууатæй 
минкъий уоддæр раирдтонцæ сувæллæнтти римæхсæн. Ку сæ 
раидтонцæ, уæд бацийнæ кодтонцæ. 
Сæ хестæри син рафарста Зæрийнæ: 
— Цал айтæ æма дæ ном куд хуннуй? 
— Еуæндæс ан, мæ ном ба хуннуй Хъаурбег, — дзуапп равар- 
дта лæппо. 
— Цæй, хуæздæр гæнæн нæййес, нæ фæдбæл рацотæ. Цæ- 
уæн уæлæ хуæнхбæстæмæ — Дигоргоммæ. Ардæмæ ма рæхги 
Тæмерлани æфсæдтæ нæуæгæй зиндзæнæнцæ. Мæнæ кæмт- 
ти рæбун баддзæнæнцæ æма нæдæр æндæмæ, нæдæр медæ- 
мæ неке уадздзæнæцæ. Уомæ гæсгæ ами лæуунæн хъæбæр 
тæссаг æй. 
— Ами ба еу æртæ рауæнеми ес æндæр сувæллæнтти къуæрт- 
тæ дæр. Кæцæйдæр исæфтудæнцæ ардæмæ. Еу къуар си сæхе 
римæхсунцæ дæлæ Ирæфи рæбун еу лæгæти. Иннæ къуар — 
уæлæ уæлдæр еу пихси сæхецæн уосонгæ искодтонцæ æма уоми 
фæуунцæ. Ами ма мах гъæуæй уæлдæр ес еума сугъд гъæу 
дæр æма уой рæбунтæ дæр æнæун нæййес сувæллæнттæ. Тæ- 
мерлани еуæй-еу æфсæддонтæ сувæллæнттæ нæ мардтонцæ. 
Сæ ниййергутæ син ку рамариуонцæ, сæ хæдзæрттæ син ку 
басодзиуонцæ, уæд сувæллæнттæй ба зæгъионцæ «сæхуæдтæ 
рамæлдзæнæнцæ æстонг æма уазалтæй», зæгъгæ, — дзурдта 
Хъаурбег. 
— Цæйтæ, мæ хортæ, уотæ бакæнæн æма мæнæ ка ан, етæ 
бал цæуæн Дигоргоммæ. Куд кæсун, уомæ гæсгæ æнцон цæуæн 
нæй уордæмæ. Берæ зинтæ нæ бавзарун гъæудзæнæй æма цæ- 
уæн, — загъта Зæрийнæ æма рараст æнцæ сабургай хуæнхтæ 
æрдæмæ. Рараст æнцæ инсæй сувæллони, Зæрийнæ æма æртæ 
бæхей хæццæ. Цудæнцæ сабургай. Бæхтæбæл си бадтæй цуппар 
сувæллони, иннетæ ба цудæнцæ фестæгæй. 
Æхсинтти коммæ ку исхъæрттæнцæ, уæд æролæфтæнцæ. 
126 

Зæрийнæ еу бæхæй æриста еугур уæргьтæ дæр æма сувæллæнт- 
тæн загъта: 
— Ами уотæ, хезетæ мæ. Уæлæмæ ку цудан, уæд си еу рауæн 
фусти къуар фæййидтон æма уордæмæ ниууайон. 
Зæрийнæ рандæй еци донгонмæ æма си æцæгæй дæр разин- 
дтæй еу цалдæр фуси. Дууæ си райахæста, равгарста сæ, сæ 
уæцъæфтæ син фендæ кодта, сæ цъæрттæ æма син сæ фид 6а 
сувæллæнтти размæ исхъæртун кодта. Сувæллæнттæ хъæбæр 
ииццийнæ кодтонцæ. 
Зæрийнæ аги идзаг фид исфунхта æма еугур сувæллæнтти 
дæр фидæй бафсаста. Басæ дæр син бацумун кодта æма еу ус- 
тур бæласи буни сор сифтæбæл æхсæвеуат æркодтонцæ. Су- 
вæллæнттæ нимæттæ æма аллихузон дарæстæй æмбæрзти буни 
дзæбæх хустæнцæ. Зæрийнæ ба бæласи рæбун еу фуси царбæл 
исбадтæй æма, цæмæй ма фунæй кодтайдæ, уой туххæй царди 
тæккæ фуддæр цаутæ æ зæрди æфтудта. Уæлдай хъæбæрдæр 
æ зæрди æфтудта Самелий сорæт. Куд уæздан æма тухгин ад- 
тæй, куд харакет æма зæрдхæлар адтæй, куд æндиуд æма хе- 
бæлхуæцгæ адтæй, етæ æ зæрди æфтудæнцæ. Фал Самелибæл 
сагъæсгæнгæй, æхемæ хъæбæр мæстгун кодта. Æ фæсмон ин æ 
гъудитæ, зингитæй содзæгау, сугътонцæ. Къуар анзи уарзæнт- 
тæ уогæй, е Самелий æхецæн уотид раба кæнун, кенæ рахъури 
кæнун некæд бауагъта. «Уогæ ба ци гъæла, ци гурумухъ ад- 
тæн. Мæхе ин ку равардтайнæ, уæд абони æнæнеке, æнæнеци, 
æнамонд адтайнæ? Адтайдæ мин сувæллон æма æй мæнæ аци 
сувæллæнтти хæццæ хастайнæ. Самелий адæ мин кодтайдæ, 
Самелий сорæт, уод æма уарзт нæ рамардайуонцæ» — гъудитæ 
кодта. 
Зæрийнæ æрхустæй æрмæстдæр сæумæ ’рдæмæ, фал ку ра- 
фунæй æй, уæд фæййидта дессаги фун. Цæветтонгæ, бафтудæй 
тар гъæди. Æ рæбунтæ, æ дæллæйтæ, æ уæллæйти, сæ гъæлæс- 
тæ хæлеу даргæй, цудæнцæ æма цудæнцæ сау берæгътæ. Уæд еу 
æрдæмæ фæццæуиуонцæ, уæд иннердæмæ. Сæ сурх цæститæ 
зингитау æрттивтонцæ. 
Оххай, ку мæ фæйинонцæ æма мæ ку бахуæронцæ, зæгъгæ, 
уой тæссæй исхизтæй еу бæрзонд туппурбæл еу бæрзонд бæла- 
сæмæ æма сæмæ уордикки урдугмæ кастæй. Берæгътæ имæ хæр- 
дмæ искæсионцæ, сæ уорс дæндæгутæ имæ гъиггаг зихъиртæ 
никкæнионцæ æма имæ уæлæмæ лæбурдтитæ кодтонцæ, фал имæ 
нæ хъæрттæнцæ. 
Уалинмæ да-а-лæ дæлиау еу лигъз будури фæззиндтæнцæ 
уорс æма сурх-сурхид куйти къуæрттæ. Къуæрттæ-къуæрттæй 
сæ еуетæ цудæнцæ еу æрдæмæ, иннетæ ба — иннердæмæ. И 
127 

берæгътæ сæ æрæстæфтæнцæ æма сæбæл æмбурдтæ кæнун рай- 
дæдтонцæ. Алли ’рдигки сæбæл ку æртеголæ æнцæ, уæдта сæ- 
бæл сæхе никкалдтонцæ æма хилæ кæнун райдæдтонцæ. Сæ хилæ 
уотæ карз, уотæ тумугъ адтæй æма сæ тулфæ, сæ руги буни 
нæбал зиндтæнцæ. Дзæвгарæ рæстæги фæсте ба ругæ æма тул- 
фæ æрбадтæнцæ. Берæгьтæ дæр æма куйтæ дæр фесавдæнцæ. 
Фал райвулдæй Ирæф æма еугур будуртæ дæр дони буни фæ- 
цæнцæ. Æрмæст и дон ба адтæй сурх-сурхид, тогæмхæццæ. 
Зæрийнæ еци æверхъау фуни фæсте ку фегъал æй, уæд æ фун- 
бæл ниссагъæстæ кодта æма æхецæн загъта: «Æнæмæнгæ, ардæ- 
мæ хæстæг кæмидæр тæмерлайнаг æма мах æфсæдти æхсæн цæ- 
удзæнæй устур æма карз тох. Æнæмæнгæ, уотæ уодзæнæй. Ами 
кæмидæр хæстæг æнцæ æзнаги æфсæддон къуæрттæ. Махуонтæ 
ба дæлфæзи, лигъз будурбæл цæудзæнæнцæ æма сæбæл уоми 
сæхе никкалдзæнæнцæ æзнæгтæ. Цæй, бацæуон уæртæ тегъæмæ 
æма уордигки далæ дууæ бæрзондей æхсæн лигъз будуртæмæ 
рафæлгæсон». 
Сувæллæнттæ æма бæхтæ еу бæзгин æхсæрæ къотæрти аууон- 
мæ бахудта, ардигки макумæ рацотæ, зæгъгæ син бафæдзахста, 
æхуæдæгка минкъий уоддæр еу тегъæмæ бацудæй, еу бæласæмæ 
исхизтæй æма æ фунæй цидæриддæр фæййидта, уони æ асæгæй 
инун райдæдта. Æрмæст берæгъти бæсти алли рауæнти идта 
Тæмерлани æфсæддонти, куйти бæсти ба — алайнаг æфсæддон- 
ти, ледзæг адæми ефхæсгæй. 
Тæмерлани æфсæддонтæ цудæнцæ минкъий къуæрттæй гъæд- 
бунтæ æма тегътæбæл, берæгъти бæлдтау æма алайнæгтæбæл 
теголæ кодтонцæ, зилдæнцæ. Алайнаг æфсæдтæ ба ледзæг берæ 
адæми хæццæ, сæ еу къуар разæй, иннæ ба фæстегæй, уотемæй 
еу лигъз будури хуæнхтæ æрдæмæ сабургай цудæнцæ, ефхас- 
тонцæ сæ. 
Уони ингæй æма идарддæр ци уодзæнæй, уой лæдæргæй, 
Зæрийни мæтæ æма катайтæ, æ зæрди рист æма мастæн кæрæнт- 
тæ нæбал адтæй. Сагъæстæ æма мæти бацудæй алайнæгтæн ес- 
тæмæй фенхус кæнунбæл, фал ци хузи, цæмæй. Ци бæласæбæл 
бадтæй, уой бунти дæр ма фæндзгай тæмерлайнæгтæ дууæ къуа- 
ри æрбаевгъудæй. Хуарз æма æй не ’рæстæфтæнцæ, æндæра 
нецихузи фæййервазтайдæ. «Цæуон, бæхбæл фæббадон, ледзгæ 
рандæ уон алайнæгтæмæ æма син балæдæрун кæнон, тæмерлай- 
нæгтæ сæбæл теголæ ке кæнунцæ, уой. Цалинмæ хъæртæн, уæд- 
мæ> мæ тæмерлайнæгтæ рамардзæнæнцæ. Иннемæй ба си мæ 
фæххабар неци уæлдай пайда фæууодзæнæй. Еуварс ескумæ 
раледзун син нæбал бантæссæнæй, тæмерлайнæгтæ сæбæл алли 
128 

’рдигкити истохдзæнæнцæ уæддæр», — гъудитæ кодта Зæрий- 
нæ, зæрдристæй. 
Аци хаттæй æдухдæр, æнæбондæр, нецæййагдæр æхемæ не- 
кæд фæккастæй æма æ рист, æ масти æвдулдæй. Æ бон адтæй 
æрмæстдæр кæсун идарддæр ци уодзæнæй, еци æнæкæрон зæр- 
дресæн хабæрттæмæ. 
Берæ рæстæг нæбал рацудæй. Тæмерлайнæгтæ алли ’рдиг- 
кити къуæрттæ-къуæрттæй гъæдбунтæй сæхе ракалдтонцæ фæ- 
зæмæ æма нимпурстонцæ алайнæгтæбæл. Еу устур бал сæбæл 
нимпурста разæрдигки, иннæ бал — фæстердигки æма тох — 
æгъатир тох æ тæмæни бацудæй. Тæмерлайнæгтæбæл ма тохи 
рæстæги никки фулдæр къуæрттæ æфтудæй. Алæйнæгтæ ба 
минкъийæй-минкъийдæр кодтонцæ. 
Тох фæццудæй дзæвгарæ рæстæг. Тохгæнгутæ æма сæ бæх- 
ти тулфæ æма ругæ фæзи сæрмæ мегъау æрбадтæй. Бæргæ дæс- 
ни, бæргæ бæгъатæр тох кодтонцæ алайнæгтæ, фал минкъий ад- 
тæнцæ бæрцæй — æдеугурæй цалдæр сæди. Тæмерлайнæгтæ ба 
дугай-æртигай сæдæтæй цуппар бали. Алайнæгтæй цæйбæрцæ 
мæрдтæ кодта, уонæй тæмерлайнæгтæй дууæ хатти фулдæр 
мæрдтæ бæргæ кодта, фал... фал æппунфæстагмæ алайнæгтæ 
цагъди фæцæнцæ еугурæй дæр. Цагъди фæцæнцæ æрмæст æф- 
сæддонтæ нæ, фал ледзæг адæм дæр æд зæронд, æд сувæллон. 
Тæмерлани агъуд æфсæддонтæ си еунæгей дæр æгас нæбал ниу- 
уагътонцæ. Сауæнгæ ма биццеутæй — æригæндтæй еуварсмæ, 
гъæдæ ’рдæмæ ка раледзидæ, уони дæр бæхтæбæл басориуонцæ 
æма сæ æгъатирæй кенæ æхсаргæрдтæй æркæрдиуонцæ, кенæ 
ба саздахъи фæттæй рамариуонцæ. 
Фал сæ уæддæр еуæй-еу сувæллæнттæ ба ка кæугæй, ка æ 
мард мадæбæл ниддæлгоммæ уогæй, ка хъамилти римæхстæй 
байзадæй æгасæй. 
Алайнæгтæ цагъди ку фæцæнцæ, тох ку æрæнцадæй, уæд- 
дæр ма тæмерлайнæгтæ мæрдти æхсæнти разелæ-базелæ кодтон- 
цæ æма ма алайнæгтæй, цæфтæ уогæй, ка нæма рамардæй, уони 
мардтонцæ, еуæй-еу минкъий сувæллæнттæй уæлдай. 
Адæм æма бæхти мæрдтæ дзугуртæй лæудтæнцæ. И будур 
сæ тогæй сурх-сурхид радардта. Идардæй кæсгæй, зиндтæй сурх 
цадау. 
Зæрийнæ бæласи бæрзонд къадотæбæл бадгæй æма еци æгæ- 
рон фудæнхитæ ингæй, æхе феронх æй. Кæми бадтæй, ци уавæрти 
адтæй, етæ си феронх æнцæ. Æ еугур лæдæрдтитæ, мæститæ 
æма риститæ дæр ци фудæнхитæ идта, уонæбæл сагъæсти ран- 
дæнцæ. Æхецæн фарстатæ ма уонæбæл æхецæн дзуæппити хæц- 
цæ исхæлæ-мулæ æнцæ. «Тæмерлани æфсæддонтæ куд тогдзух, 
9 Малити Батраз 
129 

куд агъуд æма æгъатир æнцæ, уотæ адæймагæн уæн нæййес. 
Нæ, нæ син ес адæймæгтæ исхонæн. Адæймæгтæ нæ ’нцæ. Нæ, 
уони уотид цæрæгойтæ исхонæн дæр нæййес. Тогдзух берæгъ- 
тæ, тогдзух сирдтæ исхонæн дæр син нæййес — фуддæр, берæ 
фуддæр æнцæ уонæй дæр. Фал — Хуцау, Хуцау мах цæмæ рал- 
гъиста æма мах нихмæ цæмæ исарæзтæнцæ? Хуцау сæ дæлæ 
идард искæсæн бæститæй ардæмæ мах цæгъдун, мах фесафун- 
мæ цæмæ исуагъта? Ци ин кодтан? Кæд Хуцаумæ рæстдзийна- 
дæ ес, уæд дæлæ зæрæндтæ æма сувæллæнтти хъæматæй ка къу- 
æхтæ кæнуй, ка маруй, уони цæмæннæ бауорамуй? Цæмæннæ 
сæ ралгъетуй?» — фарста æхе æма æхецæн дзуæппитæ лæвардта 
Зæрийнæ, æ къохтæ æма билтæ зир-зир ке кодтонцæ, уой дзæ- 
бæх нæ лæдæргæй. 
Æ еци гъудитæ, æ еци фарстатæ æма дзуæппити уацари ма, 
æвæццæгæн, дзæвгарæ фæцайдæ, еу устур сæнтсау хой æ хуæд 
сæрмæ бæласи цъонгбæл ку не ’рбадтайдæ æма «хъуæрр-хъу- 
æрр-хъуæрр», зæгъгæ ку нæ низзагътайдæ æ æнаккаг, зæрдма- 
рæн хъурæй, уæд. 
Зæрийнæ ибæл ку фескъотт кодта, уæд имæ фиццаг урдуг- 
мæ, æ сæнтсау устур къæбот, сау хъæмайау фæййаразгæй, æ 
сурх-сурхид цæститæй æдзинæг никкастæй, уæдта тарстхузæй 
æ метри дæргъæн пазуртæ фетигъта æма мæрдтæ æрдæмæ фæт- 
тахтæй. Ци ма кодтайдæ Зæрийнæ дæр. Зæрдристæй æ сувæл- 
лæнттæ æрдæмæ бараст æй. 
Еу цæйдæрбæрцæ ку бауадæй, уæд æй фæсте ’рдигæй ка- 
дæртæ æрбасурдтонцæ æма саздахъи фæттæй æрбахстонцæ. Еу 
фат æ фæрсти батахтæй æма пихсити рандæй. Иннæ ба æ усхъæ- 
бæл исæмбалдæй. Æ уæллаггури бахизтæй, еу минкъий ин æ 
усхъи фидтæй балæгарста æма фæллæудтæй. 
Зæрийнæ еци фæдбæл ралæдæрдтæй, æзнæгтæ æй фæсте 
’рдигæй ке æрбасорунцæ æма ке æхсунцæ, уой. Æ тугъдон фæл- 
тæрддзийнадæ æма рауонциуондзийнадæ ин фенхус æнцæ. Еци 
фæдбæл рахатдзæг кодта: «Ледзунбæл ку фæууон, уæд мæ æга- 
сæй нæ ниууадздзæнæнцæ, бæхтæбæл мæ уайтагъддæр æрбай- 
йафдзæнæнцæ. Сæ нихмæ истохунæй дæр пайда нæййес, рамæ 
мардзæнæнцæ». 
Уони бæсти æхе дæлгоммæ багæлста. Саздахъи фат, цæвет- 
тонгæ, реуи бахизтæй, уотæ æй æ усхъæй фæддæлдæр кодта, æ 
тогуад ин фендæмæ кæнгæй æма мардау æхе никкодта. 
, Дууæ æзнаги уайтагъддæр бæхтæбæл æ сæргъи æрбалæуд- 
тæнцæ. Уæлбæхæй имæ æркæститæ кодтонцæ, уæдта сæ еу 
фæккодта: «Æрбахъуæндæл æй, цæуæн идарддæр», зæгъгæ, æма 
рандæнцæ тугъдон будур æрдæмæ. 
130 

Ку раевгъудæнцæ, уæд Зæрийнæ дæр, æ цæф усхъæбæл 
хуæцгæй, æрбацудæй æ сувæллæнтти размæ æма син сæ æнæ- 
кæрон берæ цæмæдес фæрстатæбæл дзуæппитæ фæллæвардта. 
Уой фæсте æдосигкон фиди хунтæй æма басæй рахуæрун 
кодта сувæллæнттæн, уæдта идарддæр ранæхстæр æнцæ сæ 
балций. Разæй, бæх æ фæсте ласгæй, цудæй Сахъман, фæс- 
тегæй ба иннæ бæх æ фæсте ласта Зæрийнæ. Бæхтæбæл бад- 
тæнцæ фæлмастдæр сувæллæнттæ еугæйттæй, уой туххæн æма 
бæхтæбæл адтæй уæззау уæргътæ. Сæ над адтæй хæрдмæ 
Задæлески цæгæттæбæл кадзол-мадзол. Еу цæйбæрцæдæр ку 
исцæуиуонцæ, уæд æруолæфиуонцæ, æрдзи дессаги рæсугъ- 
дзийнæдтæмæ фæккæсиуонцæ, уæдта бабæй нæуæгæй рараст 
уиуонцæ. Гъе, уотемæй Бегийи æфцæгмæ исхъæрттæнцæ æр- 
мæстдæр изæрæй, кæд æма иннæ бæлццæнттæ еци идæрдд- 
зæг исуайунбæл харз кодтонцæ æрмæстдæр дууæ-æртæ са- 
хаттей бæрцæ. 
Бегийи æфцæгмæ ку исуæлбилæ æнцæ, уæд еу къæдзæхрæ- 
бун лæгæтмæ бацудæнцæ æма уоми æрæхсæвеуат кодтонцæ. 
Рæстæг дæр уалинмæ нифхалдæй, сæлфунæг хæссун рай- 
дæдта. Уазал думгæ уазал уаруни хæццæ ку æрбафуттитæ 
кæнидæ, уæд и лæгæти дæр ма æртæхтæй райдзаг уидæ. Зæ- 
рийнæ сувæллæнтти буни нийтудта берæ хъæппæлтæ, гебе- 
натæ, сæ сæрбæл ба син æрæмбарзта дууæ нимæти æма сæ 
бафарста: 
— Ехæн уи еске æй? 
— Нæ, неке, зæгъгæ, ин дзуапп ку равардтонцæ, уæд æху- 
æдæг дæр, æ буни еу фуси цар никкæнгæй, æ уæле ба иннæ 
фуси цар æрæмбæрзгæй, æрбахустæй. Æ бæхтæ ба баст ад- 
тæнцæ еу дорбæл. Фурфæллад ма фурзæрдристæй уайтагъд- 
дæр æрбафунæй æй æма фæххустæй сауæнгæ сæумæрдæ- 
мæ. Игъал ба рацæй бæхти хурруттитæ æма уастмæ. Фæг- 
гæпп кодта æма бæхтæмæ «др-р-р, др-р-р! сабур-сабур», зæгъ- 
гæ, дзоруй, фал бæхтæ уæддæр хъурдохæн кæнунцæ. Бунтон 
талингæ нæ адтæй, уæдта уаргæ дæр нæбал кодта æма арви- 
рохсмæ фæййидта цидæр æндæргтæ. Балæдæрдтæй, берæгъ- 
тæ ке æнцæ, уой æма сæбæл гъæртæ кæнун, тугултæ æхсун 
райдæдта. Фиццаг си нæ тарстæнцæ. Уотид минкъий еуварс- 
дæр рацæуиуонцæ, уæдта бабæй æрлæууиуонцæ. Фал и гъæр- 
мæ Сахъман, Дабан æма Хъаурбег дæр ку раистадæнцæ, гъæр 
кæнун æма дортæ æхсун ку райдæдтонцæ, уæдта сæхе рай- 
стонцæ æма рандæнцæ. 
Уой фæсте биццеутæ фæстæмæ ниххустæнцæ, фал Зæрийнæ 
6а нæбал бафунæй æй сауæнгæ æррохси уæнгæ. Куддæр фæр- 
131 

рохс æй, уотæ Зæрийнæ еугурей дæр фестун кодта, сæхе исрæв- 
дзæ кодтонцæ æма идарддæр ранæхстæр æнцæ. Унгæг къахнад 
цудæй Бегийи æфцæгбæл, фал сæ цуд фентæстгиндæр æй, уой 
туххæн æма сæ цæун гъудæй раст æма урдуг нæдтæбæл. Дзæв- 
гарæ фæццæугæй, нихъхъæртæнцæ Донмæйти адагæмæ æма ами 
æруолæфтæнцæ. Дон дæр баниуазтонцæ æма сæхе дæр нихснад- 
тонцæ. 
— Зæрийнæ, хъæбæр исæстонг ан, — дзурдтонцæ минкъий- 
дæр сабийтæ, фал син Зæрийнæ дзуапп лæвардта: 
— Барæнтæ, багæдзæ кæнтæ. Дæлæ лигъз рауæнмæ ку нихъ- 
хъæртæн, уæд сехуар искæндзинан æма дзæбæх бауолæфдзи- 
нан. Æцæгæйдæр, Задæлески ацифарс, гъæдрæбунмæ ку нихъ- 
хъæрттæнцæ, уæд еу устур доррæбун æруолæфтæнцæ æма сæ 
бæхтæ исуæгъдæ кодтонцæ. 
— Гъенур æндзаргæ, мах ба дзæбæх сехуар искæнæн, — фæк- 
кодта Зæрийнæ æма æртуаг кæнунмæ февналдта. 
— Цæмæй арт кæнæн, зинг нæмæ ку нæййес? — рафарста 
Сахъман. 
— Ес, ес, мæ хор. Зинг нæмæ ес. Цæугитæ, хускъæ согти 
къуæцæлтæ, къадотæ, пихситæ æмбурд кæнтæ, — фæккодта 
Зæрийнæ æма æртуатбæл идарддæр куста. Еу дзæбæх гъæр- 
маууон, тъæпæн доррæбун дортæ дууердигки радаста бæрзон- 
дгомау, бæхъæ ракодта æма уобæл устур агæ æрауигъта. Уой 
фæсте агæ дон æма фидтæй райдзаг кодта. Уалинмæ биццеу- 
тæ дуйней согтæ-пихситæ æрбахастонцæ æма аги буни сор фæ- 
сæлттæ, уонæбæл хускъæ къуæцæлтæ, уæллæй ба согтæ æр- 
цурхтонцæ. 
Уой фæсте æ дзиппæй исиста æфсæйнаги минкъий гæппæл- 
æрцъинг, еу бор дори гæппæл, уæдта идзæгънæ (фæлмæн гъæ- 
дин къозойæй бæмпæги хузæн гæппæл) æма уомæ и æрцъинк- 
кæй бор дори къæрт æрхæфтитæ кодта. И хæфтитæй цæхæртæ- 
æскъæрнæгутæ æрхаудтæй идзæнгъæмæ æма бæмпæги хузæн 
идзæнгъæ фиццаг исхъуæцæ кодта, уæдта исзинг æй. Еци зинг- 
бæл ба сор фæсæлтти тугъд æрæвардта æма æй сабургай думдта. 
Гъе, уотемæй, сабургай-сабургай арт исцæфстæй. 
Еци архайдмæ кæсгæй, биццеутæ дес кодтонцæ, уæдта си 
кадæр цийнæгæнгæй исдзурдта: 
— Арт цæттæ æй, тагъд хуæруйнаг цæттæ уодзæнæй. Мах 
Нала алци дæр зонуй. Зæрийнæ зæгъуни бæсти Нана ке исдзур- 
дта, е си берети зæрдæмæ фæццудæй æма Сахъман бафарста: 
— Зæрийнæ, гъæйдæ Нана дæмæ дзорæн. Уотæ нæ зæрдæмæ 
хуæздæр цæуй. Хуарз? 
132 

— Хуарз-хуарз. Арази дæн. Æгайти дæр ма мæ Нана хон- 
дзинайтæ, — исарази æй Зæрийнæ. Фидти агæ ку исирадæй, 
уæд ма ибæл Зæрийнæ еу минкъий инсад æма цæнхæ, уæдта 
цидæр кæрдæгутæ никкодта, цæмæй басæ уа бæзгиндæр æма 
тухгиндæр. 
Сувæллæнттæ хуæрун ку райдæдтонцæ, уæд сæмæ æрбацу- 
дæй еу зæронд лæг æма син салам равардта алайнагау. 
Зæрийнæ æ хуæрун фæууагъта, фестадæй, салам ин равард- 
та, уæдта ин загъта: 
— Хуарз лæг, нæ дæ зонæн, фал нæ нæртон-дигорон æгъ- 
даумæ гæсгæ æрбадæ нæ фарсмæ æма нæ хæццæ сехуар ис- 
кæнæ. 
— Дæ Хуцауи хатирæй, ма хæлхъой кæнтæ уæхе, уæ сехуари 
гъуддаг кæнтæ. Æз уæ уотид фæййинон æма базонон, кæцæй 
айтæ, кумæ цотæ, зæгъгæ. Уомæ гæсгæ уæмæ æрбаздахттæн. 
Сехуар ке кæнтæ, уой нæ зудтон. 
— Нæннæ, мах æгъдаумæ гæсгæ нæ федауй: ду — зæронд лæг 
лæууай, мах ба хуæрæн, е, æма нæ хæццæ сехуар искæнæ, — 
загъта бабæй Зæрийнæ. 
— Хуарз, уæд уотæ. Æрмæст мин дæлæ еу фиди хунæ радтæ, 
æндæр мæ неци гъæуй, — исарази æй зæронд лæг. 
Хуæргæ-хуæргæй дæр, уæдта хуæрди фæсте дæр зæронд лæг 
æма Зæрийнæ берæ алцæбæлти фæдздзубандитæ кодтонцæ. 
— Аци кæмтти фулдæр ка цæруй? — бафарста Зæрийнæ. 
— Аци ком æй сугъдæг Аланти-Дигори ком. Ком устур æй, 
æнæгъæнæ бæстæ æй. Амæй уæлæмæ ма си берæ кæмттæ ес. 
Цæруй си берæ гъæути берæ дигорон адæм. Фал мæнæ аци 
сæрди ба æгæр байдзаг æй нæ ком ледзæг адæмæй. Раздæр си 
цæйбæрцæ цардæй, еу дæс уой бæрцæ нæмæ ислигъдæй ле- 
дзæг адæм. Хуарз æма нæхе-алайнаг адæм æнцæ. Алли гъæу- 
бæл дæр ма бафтудæй еу фондз æхе хузæн гъæуи. Æвзуруй 
берæ нæуæг гъæутæ. Ледзæг адæм сæхецæн цæрæн бунæттæ 
кæнунцæ лæгæтти, къæдзæхрæбунти, гъæдти. Фал зæнхитæ 
нæ фагæ кæнунцæ. Алке æ зæнхи гæппæл иннемæн нæ дæт- 
туй æма уой фæдбæл ба уайуй се ’хсæн хилтæ, нæдтитæ, мæр- 
дтæ. Æрæги, дан, уæлæ Æхсæуи рагон цæрæг адæм æма ис- 
ледзæг адæми æхсæн рауадæй æнæгъæнæ тухт, æрцудæй си 
берæ мæрдтæ. Мæнæ сæмæ рæбун гъæутæй нæ зæронд кадгин 
лæгтæ фæдеси фæццудæнцæ, цæмæй сæ бафедаун æма æрса- 
бур кодтайуонцæ. 
Цард хъæбæр исзин æма истæссаг æй. Дæвдтитæ, хилтæ, 
æзнаггадæ миутæ исберæ æнцæ. Раздæр дзамæнтти нæ фонс 
æнæгæсæй хизтæнцæ уæлæ бæрзæндти, æхсæвæ дæр уоми уион- 
133 

цæ, фал сæ нур ба искъæттæй дæр давунцæ, дуæрттæ басæт- 
тунцæ. 
— Кумæти хъæртуй аци ком? — бафарста Зæрийнæ. 
— Ку æй загътон, аци ком æнæгъæнæ бæстæ æй. Хъæртуй 
уæлæ сауæнгæ Иверий (Гурдзий) бæстæмæ. Ардигки ку ранæх- 
стæр уай, уæд исхъæртдзæнæ Мæцутæмæ. Уордигки ба галеу- 
æрдæмæ цæуй Мæхчески ком. Цæруй си хъæбæр берæ гъæутæ. 
Рахес æрдигæй ба ес уомæй устурдæр ком — Устур-Дигори ком. 
Ами ба уомæй дæр фулдæр гъæутæ, фулдæр адæм цæруй, еу 
инсæй гъæуей бæрцæ, — дзурдта зæронд лæг. 
Зæрийнæн еци хабæрттæ хъæбæр æхцæуæн ке адтæнцæ, уомæ 
гæсгæ кодта цийнæ, æ медбилти игъæлдзæгæй идзулдæй. 
— Ци кæнис, дзæбæх уосæ, цæбæлдæр хъæбæр бацийнæ код- 
тай? — бафарста æй зæронд лæг. 
— Цийнæ кæнун, цийнæ, дзæбæх зæронд лæг. Ду мин ци 
хабæрттæ дзорис, уонæбæл цийнæ кæнун. Уой туххæн æма етæ, 
нæ Аланти бæсти нæ алайнаг адæми дзилагæ ке не ’сæскъундзæ- 
нæй, ке нæ фесæфдзинан бунтондæр, гъе, уобæл дзорæг æнцæ. 
Тæмерлани æфсæдтæ нæ бунтон исæфтмæ æртардтонцæ, фал ес 
уæддæр ауæхæн устур ком , Хуцауæй боз — дзурдта Зæрийнæ. 
— Мæнæ дзæбæх силгоймаг, мæн ном хуннуй Ахъбаз, ду 
дæр мин дæ ном ку зæгъисæ. 
— Мæн ном ба хуннуй Зæрийнæ. Мæнæ мæ мæ фæсевæд ба 
хонунцæ — Нана, — дзуапп равардта Зæрийнæ. 
— Бæрæг æй, ке дæ уарзунцæ, уæдта сæ ду дæр ке уарзис, е. 
Устур хъаурæгин адæймаг дæ. Нури исæвди доги уой бæрцæ 
сувæллæнттæ хæссунæн устур нифс гъæуй. Хъæбæр мæ фæн- 
дуй, ку мин рахабæрттæ кæнисæ нæ Аланти уавæрæ будурти, 
тъæпæн Дигори, куд æнцæ, уони туххæй, — бакодта æ лæдзæг- 
бæл æнцайгæй, Ахъбаз. 
— Исæвд, бунтон исæвд. Райдайæ дæлæ цæугæдон Куми бил- 
тæй æма дæлæ Æхсинтти уæнгæ алайнаг сахар, алайнаг гъæу 
кæмидæр иссердтонцæ, уони нин Тæмерлани æфсæдтæ ниппурх 
кодтонцæ, басугътонцæ, сæ цæргути ба син гагацагъд никкод- 
тонцæ. Адæмти мæрдтæ гъæунгти æма тургъити æмбуйунцæ, 
æвæрæг дæр сæ нæййес. Мæнæ ма ни аци хуæнхтæмæ иследзун 
ка фæразуй, ке арми æфтуйуй, етæ изайунцæ, иннети ба цæгъ- 
дунцæ. 
— Æма, гæр, махмæ ба æфсæдтæ нæййес? Ци бацæнцæ Уруй- 
маг, ’Самели, Буту æма иннæ устур бæгъатæрти æфсæдтæ, сæ 
хуарз хабæрттæ ардæмæ дæр ма ку игъустæнцæ? — дес кодта 
Ахъбаз. 
134 

— Тæмерлани æфсæддæ 200 мини æнцæ æма уони нихмæ мах 
бон дæр, уæдта иннæ адæмти бон дæр уой бæрцæ æфсæдтæ 
æрæмбурд кæнун нæ бацæй. Сауæнгæ ма Тæтæр-Манголти бон 
дæр нæ бацæй уобæл фæууæлахез ун. Уой уæлæмхасæн ба мах- 
мæ — Алантæмæ хъæбæр исмæстгун æй, нихкъуæрд ин æрмæст- 
дæр мах ке лæвардтан, уой туххæй æма нæ нихмæ исаразта æ 
еугур тухтæ дæр. Банимадта нæ æнæхуцау адæмбæл æма нæ 
еугур цагъд никкæнунмæ гъавуй. Тæссаг æй, ардæмæ дæр е 
’фсæдтæ ку ’рбампурсонцæ, уомæй. 
— Зæрийнæ, игъосун дæмæ æма ду хумæтæг адæймаг нæ дæ. 
Нæ аланти еугур хабæрттæ дæр зонис. Æвæццæгæн, тохæг дæр 
адтæ æма дин уæд мæнæ айбæрцæ сувæллæнттæ ба кæцæй æнцæ, 
ке æнцæ? — бафарста Ахъбаз. 
— Аци сувæллæнттæ, æцæгæйдæр, мæхе еувæллæнттæ, 
мæхе хортæ, мæхе уарзон зæрдитæ æнцæ, кæд сæ мæхуæдæг 
нæ ниййирдтон, уæддæр. Аци сувæллæнттæ æрæмбурд код- 
тон дæлæ тъæпæн Дигори нæ сугъд гъæути рæбунтæ. Нæ ниц- 
цагъд адæмæй ма ка раервазтæй, етæ æнцæ. Нæ аланти мин- 
къий хъæппæлтæ æнцæ æма сæ мæнæ ардæмæ исхудтон, цæ- 
мæй сæ фæййервæзун кæнон æма исхæссон, уой туххæй. Мæ 
зæрди ма ес нæуæгæй еци гъæутæмæ раздæхун æма ма никки- 
дæр исхонун седзæр сувæллæнттæ. Мæнмæ гæсгæ ма си ес 
никки дæр. Уони ку фæййервæзун кæнон ма исхæссон, уæд 
банимайдзæнæн мæ аланти цæсгони размæ мæ алайнаг ихæс 
æнхæстгондбæл. Мæнмæ гæсгæ, гъæуама нуртæкки алли алай- 
наг хъаурæйдзаг адæймаг дæр æ рази уæхæн ихæс ивæра, — 
дзуапп равардта Зæрийнæ. 
— Зæрийнæ, куд дæмæ кæсун, уотемæй ду хумæтæг адæймаг 
нæ дæ. Цидæр изæди хай дæ, — загъта Ахъбаз æма зæнхæмæ 
никкастæй. 
— Нæннæ, Ахъбаз, уæхæн загъд нæ федауй, ма ’й ма кæнæ. 
Æз мæхецæй — мæ цардæй, мæ хъисмæтæй боз нæ дæн. Æррæ- 
стæ мæ адæм, мæ алайнаг ихæс æнхæст кæнун. 
— Æма уæд цæрунмæ ба кæми гъаветæ, цæмæй гъаветæ, рæхги 
зумæг ку ралæудзæнæй? — бафарста бабæй Ахъбаз. 
— Нæ зонæн. Нæма зонун, куд æма кæми цæрдзинан, уони. 
Цæмæйти цæрдзинан, уобæл сагъæс кæнун æма цидæр мадзæл- 
ттæ кæнунмæ гъавун, фал кæми цæрдзинан, уой ба нæ зонун. 
Гæр, ескæци гъæуи еу сара, еу искъæт, еу гура не ’ссердзинан? 
— мæти бацудæй Зæрийнæ. 
— Нæ, нæ, мæ хор. Æз ци гъæутæ зонун, уонæй ду еунæгеми 
дæр уæхæн бунат не ’ссердзæнæ. Еунæг хæдзарæ дæр, еунæг 
бийнонтæ дæр, еунæг гъæу дæр дæ уой бæрцæ сувæллæнтти 
135 

хæццæ хæстæгдæр сæхемæ нæ бауадздзæнæнцæ. Адæм сæхе 
сувæллæнттæ, сæ хæстæгути бийнонтæ ци хузи фæййервæзун 
кæнонцæ, уой нæ зонунцæ. Зонæ уой, æма берæ адæм судæй 
мæлунцæ, берæ адæм æнæдарæсæй, æнæ хæдзарæй уазалæй 
мæлунцæ. О, о, мæлунцæ сувæллæнттæ, зæрæндтæ цæгъдуни 
кæнунцæ берæгæйттæй. Сæ хуæрдæ æдзæнхæй ке хуæрунцæ, 
цæнхæ нæ уни бæлахæй, е дæр сæмæ берæ незтæ æвзурун кæ- 
нуй. Адæм зæнхи гæппæлтæбæл кæрæдзей марунцæ. Цæмæй 
ескæми дæхецæн къæс искæнай, уой туххæй дин зæнхи гæппæл 
неке ратдзæнæй. Нæ, нæ, мæ хор, гъæути ди неци рауайдзæ- 
нæй. Æндæр ести фæрæзæ агорæ дæхецæн, — дзурдта Ахъбаз 
мæтæхузæй. 
— Хуарз, фæууæд уотæ. Æз мæнæ ами дæр еу гъæдбуни ес- 
кæми уосонгæ искæндзæнæн æма уоми цæрдзинан, — загъта Зæ- 
рийнæ. 
— О, ес уотæ гæнæн. Фал гъæуæй, адæмæй еуварс цæрун ба 
зин æй, — бакодта Ахъбаз. 
— Неци кæнуй, нæ фесæфдзинан. Ескæми еу лæгæти æрцæр- 
дзинан, — загъта Зæрийнæ федарæй. 
— Хуарз мадта, мæ хортæ, хуарз. Æгайтима дæмæ уæхæн 
нифс ес. Амонун дин, байгъосæ мæмæ. Дæлæ дæлæмæ-Ирæфæр- 
дæмæ дзæвгарæ ку ниццæуайтæ, уæд, гъе, уоми еу лигъздзæсти 
ес хуарз лæгæт. Хуннуй Морги лæгæт æма бал уордæмæ цотæ. 
Уæ зæрдæмæ фæццæудзæнæй. Уой ку барæвдзитæ кæнайтæ, 
уæд си цæрун æмбæлуй. Æ бунат дæр хуарз æй. Гъавгутæ дæр 
имæ ес æма уæхе фæрраздæр кæнтæ. Æрмæст уин æз загътон, 
уой макæмæн иской кæнтæ. Уæхе рарæвдзитæ кæнтæ æма — 
цæугæ уордæмæ. Да-а-лæ и устур дор ардæмæ дæр зиннуй, гъе 
уой буни æй и лæгæт. Цæугитæ, — загъта Ахъбаз æма рандæй, 
Зæрийнæн хъæбæр арфитæ кæнгæй. 
Зæрийнæ æма æ сувæллæнттæ ниццудæнцæ Морги лæгæтмæ 
æма сæ зæрдæмæ фæццудæй. Еци фæдбæл ин æ хурфæ кæдзос 
кæнун райдæдтонцæ. Æ уæгъдæ сикъит æма уæгъдæ дортæ ин 
калдтонцæ. Æ хурфи ин искодтонцæ æртуати бунат. Æртуати 
рæбунтæ рæсугъд дортæ æрцурхтонцæ. Еуварсдæр рауæн, лæ- 
гæтæн æ тæккæ рæбунгкаг фарсмæ зæнхæ дзæбæх никъкъах- 
тонцæ æма ислигъз кодтонцæ, уæдта имæ сæ дæллæй ци гъæди 
къох адтæй, уордикки æндзæлттæ, бæхъитæ æма пихситæ хæс- 
сун райдæдтонцæ. Бунæй — зæнхæбæл райвардтонцæ æндзæлт- 
тæ, уони сæрбæл ба æнгон æрцурхтонцæ бæхъитæ, мехтæ, цъæ- 
хилтæ. Уонæбæл ба æрцурхтонцæ бæзгин тæрмæ пихситæ. Пих- 
сити сæрбæл ба æрæвардтонцæ сор фæсæлттæ, кæрдæгутæ, бæ- 
лæсти сифгун къадотæ. Еу загъдæй, лæгæт дууæ-æртæ бонемæ 
136 

цæруни аккаг искодтонцæ. Æппунфæстагмæ, сæхецæн искодтон- 
цæ гьар хуссæн. Хуссæн даргъ, устур дууæ æндзаленæй æрду- 
уех кодтонцæ æма Зæрийнæ загьта: 
— Мæнæ аци фарси хуссæнæнцæ биццеутæ, мæнæ аци фар- 
си ба — кизгуттæ. Алке æ хуссæнбунат æфснайд дарæд. Зин- 
гæй æй гъæуай кæнæд. Лæгæт гъæуй гъар дарун. Уомæ гæсгæ 
æндзаруни ихæс æвæрун Сахъманбæл. Хъæбæр ахсгиаг æй 
еци ихæс. 
Æртиккаг бон изæрæрдæмæ лæгæти хурфæ исæндæр æй. Æ 
еу фарс æхгæд æрцудæй фæтæн æма федар хурдастæй. Дзæбæх 
æртуати арт цæфстæй. Æ хурфæ адтæй æфснайд, кæдзос, рæ- 
сугъд. Хуссæнбунат къуми медæгæй арæзт æрцудæй дарæсти 
къум. Иннæ фарсæй хурдасти рæбун хецæн къуми æвæрд æрцу- 
дæй бæхъитæй дууæ тæрхæги, уонæбæл æрæвардтонцæ сæ хæд- 
зари дзаумæуттæ. Минкъий изолдæр Зæрийнæ еу устур до- 
рæй иннемæ æрæвардта дууæ даргъ бæхъи, æма сæбæл æритуд- 
та нимæттæ, гебенатæ æма иннæ аллихузон хуссæн æма уæледа- 
рæстæ. Уосонги фарсмæ хецæнæй искодта бæхти бунат. Ниб- 
бæттунмæ æма хуас-кæрдæг ниввæрунмæ син искодта дзæбæх 
кæвдæс. 
— Аци æртæ бони хуарз бакустан. Исон æма ма еу-дууæ- 
æртæ бони уотæ ку бакосæн, уæд нæ лæгæт цæруни аккаг исуо- 
дзæнæй æрмæст нур нæ, фал а зумæги дæр, — загъта, æхсæвæр- 
гæнгæй, Зæрийнæ сувæллæнттæн. 
Еу сæумæ Зæрийнæ æригъал æй, куддæр фæррохс æй, уотæ. 
Исистадæй, фæрæт райста æма, лæгæтæй дæлдæр ци гъæдикъох 
адтæй, уордæмæ ниццудæй. Æркодта си цалдæр æндзали, бæхъ- 
итæ, мехтæ æма дууæ цæгиндзи. Бунтон уæззау нæ адтæнцæ 
æма сæ сабургай хæссун райдæдта уосонги размæ. Уæдмæ æри- 
гъал æй Сахъман дæр æма бафарста: 
— Нана, уонæй ба ма ци кæнис? 
— Биццеу, етæ нæ хъæбæр æхсицгæ гъæунцæ. Мæнæ си нур- 
тæккæ нæ лæгæти еу æрдæги искæндзинан нæ бæхтæн хецæн 
хатæн æма сæ уоми дардзинан, æндæра нин сæ ку радавонцæ, 
уомæй тæссаг æй, — дзуапп равардта Зæрийнæ. 
Сабургай косун райдæдтонцæ Сахъман, Хъаурбег æма Дабан 
дæр сæ Нанай хæццæ. Фиццагдæр исдастонцæ лæгæтæн е ’ннæ 
фарсбæл хурæ, уæдта уой фарсмæ ба искодтонцæ бæхтæн хатæн. 
Уой фæсте райдæдтонцæ лæгæтæн æ раз æхгæнун хурдастæй. 
Фæккустонцæ ибæл дууæ-æртæ бони æма æй æрæхгæдтонцæ, куд 
æцæг хæдзари фарс, уотæ. Ниууагътонцæ ма си æрмæстдæр ун- 
гæг бацæуæн æма уой ба æрихгæниуонцæ еу гебенайæй. Фал цал- 
дæр боней фæсте Зæрийнæ уомæн дæр искодта дуар — исбидта ин 
137 

естæй кауин дуар. Гъе уотемæй и лæгæтæй рауадæй æцæг хæдза- 
рæ, федар, гъар, сор цæрæн хæдзарæ. 
Еу бон Зæрийнæ сувæллæнттæн загьта: 
— Мах берæ ан æма нæ берæ хуæруйнаг гъæуй. Зумæг ба 
æрцæуй. Дæргъвæтин уодзæнæй. Уомæ гæсгæ ба сæумæ цæун 
гъæуй уæртæ гъæдæмæ. Уоми берæ рæзæ ес: гъæддаг кæрдту- 
тæ, фæткъутæ, уæгъæли, турту, уæркъин, тæкъузга, хъæлæр- 
дзи, нинæгъ æма ма никкидæр берæ алцитæ æма уони хуæрун 
гъæуй. Нуртæкки уонæй цæрун æмбæлуй, цæмæй нæ мæнæуæ 
æма нартихуар фæстауæрцæ кæнæн. Алли сæумæ дæр цæудзи- 
нан мæн хæццæ, кенæ мæнæ хестæр лæппоти хæццæ гъæддаг 
рæзæ хуæрунмæ. Сехуар æма рæфтад ами нæбал кæндзинан. 
Ами ма кæндзинан æрмæстдæр æхсæвæр. Уотæ ку нæ кæнæн, 
уæд а зумæги мет ку ниууара, уæд нæ гъуддаг хуарз нæбал 
уодзæнæй. Уæдта ма уи корун æма еци рæзæй ардæмæ дæр 
хæссетæ. Ами сæ мæнæ дортæ, гъæдтæ, каутæбæл сор кæндзи- 
нан зумæгмæ. 
Сувæллæнттæ исарази æнцæ æма син сæ Нана куд загъта, 
уотæ кæнун райдæдтонцæ. Уотемæй цардæнцæ дзæвгарæ рæс- 
тæгути. Хастонцæ сæ лæгæтмæ берæ аллихузон рæзæ æма зайæ- 
гойтæ. Хормæ æма сæ арти сæрмæ сор кодтонцæ. Зæрийнæ син 
арти сæрмæ бæрзонди каубид æрæвардта æма сæ соргонд рæзæ 
уобæл цурхтонцæ. 
Еу сæумæ Зæрийнæ раги фестадæй æма сувæллæнттæн 
загъта: 
— Æз фæццæун балций дæлæ будурмæ — тьæпæн Дигормæ, 
ци гъæутæ си сугъд æрцудæй, уони размæ. Уоми ма ес сумах 
хузæн сувæллæнттæ. Уоми æстонг æма уазалти мæлунцæ. Цæ- 
мæй ма си ескети фæййервæзун кæнæн, уомæ гæсгæ сæ ардæмæ 
хонун гъæуй. Уæдта ма кæд хуæруйнагæн мæнæуæ, нартихуар 
иссеринæ. Тухсгæ ма кæнтæ, тæрсгæ дæр мацæмæй кæнтæ. 
Мæнæ, цид, аги изæрæй уæхецæн æсфициайтæ мæнæуæ æма 
мæнæуин дзæрна бахуариайтæ. Гъæдæмæ мæн æной ма цотæ. 
Уæ арт хуссун ма бауагътæ. 
Сувæллæнттæй кадæртæ никкудтæй, фал сæ Зæрийнæ баса- 
бур кодта, барæвдудта æма рандæй бæхбæл. 
— Дæхе хъæбæр гъæуай кæнæ! — æ фæсте гъæрæй исдзурдта 
Сулат. 
Зæрийнæ ку райзæрмелтæ æй, уæд нихъхъæрттæй, Хъаурбег 
ин ’ци гъæуи дзæгъæл сувæллæнтти кой кодта, уой размæ. Бæ- 
рæг адтæй, уæдæй ардæмæ ами ке некема адтæй, е. Æрзилдæй 
гъæугæрæнттæ æма гъæуи астæути, уæдта гъæумæ хæстæг пих- 
138 

срæбунтæ. Ку неке иссирдта, уæд еу бæласи буни æрæхсæвеуат 
кодта. 
Сæумæраги ку фегъал æй, уæд идардмæгомау райидта су- 
вæллæнтти къуар, еу хæдзæртти сугъдæнтти фæрсти æрба- 
уайгæ. Æ бæхбæл фæббадтæй, бахъæрттæй сæмæ. Иссирдта 
си æртæ биццеуи æма дууæ кизги. Зæрийнæ син æхе байамуд- 
та. Загъта син, цæмæй си ма тæрсонцæ æма етæ дæр æрæллау 
æнцæ. Нæбал си тарстæнцæ. Ка æнцæ, кæцæй æнцæ, зæгъгæ, 
сæ ку фарста, уæд ин радзурдтонцæ, дæлæ Чикори будури ци 
гъæутæ басугътонцæ æзнæгтæ, уордигки ке æнцæ. Уордигкон 
гъæутæй ралигъдæнцæ, мæнæ ами гъæдрæбунтæ исеу æнцæ 
æма сæ зæрдтæй цæунцæ Дигоргоммæ, фал фæндæгтæ нæ зо- 
нунцæ. 
— Æма æрмæст сумах айтæ æви ма ескетæ ес а рæбунтæ, — 
бафарста Зæрийнæ. 
— Ес ма дууæ къуари. Еу къуар фондземæй рандæ æнцæ æма 
махмæ гæсгæ уæлæ еу лигъз будури рæбун гъæди æнцæ, кæд 
айфонмæ æстонгæй нæма рамардæнцæ, уæд. Иннæ къуар 6а 
æртемæй уалæ хæстæг рауæн еу уотæртти æнцæ. Уоми иссирд- 
тонцæ цалдæр фуси æма уонæй равгæрдунцæ. 
Зæрийнæ сæумæй изæрмæ фæййагурдта æма иссирдта и дууæ 
къуари дæр. Æрхудта сæ дæлбилæмæ, еу рауæнмæ, кæцæй 
æнцæ, ка æнцæ, уонæбæл сæ фæффæрститæ кодта, уæдта еугу- 
ремæн дæр Дигоргоммæ цæугæ ке æй, уой балæдæрун кодта 
æма 13 сувæллоней хæццæ, гъæууати ци дарæси булухтæ æма 
хуæруйнæгтæ ирдтонцæ, уони райсгæй, рараст æнцæ Дигор- 
гоммæ. Туххæйти-туххæйти исуæлбилæ æнцæ Задæлески цæ- 
гатæй æма бабæй уони хæццæ дæр Бегий æфцæгбæл æрæхсæ- 
веуат кодтонцæ. 
Иннæ сæумæ рагигомау фæййагайдтонцæ цæунмæ æма ба- 
хъæрттæнцæ, Задæлески бунти цæугæй, Мæцути бакæсæнмæ. 
Ами син Зæрийнæ загъта: 
— Гъе нур ан Дигоргоми. Уæ еугурей мæ хæццæ мæ лæгæт- 
мæ хонун мæ бон нæй. Берæ сувæллæнттæ мæмæ ес. Хонун уи 
цуппар. Мæнæ минкъийдæрти. Иннетæ ба æртигæйттæй цотæ 
æртæ гъæуемæ. Уæ еу къуар цæуæд уæлæ Задæлескæмæ, иннæ 
къуар — Мæхческæмæ, иннæ къуар ба, Устур Дигорæ æрдигки 
ци гъæутæ ес, уордæмæ. Гъæутæмæ исцæугæй, цид, исбадетæ 
нихæси астæу, балæдæрун кæнтæ, кæцæй айтæ, уой æма уæ 
байуазæг кæндзæнæцæ. 
Сувæллæнттæ æртигæйттæй рандæнцæ гъæутæмæ. Нана ба, 
цуппар сувæллони æ лæгæти иннæ сувæллæнтти хæццæ ниууа- 
139 

дзгæй, нæуæгæй рандæй будурмæ. Ниццудæй бабæй, Чикори 
рæбунтæ ци сугъд гъæууæттæ адтæй, уонæмæ. Зелæнтæ кодта 
гъæууæттæ æма сæ рæбунтæ. Фæндæ æй адтæй базонун, тæмер- 
лайнæгтæ ма анæнти æнцæ æви нæ, уой, уæдта седзæр сувæл- 
лæнттæ ерун. Тергадийæй зилдæй гъæурæбунтæ, гъæдтæ, пих- 
ситæ æма аууæнтти. Зилдæй гъæунгти дæр æма иссирдта еу 
хæдзаруати мæнæуи къуртуй сугъдуат. Къурту басугъдæй, ба- 
сугъдæй мæнæуæн дæр е ’ндаг тæлмæ, фал æ хурфæмæ ба неци 
лазæ æрцудæй. Æрæмбурд кæнун си æмбалдæй 4-5 къæссайдза- 
ги. Хъæбæр ибæл бацийнæ кодта, уæдта æй фæстæмæ и сугъ- 
дæнттæй нимбарзта. Еу рауæн ма иссирдта нартихуар дæр еу 
дууæ къæссайдзагей бæрцæ. Иссирдта къæссатæ æма мæхæлтæ 
дæр æма сæ ниббæлдад кодта сæумæмæ, æхуæдæкка рандæй 
æма гъæди еу бæласи буни æрæхсæвеуат кодта. Нимæти тугъ- 
дæй фæббадтæй-фæххустæй. 
Сæумæ куддæр фæррохс æй, уотæ рацудæй æ бæхбæл æма 
гъæугæрæнттæ, гъæдбунти разелæ-базелæ кодта, кæд седзæр 
сувæллæнттæй еске иссеридæ, зæгъгæ, фал неке ирдта. 
Æрæгиау и донгони нийидта, еу биццеу бæх æ фæсте куд 
ласта, уой. Ку имæ ниццудæй, уæд и биццеу фæттарстæй æма 
ледзунмæ гъавта, фал ин, «ма тæрсæ, нæхеуон-алайнаг дæн», 
зæгъгæ, ку загъта, уæдта æрлæудтæй. 
Зæрийнæ æй рафæрсæ-бафæрсæ ракодта ма ин е дæр раха- 
бæрттæ кодта: 
— Мах къуар сувæллони адтан, еу рацæргæ уоси хæццæ. 
Уæртæ уоми пихсити цардан, фал ма ни байзадæй æрмæстдæр 
æртæ. И уосæ дæр рамардæй. Цуппар кæстæри дæр рамардæн- 
цæ. Мах лигъдан ардæмæ хъæбæр идардæй, æнæгъæнæ гъæ- 
уæй. Фæццудан къуæрей бæрцæ. Фал нæбæл мæнæ аци гъæумæ 
хæстæг ба Тæмерлани æфсæдти къуар исæмбалдæнцæ æма нæ 
ниццагътонцæ. Сувæллæнттæй ма ци къуар байзадæй, уонæн ба 
загътонцæ: «Цотæ ледзетæ гъæдæмæ, берæгъти дæр хуæрун гъæ- 
уй», зæгъгæ. Ралигъдан гъæдæмæ æма ма ни байзадæй æрмæст- 
дæр æртæ. Æз сæ хестæр дæн, цæуй мæбæл дæс анзи, мæ ном 
хуннуй Солтан. 
Солтан цалинмæ дзурдта, уæдмæ æ иннæ дууæ биццеуи дæр 
рацудæнцæ сæ размæ. Зæрийнæмæ хæстæг æрбацудæнцæ æма 
ин салам равардтонцæ. Зæрийнæ дæр сæбæл батабедзæ кодта, 
уæдта сæ тæмерлайнæгтæбæл бафарста. 
— Тæмерлайнæгтæ нур еу мæи бæрцæ нæбал зиннунцæ, — 
бакодта Солтан. 
1 — Солтан, цæй мæн хæццæ рацотæ уæлæ хуæнхбæстæмæ — 
Дигоргоммæ æндæр ами куд æма цæмæй цæрдзинайтæ, — загьта 
син Зæрийнæ. 
140 

— Хуарз, арази, фал мæнæ нæ бæх ба? Уæртæ æй донгон 
ниййахæстан. 
— Е хъæбæр хуарз æй. Нæ бæхтæбæл хæссинан нæхецæн 
ести хуæруйнæгтæ, — бацийнæ кодта Зæрийнæ. 
Гъæууати иссирдтонцæ æрдæг сугъд сæргътæ æма бæндæнтæ 
дæр. Ниццурхтонцæ бæхбæл мæнæуæ, нартихуар æма берæ 
æндæр алцитæ æма рараст æнцæ хонхмæ — Дигоргоммæ. Бæхтæ 
ластонцæ сæ фæсте, сæхуæдтæ ба цудæнцæ фестæгæй. Задæлес- 
ки цæгати фæххардгæнæнмæ ку бахъæрттæнцæ, уæд сæ размæ 
рацудæй дууæ лæги. Сæ еу Зæрийнæмæ саздахъи фат ниййараз- 
та æхсун æрвонг, иннæ ба имæ хæстæг бацудæй æма имæ, æдзи- 
нæг никкæсгæй, бавзиста: 
— Цæй, мæнæ хуарз силгоймаг, уотæ бакæнæн æма дин дæ- 
хецæн, уæдта дæ биццеутæн цард ралæвар кæнæн, ма уæ рама- 
рæн. Фал мæнæ бæхтæ 6а æд уæргътæ мах æнцæ! 
Еци зæгъдтитæ зæгъгæй, æхе раздахта æма биццеу ци бæхи 
идонбæл хуæстæй, уой райста, биццеуи ба еуварсмæ рансуста. 
Зæрийнæ гъуддаг балæдæрдтæй. Балæдæрдтæй, аци лæгтæ 
æстегъгутæ ке æнцæ, уой æма син цума лихстæ кодта, уотæ сæмæ, 
бæхи иннæ фарсмæ бацæугæй, дзоруй: 
— Уæддæр ма мин си еу бæх уагътæ, мæ сувæллæнттæ æс- 
тонгæй рамæлдзæнæнцæ. 
— Нæ, уомæн уæн нæййес! — фæгъгъæр кодта иннæ лæг, 
фæуустурзæрдæ уогæй æма Зæрийнæмæ æ саздахъи дард æр- 
уадзгæй. 
Зæрийнæ еци фæнникъæлдæй испайда кодта. Бæхи аууæнт- 
ти бауадæй æма идонæбæл ци æстъегъæг хуæстæй, уой фар- 
си хъæма рацавта. Хъæма уотæ циргъ адтæй æма ма и æстъ- 
егъæгæн е ’ннæ фарсæй дæр ракастæй. И лæг уæлгоммæ ра- 
хаудтæй æма æзмæлгæ дæр нæбал искодта. Иннæ лæг, уой 
рауингæй, хъæма фелваста, еу биццеуи си рарæхуста æма и 
биццеу дæлгоммæ рахаудтæй. Уæдта Зæрийнæмæ æхе æрба- 
тардта. Зæрийнæ æма и лæги æхсæн тох искарз æй. И лæг 
разиндтæй тухгин æма дæсни тохунмæ. Истæссаг æй Зæрий- 
ни ку рамара, уомæй, фал имæ Солтан фæстети æрбагъузтæй 
æма ин æ сæрбæл еу устур тугулдор ниццавта. Еци цæфæй и 
лæг рагъæла æй æма размæ бахаудтæй. Уомæй испайда кæн- 
гæй ин Зæрийнæ хъæмайæй æ бæрзæй æрцавта æма æ сæр 
размæ фæгæллеу æй. 
И тохи фæсте Зæрийнæ еу дорбæл исбадтæй æма дзæвгарæ 
фæккудтæй. Биццеутæ ба имæ дууемæй бацудæнцæ, сæ къохтæ 
ин æ усхъитæбæл равардтонцæ æма æнцад лæудтæнцæ. Куд ку 
фæцæй, уæд æй Солтан бафарста: 
141 

— Цæбæл кæуис, ку си раервазтан, ку сæбæл фæхъхъæбæр- 
дæр ан, уæд? 
— Эх-х, биццеутæ, биццеутæ... Аци уæлахез уæлахез нæй, 
фал æнсувæрон тогкалд. Нур ма аци дууæ лæги, уæдта ма уони 
хузæнттæ ци алайнаг адæммæ ес, еци адæм кæуйнаг æнцæ, æма 
уобæл кæун. Ауæхæн берæгътæ ма не ’хсæн ке ес, уобæл æй мæ 
куд, — дзуапп равардта Зæрийнæ. 
Уой фæсте и биццеуи мард еуварс байвардтонцæ æма идард- 
дæр рандæнцæ. Сæ Морги лæгæтмæ бахъæрттæнцæ иннæ сæу- 
мæ æма и сувæллæнтти цийнæн кæрон нæбал адтæй. Сæ Нана- 
йæй си алке дæр кодта æртæ хъурий æма æртæ бай. 
Уой фæсте Гудза æ гъæбеси æрбабадтæй æма ин радзурдта: 
— Нана, еци дзæбæх зæронд лæг ами адтæй. Æрхаста нин 
тумбул цигъд æма нæбæл æй æхуæдæг, æ кардæй лухгæнгæй, 
байурста. Ду ами нæ дæ, уой ку базудта, уæдта нæмæ æхсæвæ 
дæр æрцудæй æма ами фæцæй, уæртæ тъæригъоси бадгæй æма 
рæхцгæй. Сæумæ ку цудæй, уæдта нин бафæдзахста, миййаг 
уæмæ еске ку лæбора, уæд уæлæ Задæлескæмæ ледзетæ, кенæ 
ба уи еске фæдесон исхъæртæд æма уæмæ æнхусмæ æрхъæрт- 
дзæнæнцæ задæлескаг лæппотæ — хъæрццигъати къуар. 
— О, раст дзоруй Гудза. Еци лæг ма мин байамудта уæртæ 
лæгæти, хусгæ кæми кæнæн, уоми хурдасти бунти цæмæй искæ- 
нæн, ралæсун кæбæлти æмбæлуй, уæхæн цъасæ. Еци цъасæ, дан, 
мæнгæ æхгæд даретæ, ести тæссаг гъуддаг ку уа, уæдта уобæлти 
еске сосæгкæй рандæ уодзæнæй махмæ, Задæлескæмæ фæдеси. 
Ба ма мин фæдзахста, миййаг, дан, уæмæ еске ку лæбора, уæ 
Нанай хæццæ, дан, еске ку хилæ кæна, уæд уæ еугур дæр хъæ- 
матæ раскъæфиайтæ æма æ фарс федар лæууетæ. Ку цудæй, 
уæдта ма загъта, рабабæй, дан, уæ бæрæг кæндзæнæн, — дзурд- 
та Сахъман. 
Еци бон лæгæти еу хецæн къуми искодтонцæ хецæн хатæн- 
бегъели, æ зæнхæбæл ин æнгон ниввардтонцæ æндзали хъуæл- 
тæ æма, гъе, уонæбæл æрцурхтонцæ сæ мæнæуæ æма нартихуа- 
ри æхсæз къæссай, уæдта ма инсади голлагæ. 
— Нæ, атæ дæр нин фагæ нæ ’нцæ а зумæги дæргъи æма ма 
ести фæрæзтæ кæнун гъæуй. Еу цуд ма фæккæнун гъæуй, ца- 
линмæ нæма æрбауазалтæ æй, уæдмæ, — загъта еу изæр Зæрий- 
нæ æ биццеутæн. 
— Аци хатт махæй дæр еске фæххонæ. Еунæгæй ма цо, — 
бакодта имæ Сахъман. 
1 — Уомæй раст зæгъис. Еубонтæ мин далæ Æхсинтти дæллæй 
Солтан ку нæ адтайдæ, уæд мæ, æвæдзи, еци лæг рамардтайдæ, — 
загъта Зæрийнæ. 
142 

Ку æрсæумæй, уæд бабæй сæмæ æрцудæй еци зæронд лæг 
Ахъбаз. Хъæбæр ибæл ниццийнæ æнцæ еугуремæйдæр. Аци хатт 
син æрхаста нартихуари кæрдзинтæ, цуппар гудуни. Æ бар- 
къийæй сæ исиста, еу æма сæ инсæй къæбæри никкодта æма сæ 
байуарста. Дууæ сувæллони æма ин Зæрийнæбæл ку нæ ра- 
хъæрттæнцæ, уæдта фæккодта: 
— Эх, зæронд, зæронд, фæррæдудтæн мæ нимадбæл. 
Зæрийнæ ибæл хæл-хæлæй ниххудтæй, уæдта ин загъта: 
— Æзинæ ма дууæ лæппой исхудтон. Исхастан еу мин- 
къий нартихуар æма мæнæуæ дæр, фал сæ инсгæ ба кæми 
бакиндæ уа. 
— Уобæл æппундæр ма тухсæ. Мæнæн мæхемæ ес къадаку- 
ройнæ æма дин сæ раинссæнæн тæккæ исон, кенæ иннæбон. 
Хъæбæр ин райарфитæ кодта Зæрийнæ, уæдта ин загъта: 
— Кæд, миййаг, ами еске бæх тиллæгбæл баййевидæ, бафæр- 
сай гъæуи. 
— Нæ, мæ хорихай, ами неке баййевдзæнæй, адæм сæхуæд- 
тæ мæгур, æстонг, бæгънæг æнцæ. Еци фарстай фæдбæл дæ 
фæццæун гъæуй уæлæ Устур-Дигорæ æрдæмæ. Уоми адæм зæн- 
хгиндæр æма гъæздугдæр æнцæ. Уоми, æнæмæнгæ, еске бай- 
йевдзæнæй, — загъта Ахъбаз æма рандæй. 
Еци бон изæрæй æхсæвæр ку бахуардтонцæ, ку нæма нихху- 
стæнцæ, уæд Зæрийнæ загъта: 
— Исон æз æма Сахъман сæумæ раги цæуæн балций 6у- 
дурмæ. Сумах ами уæхе гъæуай кæнтæ. Миййаг, ести бæлах, 
уæд хестæр биццеутæй еске Задæлескæмæ фæффæдес кæн- 
дзæнæй. Гъæуай кæнтæ листæнтæ æма дарæстæбæл зинг баф- 
туйунæй. Гъæуай кæнтæ, бæхтæ дæр. Мах 2-3 бонемæ ами 
уодзинан. 
Сæумæ куддæр фæррохс æй, уотæ Зæрийнæ æма Сахъман 
бæхтæбæл рандæ ’нцæ сæ балций. Фæсарæфтæ ку иссæй, уæд 
нихъхъæрттæнцæ, Чикори рæбунтæ, раздæр ци гъæууати ад- 
тæнцæ, уой уæллæй ци гъæууат адтæй, уордæмæ. Разилдæнцæ 
гъæугæрæнттæ, кæд си æгас ма ка æй, уæхæн сувæллæнттæ- 
бæл фембæлиуонцæ, зæгъгæ. Фал сæбæл гъæугæрон хæрхæм- 
бæлд фæккодтонцæ Тæмерлани æфсæддонти къуар. Хуарз æма 
тæмерланонтæ адтæнцæ æнæ бæхтæй. Зæрийнети раййахæссун- 
мæ гъавтонцæ, фал сæ нæ раййафтонцæ. Фестæгæй ма сæ саз- 
дахъæй дæр æхстонцæ, фал сæ саздахъи фатæй дæр нæ рар- 
гъавтонцæ. 
— Хуарз нæй гъуддаг, нæуæгæй исæздахтæнцæ Тæмерлани 
æфсæдтæ. Сæ нисан æй, цæмæй хуæнхтæмæ дæр маке ледза, 
143 

хуæнхтæй дæр. Æвæццæгæн, бавзардзæнæнцæ хуæнхтæмæ бам- 
пурсунмæ дæр, — дзурдта Зæрийнæ. 
Уайтагьддæр исхъæрттæнцæ Æхсинтти коммæ æма Задæлески 
цæгатмæ исæздæхæни исæййафтонцæ алайнаг æфсæдти мин- 
къий къуар. Зæрийнæ син хабæрттæ ку радзурдта, уæд ин сæ 
разамонæг райарфæ кодта: 
— Дессаги бæргутæ нин радзурдтай. Мах ба ма æсгаргутæ 
æрветунмæ гъавтан бæргутæ базонунмæ. Мах ан тæмерланонтæ 
ке ниццагътонцæ, уæхæн æфсæдти къуари байзайæггæгтæ. Абæл- 
ти гъæуама ма исуадзæн тæмерлайнæгти Дигоргоммæ, фал æгæр 
минкъий ан. 
— Æз дæр æфсæддон адтæн, тухтæн Самелий æфсæдти хæц- 
цæ. Зонун Уруймаги дæр, — æма ма цидæр зæгъунмæ гъавта, 
фал ин æ дзурд райста и разамонæг. 
— Дæ хабарæй дæ зонæн, Зæрийнæ æй дæ ном. 
— О, о, е æз дæн æма дин еу гъуддаг амонун. Мæнæ нур 
Дигоргоми ес берæ адæм, берæ фæсевæд, уæлдайдæр 6а, ка имæ 
фæллигъдæй нæ аланти адæмтæй, уæхæнттæ. Фæццæун уæ гъæуй 
Дигоргоммæ, рахæтун гъæуй гъæутæбæл æма, мæнмæ гæсгæ, 
барвæндонæй Дигоргом багъæуай кæнунмæ рацæудзæнæй берæ 
адæм-фæсевæд, — загъта Зæрийнæ. 
Исарази æй æфсæддон къуари разамонæг æма Зæрийни 
хæццæ рарвиста Дигоргоммæ цуппар æфсæддони, ниссин фæ- 
дзæхсгæй: 
— Дæс бони уин рæстæг. Уæддæр еу-дууæ сæдæ æфсæддони 
ку ракæнайтæ, уæд нæ бон бауодзæнæй Дигоргом багъæуай кæ- 
нун. Хъæбæр уæмæ æнгъæл кæсæн. 
Дигоргоммæ ку исцудæнцæ, уæд и æфсæддонтæ сæхе кæмт- 
тæ æма гъæутæбæл райурстонцæ æма къуæрей рæстæгмæ Задæ- 
лескæмæ рамбурд кодтонцæ 100 алайнаг æфсæддони, æма 
рандæ ’нцæ Æхсинтти коммæ, Дигоргом гъæуай кæнунмæ. Фал 
уонæн дæр æма Уруймаги æфсæддон къуарæн дæр Тæмерлани 
æфсæдти хæццæ тохгæ не ’рцудæй. Тæмерлани æфсæдти къуа- 
ри æсгаргутæ Дигоргоммæ бацæуæнтæ æма сæ алайнаг æфсæд- 
тæ гъæуай ке кæнунцæ, уони хабæрттæ сæ разамонæгæн ку æр- 
дзурдтонцæ, уæд сæ нифс нæбал бахастонцæ Дигоргоммæ бам- 
пурсунмæ. Дзæвгарæ рæстæг — дууæ мæи дæр фулдæр, сауæн- 
гæ зумæг ралæуди уæнгæ, фæцæнцæ будуйраг гъæууæтти, уæдта 
рандæнцæ фæстæмæ, сæ сæйраг бунæттæмæ. 
, Зæрийнæ æ сабийти мæтæй фæззилдæй Дигоргоми гъæутæ- 
бæл. Æ цуппар бæхемæй дууæ баййивта нартихуар æма мæнæу- 
бæл. Еу бæх ба си баййивта дæс фусебæл. Ахъбаз ин æ мæнæуæ 
æма нартихуарæй байинсадта 8 къæссай. Цубурæй, зумæгмæ æхе 
144 

æрцæттæ кодта. Еу бон ба имæ Устур-Дигорæ, Дзинагъа, Мос- 
гæ, Æхсæуæ æма Мæхческæй рацудæнцæ бæхгин лæгтæ æма ин 
загътонцæ: 
— Зæрийнæ, ду дæхе сувæллæнттæ нæ хæссис, дæхе сувæ- 
лæнттæбæл нæ хъазауат æма нæ гъезæмæрттæ кæнис, фал нæ 
еугур Аланти сувæллæнттæбæл. Уомæ гæсгæ ба нæмæ си а 
зумæги-уалдзæги уæнгæ раттæ фæйнæ дууæ сувæллони. Ма 
тæрсæ, нæхе сувæллæнттау сæ хæссинан æма гъомбæл кæн- 
дзинан. 
Исарази æй Зæрийнæ. Равардта син цауддæр сувæллæнттæй 
фæйнæ дууæ — аст сувæллони. Æхемæ ма байзадæй æвддæс су- 
вæллони. Хаста сæ, тухст сæ нæ уагъта хуæрдæ æма уазалæй. 
Лæгæти цъæстæ æнгон нихгæдта пъæзутæ, пихситæ æма фæ- 
сæлттæй æма си алкæддæр уидæ гъар. Алли мæйæ дæр син æв- 
гарста фус æма син басæ кодта. Фондз хатти фæццудæй цауæни 
æма æртæ хатти рамардта сæгтæ. Дууæ сагей цæрттæ баййивта 
гали царбæл æма еци гали царæй æ хестæр лæппотæн искодта 
заманай гонцарухътæ. 
Еу сæумæ сæмæ æрцудæй æртæ лæги. Сæхе исхудтонцæ син- 
хон гъæуккæгтæ æма Зæрийнæн загътонцæ: 
— Мах ан мæхческаг, донифарсаг æма фæрæскъæттаг. Дæ 
хабæрттæ дин зонæн æма дин фенхус кæнун æрæфтудæй нæ 
зæрди. Ранæмæ æдтæ дæ сувæллæнттæй фондз а зумæги, уал- 
дзæги уæнгæ. Мах дин сæ æстонг дæр æма уазал дæр нæ бауад- 
здзинан. 
Зæрийнæ сæбæл фæггурусхæ æй, «атæ и хуæрзтæй нæ ’нцæ», 
зæгъгæ, æма син дзуапп равардта: 
— Æз мæ сувæллæнттæй неке некæмæ дæттун. Арфиаг уотæ, 
уæ зæрди мин хуарз фæуун кей ес, уомæй. 
— Нæ, мах уæхæн дзубандитæ нæ гъæуй. Мах нæ сæрмæ не 
’рхæссинан уæхæн æфхуæрд æма нæмæ дæ сувæллæнттæ ма 
раттай, зæгъгæ. Адæм нæбæл фæхходдзæнæнцæ, æ сувæллæнт- 
ти уæбæл нæ баууæндтæй, зæгъгæ. Ма нæ æфхуæрæ, корæн ди. 
Мах уæхæн æфхуæрд нæ сæрмæ не ’рхæссинан, — æвзедгæ хæ- 
лæмулæй дзурдта сæ еу. 
— Цубурæй, уотæ бадзубанди кæнæн, æма цотæ, мæ сувæл- 
лæнттæй уæмæ неке дæттун. Цотæ, нæ уæ хъор кæнун æма мæ 
ма хъор кæнтæ, — цæхгæр ралух кодта карзæй Зæрийнæ æма 
дуарбæл æрлæудтæй. 
— Нæ, нæ уодзæнæй уотæ! Ду куд зæгъис, уотæ нæ, фал мах 
куд зæгъæн, уотæ уодзæнæй! — загъта бабæй и лæгтæй еу æма 
медæмæ, лæгæтмæ томар кæнун райдæдта. 
10 Малити Батраз 
145 

Сахъман гъуддаг балæдæрдтæй, уайтагъддæр лæгæти фæс- 
таг фарси ци хурдасти цъасæ адтæй, уобæлти ралæстæй æма 
Задæлескæмæ фæдеси рандæй, и фудгæнгутæ æй нæ базудтон- 
цæ, уотемæй. 
И фудгæнгутæй еу тохæн кодта Зæрийни хæццæ, иннæ дууæ 
ба еуварсдæр райдæдтонцæ ихалун хурдаст. Уалинмæ сæ еу 
æндеггæй медæмæ дор æрбахста æма Зæрийни сæрбæл фæцæй. 
И дори цæфæй Зæрийнæ нецибал ралæдæрдтæй æма æ медбу- 
нат æрбадтæй. Уомæй испайда кодтонцæ фудгæнгутæ, æрбакал- 
дæнцæ лæгæтмæ. Зæрийни къохтæ фæстæмæ бабастонцæ æма 
фондз сувæллони ракодтонцæ. Фондзей дæр, сæ къохтæ син 
кæрæдземæ бабæтгæй, дууæ бæхебæл райвардтонцæ, сæхуæттæ 
ба ма Зæрийни дууæ бæхи дæр ракодтонцæ, «атæ ами нецæмæн 
гъæунцæ», зæгъгæ, игъæлдзæгæй дзоргæй, æма ранæхстæрбæл 
иссæнцæ. 
Фал сæ гъуддаг фæссик æй. Биццеутæй еу фæстети бабур- 
дæй æма Зæрийни къохтæ исихалдта, уæдта саздахъ листæнти 
бунæй исласта, æ фат ин райвазта æма æй тухгæнгутæй еуей 
реубæл ниццавта. Фат фудгæнæги реуи фæммедæг æй æма уæс- 
гоммæ рахаудтæй. Гъæр исистонцæ иннæ фудгæнгутæ, фелвас- 
тонцæ хъæматæ æма «нуртæкки уин уæ еугурейдæр нивгæрд- 
дзинан!», зæгъгæ, томар кæнун райдæдтонцæ лæгæтмæ. Уалин- 
ги æрхъæрттæнцæ Задæлескæй фæдесонтæ. Еу фæдесон еци 
фæдбæл и фудголтæй еуей сæр бæхъæй æрцавта æма — дæ 
фудгол уотæ, радæргъæмæ æй æма ин æ къохтæ фæстæмæ ис- 
бастонцæ. Иннæ еу устур сау хъæма исласта æма берæгъи кæ- 
ститæ кодта. 
Уалинмæ Дабан саздахъ раскъафта, хъæмай хæццæ ка лæуд- 
тæй, еци фудголи бахста æма фат æ губуни фæммедæг æй. Дзæв- 
гарæ фæккинзелæ кæнгæй, е дæр дæлгоммæ æрхъан æй æма æ 
уод исиста. 
Зæрийнæ нийвадæй, уотемæй рацудæй лæгæтæй, еу дорбæл 
æрбадтæй æма загъта: 
— Нæ, хуарз алантæ нæ ан. Кæрæдзей куд уарзæн æма куд 
нимайæн, уой мæнæ инетæ.— Еци дзурдтæ куддæр исдзурдта, уотæ 
фæззиндтæй Ахъбаз æма, хабæрттæ фæййингæй, фæккодта: 
— Нæ, Зæрийнæ, раст нæ дæ. Аци фудголтæ ефстæгтæ æнцæ, 
мах коми æрмæстдæр мæнæ аци къуар адтæнцæ фудгæнгутæ. 
Æз сæ зонун. Аци æртæ фудголи æма ма син ес дууæ æмбали, 
етæ давунцæ сувæллæнттæ æма сæ уæйæ кæнунцæ. Бæхтæбæл 
сэё хæссунцæ уæртæ Кæсæг æрдигки кумæдæр. Алли сувæл- 
лонбæл дæр син дæттунцæ æдсаргъ бæх. Гъеуомæй сæхе гъæз- 
дуг кæнунцæ. Сувæллæнттæ давун æма уæйæ кæнун æй сæ 
146 

куст. Сæ тъæсхæ кæмидæр Кæсæги æй. Уордæмæ сæ хæссун- 
цæ æма уæйæ кæнунцæ. Дæлæ будурти гъæууæтти дæр зелæн 
кæнунцæ, уонæнти ци сæвæллæнттæ ерунцæ, уони дæр уотæ 
уæйæ кæнунцæ. Нур сæмæ берæ мабал кæсетæ. Мæрдтæ дæлæ 
дæлбилæ еу къагъди банигæнетæ. Æгас ма си ка æй, уой ба 
уæртæ Мæцутæмæ тæретæ. Уоми ин тæккæ исон нæ кадгин 
Нихæси лæгтæ истæрхон кæндзæнæнцæ. Æз æма Зæрийнæ дæр 
уоми уодзинан. 
Дуккаг бон рæфти рæстæги Ахъбаз, Зæрийнæ æма Сахъман 
бацудæнцæ Мæцутæмæ, Нихæсмæ. Нихæси бунат адтæй Сосла- 
ни циртмæ-уобаумæ хæстæг, моси асæ лигъздзæсти. Лигъздзæс- 
ти аллифарс тъæпæн дортæбæл зелдохæй бадтæнцæ, фæтæн ус- 
хъæ, гуппурсар, уорсрехæ рацæргæ лæгтæ. Зелдохæй астæумæ 
хæстæгдæр ба еу хецæн уорс дорбæл хецæнæй, цъæх цохъатæ 
æма цъæх бухарходи, сæрмагонд бадт кодта даргъ рехæгин лæг. 
Адæм цудæнцæ æма æмбурдтæ кодтонцæ Нихæси аллифарс. 
Силгоймæгтæ къуæрттæ-къуæрттæй ралæудтæнцæ еу фарсæй, 
нæлгоймæгтæ ба иннæ фарсæй. Нихæсмæ бахæстæг уогæй Ахъ- 
баз загъта: 
— Бæрæг æй, æмбурд нуртæккæ райдайдзæнæй. Тæрхонгæн- 
гутæ сæ бунæтти бадунцæ. Астæуккаг æй сæйраг тæрхонгæнæг. 
Зæрийнæ, ду цо æма уартæ силгоймæгти æмрæнгъæ ислæууæ. 
Сахъман, ду ба æрлæууæ уæртæ лæгти æмрæнгъæ. Мæн бунат 
ба мæнæ Нихæси иуæнгти-тæрхонгæнгути æмрæнгъæ æй æма 
мæ бунати исбаддзæнæн. 
Зæрийнæ силгоймæгти еу къуари размæ бацудæй, салан син 
равардта æма сæ рæнгъи æрлæудтæй. Уонæй дæр ин кадæртæ 
салан равардтонцæ, æнæзонгæ каст имæ ракæнгæй. Уонæй дæр 
æй ке неке зудта, æхуæдæг дæр си ке неке зудта, уомæ гæсгæ 
силгоймæгтæн æ бацуд дæр сæ размæ, æ салан дæр æма сæ рæн- 
гъæбæл æрлæуд дæр адтæнцæ æцæгæлон. Е ’рух имæ си неке 
уоййасæ рахадта. Сæ кæрæдзей æхсæн цидæр къус-къус дзубан- 
дитæ кодтонцæ æма сæ каст Нихæси астæумæ нæ фехалдтонцæ. 
Уалæнги силгоймæгтæй еу, Нихæсæн æ хонсар æрдæмæ райа- 
монгæй, фæккодта: 
— Уæртæ фудгæнæги æрбакæнунцæ. 
Еугурæйдæр, фудгæнæг æма æй ци æртæ лæхъуæни кодтон- 
цæ, уонæмæ се ’ргом раздахтонцæ. Зæрийнæ дæр сæмæ никкас- 
тæй æдзинæг æма фудгæнæги дæр, уæдта разæй цæуæг æма 
фудгæнæги хъурбæл баст бæндæнбæл хуæцæг задæлескаг лæ- 
хъуæни дæр бафæсмардта. Æнæзонгæ ин адтæнцæ æ дууæ фар- 
семæ ин æ къохтæбæл хуæцгæ ка цудæй, еци дууæ бæзæрхуг, 
бæрзонд, фæтæнусхъæ лæхъуæни. 
147 

Фудгæнæги Нихæси зилдæгæй бадæг лæгти æхсæнмæ бакод- 
тонцæ æма æй æ уæраги сæртæбæл æрбадун кодтонцæ. Зилдæг 
бадæг лæгтæ дæр æма еугур адæм дæр ниссабур æнцæ. Уотæ 
ниссабур æй æрдзæ дæр æма Зæрийнæ деси бацудæй. Æрмæст- 
дæр ма, Ирæфи æрдигки хуæнхтæ æрдæмæ ци карз думгæ ис- 
гъазидæ усмæй-усмæмæ, уой унæр райгъусидæ. 
Уалæнги еуварс кæцæйдæр рацудæнцæ дууæ биццеуи. Са- 
бургай цæугæй, рахастонцæ цидæр гъунтуз, зæронд цар æма æй 
фудгæнæги сæрбæл æрæмбарзтонцæ, æ цæсгон куд нæбал зинд- 
тайдæ, уотæ. Еци цар цæй цар æй æма фудгæнæги сæрбæл е 
’рæмбæрзти ци нисан адтæй, уони нæ зудта Зæрийнæ æма æ 
рæбун ци æригон силгоймаг адтæй, уой рафарста: 
— Еци цар цæй цар æй? Фудгæнæги сæрбæл ба æй цæмæ 
æрæмбарзтонцæ? 
— Еци цар берæгъи цар æй. Æ сæрбæл ба ин æй берæгъ ке 
æй, берæгъи кадæ ин ке йес, уомæ гæсгæ æрæмбарзтонцæ, — 
дзуапп ин равардта и силгоймаг сосæг гъæлæси уагæй. 
— Марæгæн маруни тæрхон фæккæнунцæ æма бал ин раз- 
дæр æ сæрбæл берæгъи цар æрæмбæрзунцæ. Давæгбæл ба хъо- 
ди фæккæнунцæ æма бал ин раздæр æ сæрбæл фагусхæссæн 
тæскъæ æркæнунцæ. Нихæсæй æй ку ратæрунцæ æма ибæл 
дортæ æхсун ку исагайунцæ, уæд цæмæй æ сæр ма фехæла, 
уой туххæй, — раздæриккон уоси дзуаппбæл ма бафтудта еу 
æндæр уосæ. 
Уæдмæ Сæйраг тæрхонгæнæг исистадæй æма загъта: 
— Хуарз адæм, аци бон тæрхон кæнæн, нурма нæмæ ка не- 
кæдма адтæй, уæхæн æбуалхъ фудæнхæн æма еци фудæнхæ 
кæнæгæн. Тæрхон кæнæн хеуон берæгъæн. Таурæхъи дæр мах- 
мæ-Дигори адæммæ уæхæн цъаммар гъуддаг некæд адтæй, нæ- 
хеуон нин нæхе сувæллæнттæ дава æма сæ кæмидæр кæмæн- 
дæр бæхтæбæл, мулкбæл уæйæ кæна! Нæ, уæхæн гъуддаг-миуæ 
мах адæмæй некæд неке бакодта. Фал нæ аци фæстаг æнзти, 
æвæццæгæн, Хуцау ралгъиста æма нæмæ фæззиндтæй уæхæн- 
ттæ дæр. Берæгъ æй ке хонæн, е дæр ин æгæр кадгин ном æй, 
уой туххæн æма берæгъ дæр берæгъи бæдолæ некæмæн, нецæ- 
бæл ратдзæнæй. Еуемæй нæ дæлæ Тæмерлани æфсæдтæ бун- 
тон цагъд никкодтонцæ, нæ дзилагæ нин æскъудтонцæ, инне- 
мæй ба нæхе æхсæн фæззиндтæнцæ æма исберæ æнцæ хеуон 
æзнæгтæ: давгутæ, маргутæ, хилкъахгутæ æма æндæр аллиху- 
зон фудгæнгутæ. 
Фæззиндтæй нæмæ уæхæнттæ, æма цæунцæ дæлæ будур- 
тæмæ — Тъæпæн Дигорæмæ æма уоми Тæмерлани фудæнхити 
фæсте дуккаг фудæнхитæ аразунцæ. Тæмерлани æфсæдтæ нин 
148 

нæ гьæутæ, нæ уотæрттæ басугътонцæ, нæ адæмти нин бун- 
цагъд никкодтонцæ, сæ циййес ба син байстонцæ. Нæхеуон фуд- 
гæнгутæ ба, æнаккаг хуæдмæлхуартау, гьæууæттæбæл зелун- 
цæ æма си ци байзадæй, уонæбæл хæлæф кæнунцæ. Гъæугæн- 
ттæ æма ма сæ рæбунти ци ефстаг седзæр сувæллæнттæ байза- 
дæй, уони фонси бæдæлттау, ахæссунцæ, дæлæ сæ кумæдæрти 
хæссунцæ æма сæ уæйæ кæнунцæ. Сæ цъаммардзийнадæ уой- 
бæрцæбæл исæнаккаг æй æма сæм еци фудæнхитæ фагæ нæ 
фæккастæнцæ. Рауадæй си медгъæу берæгътæ, Аланти седзæр 
сувæллæнттæ тугъди будурти ка фембурд кодта æма сæ дæлæ 
Морги лæгæти, берæ гъезæмæрттæ, берæ хъиамæттæ æвзар- 
гæй, ци изæд силгоймаг хæссуй, уомæ дæр балæбурдтонцæ. 
Æхе ин мæлæтдзаг цæф никкодтонцæ æма ин æ сувæллæнттæй 
фондз фæххæсунмæ гъавтонцæ. Еци æнаккаг фудгæнгутæй дууæ 
мард æрцудæнцæ, сæ еу ба ахæст æрцудæй. О, еци медгъæу 
берæгътæй еу ахæст æрцудæй æма дæлæ, нæ къæхти буни — не 
’хсæн æй! 
Мæлæт, цъаммар фудгæнæгæн! Мæлæт цъаммар фуддзий- 
надæн! Уæхæн фуддзийнадæ ма ка кæна — мæлæт сæ тæр- 
хон! 
Æ дзубанди фæууогæй æма æ тæрхон зæгъгæй, сæйраг тæр- 
хонгæнæг æ беркутти хузæн тузмæг цæститæй адæмбæл æ фæл- 
гаст ракодта. Адæм ин æ рафæлгæсти нисан балæдæрдтæнцæ 
æма æмгъæлæсæй исдзурдтонцæ: 
— Аккаг тæрхон! Арази! Мæлæт цъаммар фудгæнæгæн! 
Мæлæт цъаммар фудæнхæн! 
Еци зæгъдтити фæсте сæйраг тæрхонгæнæг æ бунати исбад- 
тæй æма хизта, иннæ тæрхонгæнгутæ ци зæгъдзнæнцæ, уой. 
Берæ æнгъæл кæсун æй нæ багъудæй иннæ тæрхонгæнгути 
фæндæнттæмæ. Кезугай истадæнцæ æма си алкедæр загъта еци — 
еу дзурдтæ: 
— Аккаг тæрхон! Арази! Мæлæт цъаммар фудгæнæгæн! 
Мæлæт цъаммар фудæнхæн! 
Уобæл дзубандитæ фæцæнцæ, тæрхон хаст æрцудæй. Фуд- 
гæнæги фæттардтонцæ адæмæй еуварс. Искодтонцæ æй Мæцу- 
ти нигулæнфарс æрдæмæ, Ирæфи билтæмæ. Ами ин æ хъурбæл 
устур дор бабастонцæ æма æй еу бæрзонд къæхæнæй æмбохгæ 
Ирæфмæ рагæлстонцæ. 
Тæрхони лæгтæ æма игъосæг адæм фæххæлеу унмæ гъавтон- 
цæ, фал и тæрхонгæнгутæй еу гъæрæй исдзурдта: 
— Хуарз адæм! Хуарз уайдæ, нæ седзæрти нин ка фæййер- 
вæзун кодта, ка сæ хæссуй æма гъомбæл кæнуй, фудгæнгути 
къохтæй æфхуæрд ка баййафта, еци изæд-силгоймаги, седзæр- 
149 

ти Нанай ку фæййинианæ, ку бафæсмæрианæ æма ин ку рай- 
арфæ кæнианæ, е! Корæн æма мæнæ нæ Нихæси астæумæ ра- 
цæуæд! 
Адæм нигъгъос æнцæ. Бæстæ нигъгъос æй. Берæ дзиллитæ 
гъæуæйттæ кодтонцæ сæ Нанай рахундмæ. Æгомуг хизт кодтон- 
цæ, изæдбæл ке банимадтонцæ, еци силгоймаги. 
Еци кадгин лæгти æппæлди устур зæгъдтитæ æма уойбæр- 
цæ адæми æнгъæлдзау каст Зæрийни уоди бауагътонцæ æгæр 
устур цийнæ æма æгæр карз бæрнондзийнадæ. Сæ æгæр тавд 
æма ин се стур хъаурæ æ гъудитæ цидæр æгæрон рохс æрдæ- 
фæнти ранигъулдтонцæ æма син цæйдæрбæрцæ рæстæг æрбам- 
бурдтæ кæнун æ бон нæбал адтæй. Æ нифс цидæр фæцæй. 
Цæйбæрцæдæр усми ци кодтайдæ, уой нæбал лæдæрдтæй, ис- 
хæлхъой æй. Ауæхæн уавæр имæ æ царди фиццагдæр хатт исæв- 
зурстæй. 
Дзæвгарæ рæстæг Нихæси астæумæ ку нæ цудæй Нана, уæд 
тæрхонгæнгути хестæр фæлмæн гъæлæси уагæй, фал гъæрæй 
исдзурдта: 
— Нæ седзæрти Нана, нæ нимади силгоймаг, ци кæнис, цæмæн- 
нæ рацæуис нæ размæ? Æви нæ, миййаг, дæ сæрмæ нæ хæссис? 
Аци зæгъдтитæ Зæрийни гъудитæ æма нифс сæ кеми æркод- 
тонцæ, фæффедар æй æ зæрдæ æма сабургай, уæздан цуд ра- 
кодта Нихæси астæумæ. Æ сæр минкъий æркъолæ кæнгæй, æр- 
лæудтæй берæ дзиллити астæу, дзурддзæугæ, кадгин, курухон 
хестæртæ-тæрхонгунгути размæ. Уарзон цæстæнгасæй имæ кас- 
тæнцæ æнæзонгæ, фал кадгин кæмæ адтæй, берæ æй ка уарзта, 
еци берæ дзиллитæ. Кастæнцæ ин æ рæсугъд, дæргъеццонгомау, 
фудхуз æма зæрдесгæ цæсгонмæ; е ’стур, æрттевгæ, бæгъатæр 
цæститæмæ; е ’хсин, фудхузгомау, фал зæрдесгæ гурæмæ; æ 
хумæтæг, æмпъузтитæ, фал сугъдæг дарæсмæ; æ зæрдесгæ лæ- 
удмæ. Кастæнцæ æма има алкедæр уафта фæлмæн уарзти зæр- 
десгæ лæфæнттæ. Алкедæр имæ фæлмæн уарзти идзулд кодта æ 
медбилти. 
Нихæси бадæг курухон хестæртæ — тæрхонгæнгутæ ин еугу- 
рæй дæр исистадæнцæ. Уарзон æма имæ нимади каст никкод- 
тонцæ еугурæй дæр, уæдта æй сæ сæйрагдæр бафарста: 
— Не ’намонд, цагъди фæууæг, фал нæ разагъди Аланти се- 
дзæртæ фæййервæзунгæнæг æма гъомбæлгæнæг Нана, нæ кад- 
гин, нæ уарзон Нана, кæд дæ ести зæгъун фæндуй дæ адæмæн — 
зæгъæ. 
Йæрийнæ ниссурх æй. Æ хед æ тæрнихæй рагъардта. Æ цæ- 
ститæ цийни цæстисугтæй райдзаг æнцæ æма зæрдæхъурмæй æ 
бон бацæй æрмæстдæр цалдæр дзурди искæнун: 
150 

— Ниммин хатир кæнтæ. Мæ бон дзорун нæй. Æгæр мин 
кадæ кæнтæ. Нæ, нæ разагъди Алантæ бунтон нæ бабун æнцæ. 
Нæ фесавдæнцæ. Æвæд æма фудвæд дæр нæ фæцæнцæ. Æнцæ 
ма мæнæ сумах сорæтти, сумах уодти, сумах фарни. Устур 
дон, миййаг ку байсусуй, уæддæр бабæй ескæд нæуæгæй рай- 
вулуй. Нæ кадгин, нæ зундгин хестæртæ, корун исбадетæ. 
Арфæ кæнун. Цийнæ кæнун. Аланти фарнæ нæуæгæй исиву- 
лæд! 
Æмбурди дзиллитæ имæ, цæвддортау æнцад лæугæй, æрмæст 
гъостæй, нæ, фал сæ кастæй дæр, сæ еугур зундрахастæй дæр, 
се ’гас бауæртæй дæр игъустонцæ лæмбунæг. Æ дзурдтæ æма ин 
æ гъудитæмæ уотæ лæмбунæг игъустонцæ æма син æрмæст сæ 
азæлд нæ, фал ма сæ нисантæ, сæ игурæнтæ, сæ æууæлтæ, сæ 
федæнтæ дæр лæдæрдтæнцæ. 
Нана æ зæгъдтитæ ку загъта, ку нецибал дзурдта, уæд хес- 
тæрти сæйрагдæр хъæбæр гъæрæй исдзурдта: 
— Нæ седзæрти ервæзунгæнæг Нанайæн — Арфæ! Нæ се- 
дзæрти гъомбæлгæнæг Нанайæн — Кадæ! 
— Арфæ! Кадæ! — зæгъгæ ма, берети гъæр дзурдтæ дæр рай- 
гъустæнцæ адæми æхсæнæй дæр æма уобæл фæцæй тæрхони 
æмбурд. 
Уæдæй фæстæмæ Дигоргоми сувæллæнттæ давуни æма уæйæ 
кæнуни цау некæдбал æрцудæй. 
Рæстæг цудæй. Бæнттæ — бæнтти, мæйтæ — мæйти, æнзтæ — 
æнзти куд æййивтонцæ, сæ еуетæ евгъудмæ, иннетæ ба игургæ 
куд цудæнцæ, уотæ — цард æма адæми цаутæ дæр. Цаутæ, уавæр- 
тæ æма сæ фæстеугутæн сæ еуетæ евгъуди тармæ цудæнцæ, ин- 
нетæ 6а игурдæнцæ. Сæ тæккæ туфули тох кодта, архайдта Нана. 
Цийфæнди зинтæ æма гъезæмæрттæн дæр бухстæй æма, хе су- 
вæллæнттау, хаста, гъомбæл кодта Аланти седзæрти. 
Иеке си бауагъта æстонгæй, кенæ уазалæй рамæлун. Гъом- 
бæл сæ кодта кæдзосуод унбæл, кустуарзон унбæл, нæхе __ Аланти 
адæм уарзунбæл, фудæнхæ нæ кæнун æма еске фудæнхæн нæ 
уодæнсунбæл, кæрæдзей уарзун æма кæрæдземæн æнхус кæ- 
нунбæл. 
Цуппæрæймаг анз ку цудæй, уæд куд Кавкази устур кæмтти, 
уотæ ами дæр фæззиндтæй емини нез æма берæ адæмтæ цæгъду- 
ни кодтонцæ. Аци незæй Дигоргоми дæр хъæбæр берæ адæм 
цæгъдуни кодтонцæ Мæхчески, Къæмунти, Уæхъæци, Фæрæс- 
къæтти, Донифарси, Дзинагъай. Зæрийнæ хъæбæр тарстæй еци 
151 

незæй æма нæдæр æхуæдæг некумæбал цудæй, нæдæр æхемæ 
цæуæг нæбал уагъта. Фал уæддæр æ лæгæтмæ фæззиндтæй аци 
нез. Еу сæумæ Гудза фæгьгъæр кодта: 
— Нана! Нана! Мæнæ Сулат цидæр кæнуй! 
Нана бауадæй, бамбæлдтитæ кодта Сулатбæл æма æ байуан- 
тæ фæссастæнцæ. Рæсугъд, зундгин, фæлмæнзæрдæ кизгæ Су- 
лат арт уагьта фур тæвдæй, ниссор æнцæ æ комтæ, æ билтæ, æ 
цæститæ, уотемæй ба зир-зир кодта æма дзурдта: 
— Нана, нана, ехæнæй мæлун. 
Зæрийнæ æй æ гьæбеси фелваста, артмæ хæстæг æй æрба- 
дун кодта æма ин тæвдæ басæ равардта «аци тæвдæ басæй рацу- 
мæ, е ба исгъар уай», зæгъгæ, имæ дзоргæй. 
Бæргæ ма, мæгур, исцумдтитæ кодта тæвдæ басæ дæр, фал 
ин нецибал фæййагъаз æй е дæр. Еци дзоргæ-дзоргæй, фæгъ- 
гъос æй æма рамардæй. Куд нæ фæккудтайонцæ еугурæй дæр, 
куд нæ фæрристайдæ сæ зæрдæ. Кудтæнцæ æма кудтæнцæ. Фæ- 
сарæфти ба æй Морги лæгæтæй дзæвгарæ уоддæр еу тегъæбæл 
байвардтонцæ. Е адтæй рагфæззæг. Зæрийнæ фервиста Сахъ- 
ман æма Дабани цагъанæ æма туртумæ. Еумæ сæ никкалдта ус- 
тур аги æма сæ еунæг ирад искæнун кодта. Уой фæсте агæ рай- 
иста, еуварс æй æрæвардта æма си æ сувæллæнттæй алкемæн 
дæр къосидзаг бацумун кодта. Еци цумуйнаг уотæ тауæг æма 
уотæ карз адтæй æма е ’смаг хъæрттæй лæгæтæй дзæвгарæ изол- 
дæр. Уой фæсте ба си алкæмæн дæр æ къохтæ, æ цæсгон, æ 
къæхтæ нихснун кодта. Изæри сæмæ Ахъбаз ку æрцудæй, уæд 
лæгæти дуармæ фæккодта: 
— Уф, уф, Зæрийнæ, а ци хабар æй, ци исфунхтай уанæбæ- 
рæг, карз тауæг æсмагæй æрбацæуæн ку нæбал ес дæ лæгæтмæ. 
Зæрийнæ ин ку рахабæрттæ кодта, уæд Ахъбаз хъæбæр ним- 
мæтъæл æй æма загъта: 
— Хуарз хабар нæй аци хабар. Лæгъуз æма хуæцгæ нез æй 
аци нез. Ести фæрæзнæ аразун гъæуй. Хабæрттæ куд фегъус- 
тон, уомæ гæсгæ аци незæн хуасæ кæнуй æрмæстдæр уæлæ Ус- 
тур-Дигорæмæ хæстæг Моски гъæуи еу лæг, æ ном хуннуй Къи- 
то. Мæнмæ гæсгæ дæ, гъе уомæ фæццæун гъæуй. Уæздан æма 
æй фæлмæнзæрдæ лæг хонунцæ. Æз дæр имæ фæццæуинæ, фал 
дæумæ хуæздæр цæстæй ракæссæнæй. 
Ахъбаз ку рандæй, уæд ма сувæллæнттæн еци тауæгæй ник- 
кидæр фæйнæ къоси бацумун кодта Зæрийнæ æма сæ ниххус- 
сун кодта. Æхуæдæг дæр Гудзай фарсмæ бæргæ нихъхъан æй, 
фал! ибæл хуссæг нæ цæфстæй. Бафунæй æй æрмæстдæр фæ- 
сæмбесæхсæвæ. Сæумæ куддæр райгъал æй, уотæ сувæллæнт- 
тæ ингæ рацудæй, сæ тæрнихтæбæл син æмбæлдтитæ кæнгæй 
152 

æма си ку некæмæ неци лазæ адтæй, уæд æхецæн бакодта: 
«О, Хуцау, дæуæй боз, макебал мин си рамарæ, корун ди», 
зæгъгæ, æма æ бæхбæл фескъардта Моски гъæумæ. Тагъд ке 
цудæй, уомæ гæсгæ Москæмæ исхъæрттæй фæссехуар афони 
æма фæрсгæ-фæрсгæй бацудæй Къитоети тургъæмæ. Тургъæ- 
мæ нæма бахезгæй, æ бæхæй æрхизтæй. Бæх бæхбæттæнбæл 
бабаста æма тургъи цидæртæ ка куста, еци зæронд лæгæн са- 
лан равардта: 
— Уæ бон хуарз æма уæмæ фарнæ бадзорæд, нæ фидихай. 
— Фæрнæйдзаг уо, мæ хор, фæрнæйдзаг æма нæмæ æгас цо, — 
дзуапп ин равардта и зæронд лæг. 
— Кæд æмбæлуй, уæд мæ гъæуй Къито. 
— Къито, мæ хор, æз дæн, æгайти дæр ма дæ гъæун. Æрмæст 
ка дæ, кæцæй дæ, уой мин ку зæгъисæ. 
— Æз дæн дæлæ Задæлески буни, Морги лæгæти ци седзæр 
алайнаг сувæллæнттæ цæруй, уони Нана-Зæрийнæ. Исцудтæн 
æхсицгæ гъуддаги. 
— А-а-а, Задæлески Нана дæ. Нæ седзæр сувæллæнттæ ервæ- 
зунгæнæг. Дæ хабæрттæ дин фегъустон берæ хæтти. Хуцау ди 
исарази уæд. Рауай мæмæ хæстæг, мæ хор, æз ба дин фидæ æ 
кизгæн куд, уотæ дæ тæрнихæн раба кæнон, — загъта цийнæ- 
гæнгæй, зæронд Къито. 
Зæрийнæ хæстæг бацудæй бæрзонд, фæтæнтæ, уæйугарæзт 
зæронд лæгмæ—Къитомæ. Къитой устур æма бугъзур къохи æ 
къох адтæй уотæ минкъий æма ин зингæ дæр нæбал фæккод- 
та. Æ тæрнихбæл ин æ рехæгин билтæй бамбалдæй, уæдта ин 
загъта: 
— Гъенур медæмæ цæуæн, æз ба дин дæ курдиадæмæ бай- 
гъосон. 
Къитой фæсте Зæрийнæ бахизтæй устур, талингæгомау, до- 
рин фæрстæ, хъуæцдзуд хæдзарæмæ. Хæдзари астæу цæфстæй 
астæуарт. Арти сæрмæ ауигъд адтæй устур агæ æма си цидæр 
ирадæй. Аги сæрмæ устур тугургъæдæбæл ауигъдæй лæудтæн- 
цæ æрдæгхускъæ нард фидтæ. 
Къито æхуæдæг исбадтæй артæй минкъий уоддæр еу фæтæн 
фæйнæгбæл, æ уæлæбæл æмбæрзт адтæй буйнаг. Зæрийни ба 
исбадун кодта, æ галеу фарсмæ ци ниллæг гъæдин къела адтæй, 
уобæл. 
Къито æ фæтæн сæнтуорс рехæ радæудтитæ кодта, æ буйнаг 
ходæ æ фарсмæ æрæвардта æма райдæдта: 
— Цæй, мæ хор, Зæрийнæ дæ хонон æви Нана? Уой бæсти 
дæ хонон мæ кизгæ, дæуæй, æвæццæгæн, уодзæнæн еу 70 анзи 
хестæр? 
153 

— Куд дæ фæндуй, уотæ, — бакодта Зæрийнæ. 
— Мадта, мæ дзæбæх кизгæ, æз балæдæрдтæн, дæ цуд мæн- 
мæ цæмæн æй, уой. Æма дин дæ курдиадæбæл æнæ ме ’фсий- 
нæй дзорун мæ бон нæй. Ме ’фсийнæ ба æ киндзæ, æ биццеутæ 
æма æ лæги хæццæ уæртæ моси æнцæ. Уоми цидæр гъæмпæ 
æма зугуни цъоппитæ æфснайунцæ. Нуртæкки сæ ардæмæ гъæ- 
уй рæфтад кæнунмæ. Уомæ гæсгæ ба бал мин дæ хабæрттæй 
еститæ радзорæ. Зæронд хабæрттæ зонунмæ мондаг фæууй, — 
дзурдта Къито цидæр тухгин æма асуст гъæлæси уагæй. 
— Хабæрттæ берæ æма аллихузæнттæ æнцæ, фал си мæнæн 
емини нези фæззиндæй сæйрагдæр нуртæкки неци ес. Æзинæ си 
мæ еу кизгæ фæззиан æй, — дзуапп равардта Нана. 
— Æз æнæдзоргæй дæр балæдæрдтæн, еци фарстай фæдбæл 
ке æй дæ цуд, уой æма уобæл минкъий фæстæдæр радзордзи- 
нан. Нур ба бал мин æндæр хабæрттæ ракæнæ. Уотæ дзорунцæ, 
цума ду нæ Аланти æфсæдти разагъди фæтæгтæ Уруймаг æма 
Самелий хæццæ Тæмерлани нихмæ æмтох кодтай. Уæдта, дан, 
Тæмерланмæ, уацайрагæй уогæй, цалдæр хъалаури рамардтай 
æма ралигъдтæ? 
— О, уотæ адтæй, фал ервæзгæ ба Тæмерлани дзæмбутæй 
Самелий фæрци ракодтон. Самели æ бæгъатæрдзийнадæ æма 
циргъзунди фæрци Тæмерлани цæстæвæрди фæцæй æма æ хæц- 
цæ æмсæр дзубанди кодта. Æз дзæбæхæй бæргæ раервазтæн, 
фал Самелийæн ба æ дууæ цонги дæр ракъуæрдтонцæ æма æй 
æрмæстдæр уотемæй рауагътонцæ. Уой фæсте ма æнæ цæнгтæй 
дæр Самели разамунд лæвардта не ’фсæдтæн, фал ибæл исæм- 
балдæй саздахъи фат. Фат бахизтæй æ рæуæгмæ æма имæ тог 
медæмæ фæууадæй. Гъе уомæй рамардæй мæхе рази. 
— Бурæберди æма Бурæкъони хабæрттæ дæр игъустан, етæ 
дæр, дан, Аланти сæрбæл карз тох кодтонцæ; хъæбæр тухгин 
æма бæгъатæр фæтæгтæ адтæнцæ? — бафарста бабæй Къито. 
— Нæ фидихай, тухгин æма бæгъатæр ун Тæмерлани нихмæ 
тохи неци давтонцæ. Тæмерлани æфсæдти тухгинæн æма бæгъ- 
атæрæн æфсæдтæ, æвæдзи, æгас дуйнетæбæл дæр нæййес нур- 
тæкки. Сæ бæрцæ хъæртуй 200 минемæй фулдæрмæ, уæдта 
тохунмæ дæр дæсни æнцæ. Уонæмæ гæсгæ, мах уой нихмæ 
бæгъатæр ун æма карз тох кæнун нæ гъудæй. Мах зундгин ун 
гъудæй. 
Мах гъудæй зунд, еумæйаг зунд, цæмæй иссирдтайанæ æма 
хастайанæ уæхæн фæндон æмæ тогкалгæ тохи ма бацудайанæ, 
къæбула тигри хæццæ истохæгау, фал нæхе фæййервæзун код- 
тайанæ. Уой уæлæмхасæн ба ма Тæмерлани нæхемæ исмæстгун 
кодтан æма нæбæл Джихат исаразта, гъома æнæхуцæуттæ алан- 
154 

ти цæгъдгæ, зæгъгæ, уæхæн ихæс ниввардта мæхе рази е ’фсæд- 
ти эмиртæн. Еци Джихат æнхæст дæр искодта æма нур дæр 
кæнуй. Уой уæлæмхасæн ба ма алли рауæнтæмæ ниппурх ан 
æма нæмæ еу унаффæ, еу нисантæ, еу зундрахаст, еу разамунд 
нæ адтæй. Гъе, уæхæн фæтæгтæ нин адтæнцæ Бурæберди æма 
Бурæкан дæр. 
— Мæ дзæбæх кизгæ, цал седзæр сувæллони фæййервæзун 
кодтай æма си дæхуæдæг цал хæссис? 
— Тæмерлани æфсæдтæ ни ци гъæутæ басугътонцæ, уони 
рæбунтæй Дигоргоммæ исхудтон еу финддæс æма инсæйей бæр- 
цæ. Иннетæн ба сæ еуетæн сæхе рарвистон гъæдтæмæ, иннети 
ба ми хуарз адæмтæ сæхуæдтæ ракурдтонцæ гъонбæл кæнунмæ. 
Мæхуæдæг си хæссун æма гъомбал кæнун цуппар æма инсæй, — 
дзуапп равардта Зæрийнæ. 
— Хумæтæги дæ зæнхон силгоймаг нæ, фал изæдихай нæ 
хонунцæ адæм. Мæнæ мах цæрæн хæдзæрттæй, дарæн фонс, 
зæнхити тиллæг зайун кæнæн æма уæддæр нæ бон фондз-æх- 
сæзгай сувæллæнттæ хæссун дæр нæй. Ду ба æнæ хæдзарæ, æнæ 
зæнхитæй, æнæ мулкæй — цуппар æма инсæй, зæгъунмæ дæр 
зин æй дæ лæгдзийнадæ. 
— Нæ, сумах мæ куд æппæлетæ æма уæлиау кæнтæ, æцæгæй 
уотæ нæй. Æз мæхецæн ихæсæн ниввардтон мæ аланти адæмæн 
ести хуарз фæуун æма мæ еци ихæс æнхæст кæнун, — бафеппай- 
дта Зæрийнæ. 
— Хатир бакæнæ, мæ кизгихай, фал дин лæг, кенæ сувæллон 
ба нæ адтæй? 
— Нæ, нæ адтæй æма нæййес. Хатирæй мин уæд, фал Саме- 
лий хæццæ федуд адтан æма курдуати, бадæг кизгæй байзад- 
тæн, — дзуапп равардта Зæрийнæ, ниссурх уогæй. 
— Еци лæгæтæй уæ еу гъæумæ исæййевун гъæуй. Мах ибæл 
мæнæ нæ гъæуи Нихæси дзурдтан, фал нин кадæртæ уотæ зæ- 
гъунцæ, цума уин Задæлески хæдзарæ кæнунмæ гъавнуцæ. Кæд 
еци хабар æцæг нæй, уæд мах дæр не ’нхуси хай бæкæнианæ 
еци ахсгиаг гъуддаги, — бакодта Къито. 
— Нæ лæгæт нин æгæр нецæбæл ма нимаетæ. Хъæбæр дзæ- 
бæх æй исрæвдзæ кодтан. Цæрун си æнгъезуй. Гъар æма си сор 
фæууй. 
— Мæ хор, дæ сувæллæнттæ нур устуртæ æнцæ, кизгуттæ 
æма лæппоти æмвæрстæ еу рауæн хуссун кæнун нæбал æм- 
бæлуй. 
— О, уомæй ба раст зæгъис. Мæ лæппотæй еуетæбæл цæуй 
финддæсгай-æхсæрдæсгай æнзтæ, æнцæ мин финддæс. Мæ фа- 
155 

раст кизгемæй ба еуетæбæл исæнхæст æй дууадæсгай-цуппæр- 
дæсгай æнзтæ, — бафеппайдта Зæрийнæ. 
Уалинмæ тургъæй райгъустæй кедæрти дзубанди. Минкъий 
фæстæдæр ба æрбайгъустæй силгоймаги дзурд: 
— Уæртæ лæг, рацæуай, мæнæ фæккæсæ, хæрæгæй уæргътæ 
æресун гьæуй. 
Къито фендæбилæ æй, ци гъуддæгтæ гъудæй, уони бакод- 
тонцæ, уæдта фæстæмæ æрбацудæй æ фæсте е ’фсийнæ æма æ 
киндзæ, уотемæй. 
— Изæд, дан, нæмæ иуазæгуати æй, уотæ нин радзурдта нæ 
лæг, æма æцæгæйдæр уотæ æй. Æгас нæмæ цо, Задæлески Нана, 
— ниццийнитæ ибæл æй Къитой æфсийнæ æма æй æ хъури ра- 
кодта. Цийнитæ ибæл кодта сæ киндзæ дæр. Къито фæстæмæ æ 
бадæни æрбадтæй. Зæрийнæ æма е ’фсийнæ ба æнвæрстæ. Еумæ- 
йаг дзубандитæ цалинмæ кодтонцæ, уæдмæ син киндзæ сæ раз- 
мæ фингæ æрбайвардта. Фингæ райдзаг кодта, фид, басæ, кæр- 
дзин æма æндæр хуæруйнæгтæй. 
Зæрийнæ нæ гъавта Къитой хæццæ æмвингæ бадун, фал ин 
Къито загъта: 
— Мæ хор, ду лæгтæй лæгдæр ку дæ, уæд гъæуама мæ хæц- 
цæ æмвингæ цæмæннæ бабадай? Уæдта æз мæнæ мæ киндзи 
дæр еуæй-еу хатт мæ хæццæ æмвингæ фæббадун кæнун. Æгъдау 
хуарз æй, фал уæхæн минкъий миутæй не ’хæлуй. 
Дзæбæх ку бахуардтонцæ, басæ ку бацумдтонцæ, уæд Къито 
загъта: 
— Æз зонун, ду цæмæ исцудтæ, уой. Фал мин бæлвурд зæгьæ: 
дæ сувæллæнттæй ма еци незæй еске сæйуй еци кизгæй уæлдай 
æви нæ? 
— Мæ сувæллæнттæй еу минкъий кизгæ æхсæвæ æрбасæйгæ 
æй. Фур тæвдæй арт уагъта, уотемæй ба «ехæнæй мæлун, ехæ- 
нæй мæлун», зæгъгæ, кодта. Бæргæ æй арти фарсмæ дæр æрба- 
дун кодтон, бæргæ ин басæ дæр равардтон, фал минкъий фæс- 
тæдæр рамардæй. Иннетæй мин некема фæссæйгæ æй. 
— Еци цаубæл цал бони цæуй? — бафарста Къито. 
— Дуккаг бон, — дзуапп равардта Зæрийнæ. 
— Зæрийнæ, мах æцæгæйдæр еци нези нихмæ иссирдтан ци- 
дæр хуасæ. Еци хуасæ кæд еугурей нæ дзæбæх кæнуй, уæддæр 
берети ервæзун кæнуй. Фал нæмæ нуртæкки тъинг дæр нæййес. 
Æ кæнун ба хъæбæр зин æй. Цæмæй си къæстæнидзаг рауадзай, 
уой туххæй гъæуй: дууæ-æртæ къæстæнидзаги хъæбæрхуари 
лæкурд, къæстæнидзаг — цагъанати нæмгутæ, дууæ-æртæ хъа- 
лацидзаги — туртуй цоппæлттæ, уæдта еу хубедзæстидзаг — бо- 
дæн. Етæ нæмæ нуртæкки æнцæ, фал се ’сфицун, се ’сæнгъезун 
156 

æма и хуасæ рауадзуни ба дзæвгарæ рæстæг гъæуй — уæддæр еу 
фондз бони. И нез ба лæгъуз нез æй. Кæбæл бафтуйуй, е си 
æваст нæ сæйгæ кæнуй, фал къуæрей фæсте, хаттæй-хатт ба дæс 
боней фæсте. Тæккæ тагъддæр еци хуасæ исцæттæ кæнун нæ 
бон бауодзæнæй цуппар-фондз бонемæ. Цуппар-фондз бонемæ 
дæмæ еци хуасæ хъæртун кæндзæнæй кенæ мæ фурт, кенæ ба 
уой фурт. Даргæ æма кæнгæ ба æй мæнæ атæ: алли сувæлло- 
нæн дæр бонæ еци хуасæй æртæ хатти ниуазун кæнæ еу едуги 
дзаг. Уæдта син и хуасæй исæрдæ сæ къохтæ, сæ цæститæ, сæ 
хъуртæ, сæ билтæ, сæ фийтæ. Карз æй, нæй комдзæнæнцæ, 
фал сæ комунбæл ма фæрсæ. Гъе, еци хузи æй кæнæ дæхецæн 
дæр. Миййаг си еске ку фæссæйгæ уа, уæдта ин ниуазун кæнæ 
бонæ цуппар-фондз хатти, æхсæвæ ба — æртæ хатти. Æз дин 
куд зæгъун, уотæ ку кæнай, уæд ма тæрсæ, некæмæн си неци 
уодзæнæй. И хуасæ даргæ æй æнгон æхгæд дзаумауи уазал 
рауæн, уой туххæн æма минкъий зихъирæй дæр æ тухæ исусгæ 
кæнуй. Гæбæти æвгæнæн ин нæййес, уайтагъддæр æй фæцъцъа- 
сæ кæндзæнæй. Гъе етæ дин мæ дзуæппитæ æма мæ амундтитæ, — 
дзурдта Къито. 
— Æз дин дæ еугур амундтитæ дæр балæдæрдтæн. Хъæбæр 
арази уи дæн. Фал мин ку зæгъиайтæ еци хуасæбæл уин ци 
федгæ уодзæнæй? — бафарста Зæрийнæ. 
— Мæ кизгихай, еци хуасæбæл ду нæ адæмæн æма мæнæн 
цалдæр хатти фулдæрæй бафистай. Еци хуасæ дæу æма æрмæст 
дæу сувæллæнтти нæ гъæуй, фал нæ еугурей сувæллæнтти, нæ 
еугурей седзæрти, — дзуапп ин равардта Къито. 
Уотемæй раздахтæй Зæрийнæ Москæй Задæлескæмæ. Цæу- 
гæ-цæугæй, фæггурусхæ æй, æ хурдзини цидæртæ ивæрд ке йес, 
уобæл æма сæмæ æркастæй. Ниввардтонцæ ин хурдзини хускъæ 
фид æнæгъæнæ фуси фарс, æртæ цæхгун цигъди, цалдæр гуду- 
ни кæрдзинтæ æма цалдæр дууи цъоппин цъиндати. 
Фондз боней фæсте, æцæгæйдæр, еу лæг æрхаста еу нарæг 
къæстæнидзаг хуасæ, æ сæр æнгон æхгæд, уотемæй. Лæгæти 
рази æ бæхæй сабургай æрфестæг æй æма загъта Зæрийнæн: 
— Æз дæн Москæй, Къитой фурт. Æрхастон уин хуасæ. Ар- 
тмæ æма æй хори гъармæ хæстæг ма ’йвæретæ. Гъæуй æй æвæ- 
рун уазал æма талингæ рауæн. Куд кæнгæ æй, уой ба зонис. 
Зæрийнæ æй медæмæ, лæгæтмæ худта, фал не ’рбакумдта. 
— Мадта мæнæ аци тугъд дæ фæсабæрцæ бабæдтæ æма æй 
нæ фидихайæн хæссæ, — загъта Зæрийнæ æма ин нимæт даргъ 
тугъдæй æ фæсабæрцæ æвæруй. Фал æй и лæг нæ кумдта, «нæ 
фидæ мин фæдзæхсгæ никкодта, маци си райсæ, зæгъгæ, æма 
157 

æй нæ фæхæссæнæн», зæгъгæ, дзоргæй. Ци нæ ин фæдздзурдта 
Зæрийнæ, фал уæддæр и лæг неци бакумдта æма рандæй. 
Уой ранди фæсте Зæрийнæ къæстæн исигон кодта æма ин 
и карз æсмаг æ уолæфæнтæ уотæ карз ниццавта æма хуфун, 
æхснирсун рæйагайдта. Еци фæдбæл си сувæллæнттæн фæй- 
нæ едугидзаги исцумун кодта, алкæмæн дæр си æ фий, æ 
гъæлæс, æ къохтæ нийсарста еци хуасæй. И карз хуаси æс- 
маг сæ хурфи дæр æма се ’ндаг бауæри дæр бахизтæй уæл- 
дæфи хæццæ. 
— Æцæгæйдæр, аци хуасæ дессаг ку æй. Амæй ци нез нæ 
ниммæла, уæхæн нез ба ма ци уодзæнæй? — дес кодта Зæрийнæ. 
Сувæллæнттæ изæрæй хусгæ ку кодтонцæ, уæддæр бабæй 
син еци усмæ исаразта. Иннæ сæумæ ку исистадæнцæ, уæд, уæдта 
бабæй рæфти æма изæрæй дæр уотæ бакодта. Уотемæй и хуасæй 
æ сувæллæнтти дæр æма æхе дæр фæдздзæбæх кодта æртæ бони. 
Æртæ боней фæсте ма и хуасæй ци байзадæй, уой æнгон них- 
гæдта, баримахста æма хизта фæззиндзæнæй æ сувæллæнттæй 
ескæбæл и нез æви нæ. 
Къуæре рацудæй, рацудæй дæс, финддæс, инсæй бони дæр, 
фал æ сувæллæнттæй нез нæбал фæззиндтæй некебæл. 
Инсæй боней фæсте имæ æрцудæй Донифарсæй еу уосæ æма 
ин загъта: 
— Дæ Хуцауи хатирæй, гал дин дæттæн æма ма дæмæ кæд 
еци хуасæй байзадæй, уæд нин си еу къосидзаг радтæ, нæ су- 
вæллон уæззау сæйгæ фæцæй. 
— Цитæ дзорис, цæй гали хабæрттæ кæнис?! Æппундæр неци 
гьæуй! Æз бабæй сувæллони туххæй куд нæ ратдзæнæн хуасæ, — 
бакодта Зæрийнæ æма ин равардта къосидзаг, куд кæнгæ æй, уой 
ин байамонгæй. 
Финддæс бони ку рацудæй, уæд еци уосæ æд сувæллон 
æма æ лæги хæццæ æрцудæнцæ Зæрийнетæмæ. Æрластонцæ 
фус æма берæ аллихузи хуæруйнæгтæ. Косарт ракодтонцæ æма 
минкъий кувд искодтонцæ. Хуцуаумæ, изæдтæ-идаугутæмæ 
фæккувтонцæ. Игъæлдзæг таурæхътæй, кафун æма зарунæй 
сæхе барæвдудтонцæ, хъæбæр фæййарфитæ кодтонцæ кæрæ- 
дземæн. 
Фæййервæзтæнцæ Нанай седзæртæ емини незæй. Некебал 
си фæззиан æй, некебал си фæссæйгæ æй, фал бабæй Дигоргом- 
мæ æрфестæг æй нæуæг фудæнхæ. Фуд анз, сухæ анз никкодта. 
Æгас сæрдæ арвæй зæнхæмæ еу æртæх не ’рхаудтæй. Тиллæг не 
’рзадæй. Никкодта æстонг анз. Фулдæр адæм æстонг æвзарун 
райдæдтонцæ. Æрдæг æнæхуæргæй цардæнцæ Нанай седзæртæ 
дæр. 
158 

Еу æхсæвæ бабæй æнæ ’хсæвæрæй ниххустæнцæ. Сувæл- 
лæнттæ афонæбæл бæргæ бафунæй æнцæ, фал Нана ба нæ фу- 
нæй кодта. Æ нимæти буни æхе разел-базел кодта. Нецæбæл 
сагъæс кæнунбæл æма бафунæй унбæл архайдта, фал — неци, 
нæ æма нæ фунæй кодта. Уомæ гæсгæ еу афони — кæмидæр 
æмбесæхсæви, ци нимæтæй æмбæрзт адтæй, уой раеуварс кодта, 
фестадæй æма æрдæгхуст астæуартмæ хæстæг, даргъ гъæдæбæл 
исбадтæй. 
Бадтæй æнæзмæлгæ æнæстуфæй, цæмæй сувæллæнттæ ма 
райгъал адтайонцæ. Бадтæй æма даргъ гъудити рандæй. Æ зæр- 
ди æфтудæнцæ æ цард, æ тох, æ хъисмæт æма æ уавæртæ. Фал 
имæ еугур евгъуд хабæрттæ мæнæ нур ци уавæрти бафтудæй, 
уой рази нецибал кастæнцæ. Хуæруйнагæй бунтон исмæгур æнцæ 
æ бийнонтæ. Нур цалдæр бони æ сувæллæнттæ æрдæг æнæ- 
хуæргæ æнцæ. Цъæх нæзи бæласи хехтæ син исфицуй, цагъанай 
нæмгутæ сæбæл никкалуй æма уомæй, тухæй-фудти еу минкъий 
бацумунцæ. Гъе, е дин сæ хуæрдæ. Адтæй ма имæ еу минкъий 
хъæбæрхуар, уомæй исфицидæ, фал ин е дæр фæцæй. Бæлах ба 
ма е æй, æма æгас коми дзиллитæ дæр æгудзæг уавæри бахауд- 
тæнцæ. Æстонгæй ка мæлуй, уæхæнттæ исберæ æнцæ. Исберæ 
æнцæ мæгургортæ. Æ дууæ фуси æма æ дуккаг бæх зумæги рай- 
дайæни хъæбæрхуари цалдæр къæссайдзагбæл бæргæ равардта, 
фал фæцæнцæ. 
«Куд киндæ уа, ци киндæ уа? Æстонгæй ку фæццæгъдуни 
уонцæ мæ седзæртæ, уомæй ку истæссаг æй. Ескæмæ корæг 
цæуæн дæр ку нæбал ес, адæм сæхуæдтæ судæй ку мæлун- 
цæ», — гъе уæхæн содзагæ гъудити æвдулдæй. Уалинмæ æ 
минкъийдæр кизгуттæй еу — Зарицгæ фестадæй, кеу-меутæ, 
хуссигъæлдзæгæй æрбацудæй Нанамæ, æ гъæбеси æхе нил- 
хъивта æма загъта: 
— Нана, æз исон мæлгæ кæндзæнæн æстонгæй. 
— Нæннæ, нæннæ, мæ минкъий хор, ма тæрсæ, нæ рамæл- 
дзæнæ æстонгæй. Уæртæ дон раниуазæ. Исон дин дæ Нана ести 
хуæруйнаг исамал кæндзæнæй, — рæвдудта æй Нана. 
Зарицгæ бацудæй къæстæни размæ, дон баниуазта, уæдта 
бабæй Нанай гъæбеси æхе нилхъивта æма бафунæй æй. Уоте- 
мæй Нана цæбæлдæрти дзæвгарæ фæссагъæстæ кодта, уæдта 
æхуæдæг дæр, бадгæ-бадгæй, бафунæй æй. 
Бафунæй æй æма фун фæййидта. Цæвветонгæ имæ Уазай 
дæлбилæ боркъолойæй Самели æ къох тилдта, гъома, дан, ардæ- 
мæ рацо. 
Сæумæрдæмæ ку фегъал æй уæд æ фунбæл лæмбунæг нис- 
сагъæсти æй æма æхецæн загъта: «е хумæтæги фун нæй, цæун 
159 

гъæуй Боркъолæмæ». Æригъал кодта Сахъмани æма уой хæццæ 
цауæйнони рæвдзитæй рандæнцæ. Рагуалдзæг адтæй, хонсæрт- 
ти мет нæбал адтæй, бунтон уазал дæр нæбал адтæй, уæдта син 
аци рауæнтæ зонгæ адтæнцæ, цæуæни си ахид фæуунцæ æма 
уомæ гæсгæ цудæнцæ æнцонтæй. Фурæстонг ке адтæнцæ, уомæ 
гæсгæ ба ахид дон ниуазтонцæ. Еу рауæн ма уæгъæли бæлæстæ- 
бæл дæр исцурæвæрæ æнцæ æма ма сæбæл ци ефстаг уæгъæли- 
тæ адтæй, уонæй фæххуардтонцæ. 
Боркъолæмæ исхъæрттæнцæ фæсарæфти. Гъæуама ами Кæ- 
сæнкъæбур, зæгъгæ, ка хуннуй, уордигки аллирдæмитæ фæгъ- 
гъæуæйттæ кодтайонцæ, фал сæ рæстæг нæ бауагъта. Бæзгин, 
уазал мегъæ искалдæй æма бæстæ, сау нимæтæй æмбæрзæгау, 
æнгон æрæмбарзта. Фондз-дæс метремæй идарддæр нецибал 
зиндтæй. Гæнæн нецибал адтæй Нана æма Сахъманæн. Сæхе еу 
къæдзæхи байбуни нилхъивтонцæ æма, æнæ неци дзоргæй, бад- 
тæнцæ. Хизтонцæ, кæд мегъæ æхе исесидæ, кенæ ба думгæ ра- 
цæуидæ æма æй еуварсмæ фæххæссидæ. Фал неци. Мегъи бад 
ниддæргъвæтин æй. Дзæвгарæ рæстæги фæсте Сахъман сабур- 
гомау исдзурдта: 
— Нана, куд кæсун, уотемæй нин ахсæви ами изайгæ æрцæу- 
дзæнæй. Цалинмæ ма рохс æй, уæдмæ нæ хуæздæр лæгæт аго- 
рун гъæуй. 
— О, о, раст зæгъис, биццеу. Уæдта нæ æртонун гъæуй 
фæсалæ дæр. Æхсæвæ-бонмæ уазал, уомæл зæнхæбæл ку фæб- 
бадæн, уæд нæбал исистдзинан сæумæ, — дзуапп равардта 
Нана. 
Сабургай-сабургай, агоргæ-агоргæй исцурæвæрæ æнцæ еу 
дзæбæх, арф, сор лæгæтбæл. Адтæй ма си фæсæлтти листæн 
дæр. Æвæццæгæн ма си циуавæрдæр цауæйнæнтæ кæддæрти 
æхсæвеуат кодтонцæ. Сæхуæдтæ дæр ма фæйнæ гъæбесидза- 
ги фæсæлттæ æртудтонцæ æма сæхецæн æхсæвæмæ дзæбæх 
листæн бацæттæ кодтонцæ. Гъе, уотемæй сæбæл бон фæцæй. 
Æрталингæ æй. Фæстæдæр ба думгæ кæнун æма метин æр- 
зунтæ усмæй-усмæмæ цæун райдæдтонцæ. Нана, кæд дзоргæ 
неци кодта, уæддæр æ гъудитæ ба берæ цæбæлдæрти адтæн- 
цæ. Уæлдайдæр ба æстонг седзæртæбæл. Кæд æхе æстонг- 
дзийнадæ бунтон карз иссæй, уæддæр æ фулдæр мæтæ сед- 
зæртæбæл адтæй. 
— Дæдæдæй, мæ седзæртæ айфонмæ кудтитæ æнцæ? Еске- 
тæ си, æвæдзи, айфонмæ рамардæнцæ. Нæ, мæ зæрдæ ратон- 
дзæнæй, уæхæн цау ку ’рцæуа, уæд, — бакодта, инæфгæй, Зæ- 
рийнæ. 
160 

— Ма тæрсæ, Нана. Некæмæн ма си неци уодзæнæй, — зæр- 
дæ ин байвæрæгау, — загъта Сахъман. 
Æстонг æма фæллад ке адтæнцæ, уомæ гæсгæ уайтагъддæр 
рафунæй æнцæ æма дзæбæх фæххустæнцæ. Фал сæумæрдæмæ 
ба сæ ехæнмæ райгъал æнцæ. Сæ бауæртæ, се ’фсæртæ, сæ цæн- 
гтæ ризтæнцæ уазалæй. 
— Биццеу, басуйдзинан атемæй. Фестæн — æма æзмæлгæ. 
Къохтæ, къæхтæ, иуæнгтæ — телгæ æма æууæрдгæ. Ами согтæ 
некæми ес, æндæра ниндзарун дæр бæргæ æмбæлуй, — загъта 
Зæрийнæ æма рацо-бацо, исбадæ-исистæ кæнун райдæдта. Е ’уæн- 
гтæ æзмæлун кæнун райдæдта Сахъман дæр. Уæдта ма кæрæ- 
дзей къохтæ, кæрæдзей усхъитæ æма рæгътæ дæр æууæрзтонцæ 
æма гъеууотемæйти еу минкъий исгъар æнцæ. 
Æвæццæгæн, бонтæ-æхсæвти, æхсæвæ-бонти куд æййевун- 
цæ, уотæ фудтæ æма хуæрзтæ дæр. Фудæхсæви фæсте Нана 
æма Сахъманбæл ралæудтæй хуарз, фæрнæйдзаг бон. Æрбон 
æй. Дуйне ниррохс æй. Ирд сæуми ирд хор дуйне ниррохс кодта 
æма, фиццаг хуæнхти бæрзæндтæ, уæдта минкъийгай-минкъий- 
гай, ниллæгутæ дæр гъар кæнун райдæдтонцæ. Ниррохс æнцæ 
сæ зæрдитæ. Хори гъармæ исгъар æнцæ се ’уæнгтæ, сæ уодтæ, 
сæ гъудитæ æма се ’нгъæлтæ. 
— Гъе нур уæртæ Кæсæнтегъæмæ бацæуæн æма рагъæуæй- 
ттæ кæнæн. Ами, хæстæг ескæми сæгтæ, дзæбодуртæ, кенæ 
сæгътæ æнæ ун нæййес æма нин кæд Хуцау ести дæттуй, уæд 
нæ нивæ бавзарæн, — загъта Нана æма Кæсæнтегъæмæ фæр- 
раст æй. 
Фал Сахъман минкъий дæлдæр раидта сæгти къуар æма со- 
сгъæлæси уагæй исдзурдта: 
— Нана, усс. Æрбадæ дæ бунати, мабал фезмæлæ. Дæлæ сæгти 
къуар. 
Нана æ медбунати æрбадтæй. Зæнхæбæл æхе нилхъивта æма 
фæккастæй сæгти къуар æрдæмæ. Цалдæр саги æддæгфæсте, 
гъæуæйттæгæнгæ цудæнцæ Нанаети æрдæмæ. Минкъий æрба- 
цæуиуонцæ, уæдта бабæй фæллæуунцæ æма фæйнердæмæ ра- 
гъæуæйттæ кæнионцæ. Хуарз æма сæ каст фулдæр адтæй дæлæ- 
мæ æма фæрсæрдæмитæ, хæрдмæ ба нæ кастæнцæ. 
Уомæй испайда кодтонцæ Нана æма Сахъман, æма сæ саз- 
дæхътæ æхсунæрвонг исцæттæ кодтонцæ, сæхе зæнхидзæр нил- 
хъивгæй. Сæгтæ сæ тæккæ дæллæймæ ку ’рбахъæрттæнцæ, 
8— 10-гай ампъезти хæстæгæн сæмæ ку иссæнцæ, уæд сæ æх- 
сунмæ фæййагайттонцæ. Нана фæккодта æртæ æхсти, Сахъ- 
ман ба — фондз. Сæгтæ фиццаг нæ ралæдæрдтæнцæ, ци ’рди- 
ги сæ æхсунцæ, уой æма исхæлæ-мулæ æнцæ, ци ’рдæмæ син 
11 Малити Батраз 
161 

ледзгæ адтæй, уой нæ лæдæрдтæнцæ. Арæги-дурæги ба галеу 
æрдæмæ, еу арф коммæ фæллигъдæнцæ. Фал си Нана æма 
Сахъмани цæфтæй, еу саг фæхъхъан æй æма минкъий дæл- 
дæр низзилдæй, иннæ ба, уæззау цæфтæ фæууогæй, исбадæ- 
исистгæй, сабургай комæрдæмæ цудæй. 
Нана Сахъманмæ, «цæф саги фæдбæл цо», зæгъгæ, фæккод- 
та, æхуæдæкка, дæлдæр ка низзилдæй, еци сагмæ ниууадæй, 
æрбавгарста æй, уæдта Сахъмани фæсте фæрраст æй. Баййаф- 
тонцæ цæф саги дæр, рамардтонцæ æй æма ин æ мард туххæй- 
фудтæй раздæриккон саги марди размæ æрбахастонцæ. Гъай- 
гъай, сæ цийнæн кæрон нæбал адтæй. Нана, зæрдиуагæй идзул- 
гæй, арвæрдæмæ æ армитъæпæнтæ исхатидæ æма гъæргомау 
исдзоридæ: 
— Уæ, уæлæ Хуцау, арфæ дин кæнун. Фæййервазтæнцæ мæ 
седзæртæ. Фæййервæзун мин кодтай æстонги мæлæтæй мæ су- 
вæллæнттæ. Фæййервазтан! Фæййервазтан! Уæ, уæлæ Хуцау, 
мæ фун... Мæ фун. Самелий фæййинд, Самелий амундæй ардæ- 
мæ исцудан... Уæ, Хуцау, арфæ... 
Еци дзурдтæ, еци арфитæ Хуцауæн цалдæр хатти ку исусми- 
тæ кодта, уæд имæ Сахъман ходун райдæдта æма ин загъта: 
— Нана, о, о, Хуцау дæ фегъуста. Æраллæу уо æма мæнæ нæ 
идарддæри гъуддæгтæ кæнæн. 
Сахъманмæ байгъосгæй æма имæ фæлмæн идзулд бакæнгæй, 
æрсабур æй Нана, мадта ци кодтайдæ. Еу саги марди сунтæбæл 
æрбадтæй, цæйбæрцæдæр рæстæг, æнæ неци дзоргæй фæббад- 
тæй, уæдта загъта Сахъманæн: 
— Гъе, нур сæгти мæрдтæ ласгæ сабургай, зæлдитæ-зæлди- 
тæ, дæлæ коммæ, Ирæфи билæмæ. Уоми ба сæ багъуд кæн- 
дзинан. 
Æнцон ласæн кæми адтæнцæ уæхæн устур сæгти мæрдтæ. 
Берæ рауæнти сæ ласун багъæуидæ цæхгæрмæ дæр, æндзæр 
рауæнти дæр. Фал сæ уæддæр фæсарæфти Ирæфи билæбæл, еу 
лигъдзæстæмæ æрластонцæ æма гъуд кæнун райдæдтонцæ. Сæ 
цæрттæ син нистьихтонцæ, сæ хæлæрттæ, уæцъæфтæ син нихс- 
надтонцæ. Еу доррæбун ниндзарстонцæ, игæрæй фезонгутæ ис- 
кодтонцæ æма адгин мийнасæ фæккодтонцæ. Уой фæсте Нана 
Сахъманæн загъта: 
— Гъенур, мæ хор, цо нæ лæгæтмæ æма бæх раласæ. Рахонæ 
хестæр лæппотæ æма кизгутти дæр. Фид хæссун гъæуй лæгæтмæ. 
, Сахъман рандæй æма тагъд рæстæгмæ раласта бæх. Рацу- 
дæнцæ хестæр лæппотæ æма кизгуттæ дæр æма изæрæрдæмæ 
сæгти фидтæ, цæрттæ, медæггаг хæлæрттæ — еугурæй дæр ад- 
тæнцæ сæ лæгæти. Нана, дзæбæх æхсæвæр искодта æ седзæр- 
162 

тæн. Дзæбæх фунх фид син бахуæрун кодта, бафсаста сæ басæй 
æма еугурæй дæр сæхебæл фæххуæстæнцæ. Еугурæйдæр цийнæ 
æма игъæлдзæг дзубандитæ кодтонцæ. 
Нана хуарз зудта, фидтæ 2—3 бонемæ ке ’рбалæгъуз уодзæ- 
нæнцæ, уой. Уомæ гæсгæ дуккаг бон рарвиста цалдæр гъæуемæ 
лæппотæ, цæмæй, саги фид тиллæгбæл ке æййевунцæ, еу уæзæ 
фпд мæнæуæ-хуари æртæ уæзебæл, еци хабар фегъосун кæнон- 
цæ. Разиндтæй, ка баййивта, уæхæнттæ, æма Нанамæ æрæм- 
бурд æй дууæ къæссайдзаги мæнæуæ, еу къæссайдзаг ба хъæ- 
бæрхуар. Нана лæвар хæйттæ дæр рарвиста Ахъбаз, Къито æма 
ма кæмæндæрти. Уой фæсте дæр ма цалдæр хатти Нана, Сахъ- 
ман æма е ’ннæ лæппотæй кедæрти хæццæ фæццудæнцæ цауæ- 
ии æма ма дууæ хатти сæ арми бафтудæй еугай сæгтæ æма еу 
сæгъæ рамарун. 
Гъе, уæхæн мадзæлттæй Нана æстонги мæлæтæй фæййервæ- 
зун кодта æ седзæрти. Неке си бауагъта æстонгæй уæззау сæйгæ 
фæуун, кенæ рамæлун, кæд æма еци æстонг анзи куд Дигорго- 
ми, уотæ иннæ кæмтти цæргутæй дæр берæ сувæллæнттæ æма 
зæрæндтæ стонгæй рамардæнцæ. Нанайæн аци анзи тæссаг æма 
æнæуаг зин уавæртæ исбæзтæнцæ е ’дарддæри цард æма архай- 
ди. Искодта си гъæугæ хатдзæгтæ æма райдæдта гъæугæ ма- 
дзæлттæ аразун. 
Идарддæр царди æй зæнхæ æма фонси амал искæнун ке гъæ- 
уй, уой исбæлвурд кодта бунтондæр. Æхе тиллæг æма имæ æхе 
фонс ку уа, уæд уой бæрцæ бийнонти цардæн тæссаг уавæри 
æнæ ун ке нæ уодзæнæй алкæддæр, е ин дузæрдуггаг нæбал 
адтæй. Уомæ гæсгæ ба рагуалдзæги агорун райдæдта зæнхи гæп- 
пæлтæ, æркъахун æма бахумæ кæнунмæ. Æ цæстæ æрæвардта 
Морги лæгæти дæллæй еу тъæпæн рауæнбæл, уæдта ма никки- 
дæр æндæр рауæнти зæнхи гæппæлтæбæл. Хумгæнди рæстæг ку 
æрхъæрттæй, уæд æ берæ сувæллæнттæ, каргундæр лæппотæ 
æма кизгутти хæццæ ниййагайдтонцæ еци зæнхи гæппæлтæ дор- 
тæ æма пихситæй кæдзос кæнун æма къахун. 
Нана фæццудæй гъæутæмæ, фæййидта æма базудта, хумæ 
кæнунмæ циуавæр дзубуртæ, циуавæр дзаумæуттæ гъæуй, уони. 
Искодта æ лæппоти хæццæ дзубур æма æ бæхæй сабургай, мин- 
къийгай хумæ кодта зæнхи гæппæлтæ. Лæппотæ æма кизгуттæ 
ба хуми къубæрттæ, пъæзудæ пурхæ кодтонцæ, зæнхæ фæлмæн 
кодтонцæ. 
Цалдæр бонемæ бацæттæ кодта æртæ дзæбæх гæппæли, еумæ 
райсгæй гектари æрдæги бæрцæ. Се ’рдæги фагæ имæ адтæй 
мæнæуæ æма хъæбæрхуар æма сæ байтудта, асойнæй сæ балас- 
та. Ци æнитуд зæнхæ ма си байзадæй, уой фагæ муггаг æфстау 
163 

ракорунмæ ба рарвиста Москæмæ, Къитомæ æма ин Къито æф- 
стау нæ, фал лæвар равардта мæнæуи æртæ къибилайдзаги æма 
е ’ннæ зæнхитæ дæр итуд æрцудæнцæ. 
Уæдæй фæстæмæ Нана æма æ седзæрти хестæртæ сæ хум- 
зæнхитæ дзæбæх гъуд кæнун райдæдтонцæ, сæ бæрцæбæл син 
æфтаугæ цудæнцæ æма анзæй-анзмæ фулдæр тиллæг æмбурд 
кæнун райдæдтонцæ. Корæг цæун æма сæ ескети лæвæрттæмæ 
æнгъæл кæсун нæбал гъудæй. Минкъийгай исамал кодтонцæ 
цалдæр фуси æма цалдæр сæгъи дæр. Сæ донифарсаг лимæн 
син ци уæс равардта, е дæр дуккаг анз низзадæй æма сæмæ 
æхсир дæр фæззиндтæй. 
Еу рæстæгути Нанай сувæллæнтти æхсæн хæлхъойтæ æма 
хилтæ æхид цæун райдæдтонцæ. Хестæртæй кадæртæ кæстæрти 
ахид бафхуæрионцæ, сауæнгæ цæфтæ æма нæмуни уæнгæ. Къу- 
æрттæ-къуæрттæ кодтонцæ кæрæдзей æхсæн æма къуæртти æх- 
сæн хъаугъатæ, федистæ, æвзедæн дзубандитæ, хилтæ цудæй. 
Еци фудæнхитæ Нана ескæми ку уидæ, уæд хъæбæр карз æма 
æргомæй цудæнцæ. Уой рази ба сосæггæй, гъосгъонагæй. Еу 
хатт минкъийдæр кизгуттæй еу — Муслиймæт фæсæхсæвæ ци- 
дæр хили фæсте фæллигъдæй лæгæтæй æма сæуми уæнгæ фе- 
савдæй. Агурдтонцæ æй æхсæвæ-бонмæ дæр, уæдта ку æрбон 
æй, уæддæр сауæнгæ изæри уæнгæ гъæдти, пихсбунтæ, доррæ- 
бунтæ æма донгæнтти, фал æй некæми ирдтонцæ. Агурдтонцæ 
æй æма кудтæнцæ. Кудтæй Нана дæр, Ирæфи билтæбæл разел- 
базел кæнгæй, фал — неци. 
— Еске æй бафхуардта, миййаг? Некæмæн уи неци загъта? — 
фарста Нана еугурей дæр. 
Æваст ин æ фарстбæл неке неци дзуапп равардта. Фал ин 
фæстæдæр ба, еуварсгомау рацæугæй, минкъий Мисирбий 
загъта: 
— Нана, æзинæ ду ами ку нæ адтæ, уæд бабæй Ацæмæз Мус- 
лиймæти бафхуардта. Нæмгæ дæр æй ракодта, уæдта æй «дзæ- 
гъæлзад хъæвдун» æма «мæрдти арсгийнæ» исхудта. Хъæбæр 
имæ бавзиста Нанайæн, дан, ести ку зæгъай, уæдта, дан, дæ 
никки хъæбæрдæр нæмдзæнæн. 
— Ескумæ фæлледзун, кенæ æхе дони багæлдзуни кой ба 
неци искодта? — бафарста æй Нана. 
— О, загъта. Ескумæ фæлледздзæнæн, ергæ дæр мæ нæбал 
искæндзинайтæ, — зæгъгæ, загъта. 
1 Нана некебал нецæбæл фарста. Æнæдзоргæй, мæтæ æма 
мæстæйдзагæй агурдта минкъий Муслиймæти. Сауæнгæ æй æр- 
талинги уæнгæ фæййагурдтонцæ, фал некæми неци. Ку æрта- 
164 

лингæ æй, уæд Нана æма æ цæуæт устур астæуарти рæбунтæ 
сæргубуртæ æма мæтъæлæй бадтæнцæ. Алкæмæ дæр си, æнæне- 
ци дзоргæй, адтæй Муслиймæтбæл мæтæ æма аллихузон сагъæ- 
стæ. Алке дæр си кодта, аллихузон гъудитæ. Еу цæйдæрбæрцæ 
рæстæги фæсте Сахъман Нанай бафарста: 
— Нана, æвæдзи, уæлæ Задæлескæ æма Донифарсмæ фæц- 
цæун гъæуй. Уонæй ескумæ кæд фæллигъдæй, миййаг? 
Еци гьуди Нанайæн æхемæ дæр адтæй. Фал ходуйнагæй тар- 
стæй. Гъома Нанай сувæллæнтти уавæр лæгъуз æй ма ин фæй- 
нердæмæ ледзунцæ, сæхе маруни уæнгæ æрхъæрттæнцæ, зæгъ- 
гæ, уæхæн æнаккаг хабарæй хъæбæр тарстæй. Уомæ гæсгæ ба, 
Сахъмани фæндонбæл равардта цубур дзуапп: 
— Уонæй ескумæ кæд фæллигъдæй, уæд ин тæссаг бæргæ 
нæй. Æндæр бæлах ибæл ку не ’рцæуидæ, мæ тас уомæй æй. 
Дзæвгарæ рæстæг бабæй бадтæнцæ, æнæнеци дзоргæй. Фал 
æрæгиау Бæлсæг хъæбæр карз æма мæстгун гъæлæси уагæй 
загъта: 
— Нана, не ’хсæн нæбæзгитæ æма нæмуйнæгтæ фæззиндтæй. 
Зæгъæн, мæнæ Ацæмæз. Æзинæ ду ами ку нæ адтæ, уæд Мус- 
лиймæти хъæбæр бафхуардта. Нæмгæ дæр æй фæккодта. Не 
’хсæн уæхæн хилкъахгутæ æма æфхуæргутæ ку уа, уæд нæ гъуд- 
дæгтæ куддитæ уодзæнæнцæ? 
Нана хуарз лæдæрдтæй, уой бæрцæ зæрдрист сувæллæнтти 
æхсæн æ алли дзурд, æ алли æзмæлд æма гъуддагæн дæр ци 
устур æхедундзийнадæ ес, уой. Хуарз лæдæрдтæй, еуей фарс 
ку рахуæца, инней нихмæ ба карз ку исдзора, уæд нихмæдзий- 
нæдтæ карздæр æма æгъатирдæр ке кодтайонцæ, уой. Хуарз 
лæдæрдтæй, фудгин ка æй, е дæр æхе раст æнгъæл ке æй æма 
Нанамæ æфхуæрд æнгъæл ке нæ кæсуй, Нанамæ æ фарс фæу- 
ун æнгъæл ке кæсуй, уони. Уомæ гæсгæ ба дзæвгарæ рæстæг 
неци дзурдта. Мæтъæл æма мæтæхуз бад кодта. Фæндæ æй 
адтæй, сувæллæнттæ, уæлдайдæр ба, сæ хестæртæ сæхуæдтæ 
куд дзурдтайонцæ фудгинтæн сæ фудтæ куд загътайонцæ, е ба 
син сæ еугурей дæр лигъз надбæл куд аразтайдæ, е. Нана ку 
неци дзурдта, уæд Гудза æхе нæбал бауорæдта æма Ацæмæзи 
бафарста: 
— Дæхе ци нигъгъос кодтай? Фудгин ду ку дæ, бæлахтæ дæу 
бæлахтæ ку æнцæ, уæд ци нигъгьос дæ?! Муслиймæт ести ку 
кæна, уæд дæ мæ дæндæгутæй ке бахсиндзæнæн, уой нæ лæдæ- 
рис?! 
— Хъæбæр раст зæгъуй Гудза. Æз дæр дин уотæ зæгъун! — 
гъæрæй исдзурдта Сахъман дæр. 
165 

— Барæнтæ, барæнтæ. Цæмæ æй бафхуæрдта, уой бал нин 
зæгъæд Ацæмæз, — загъта Нана. 
— Æдули хæрæг мæ исхудта æма уомæ, — дзуапп равардта 
Ацæмæз. 
— Æма ци? Уобæл ба уотæ æфхуæргæ адтæй? Нæ инис, ци 
дзуапп равардта, уой?! — исгъæртæ кодта Сахъман. 
— Ци уæ гъæуй мæнæй, ци мин кæнун кæнтæ? Гъо, фудгин 
дæн! Нуртæкки æз дæр рандæ уодзæнæн ардигки æма мæ нæ- 
бал иссердзинайтæ! Хуарз, бакæндзæнæн куд загътон, уотæ! — 
гъæрæй, кæунгъæлæсæй, æ цæстисугтæ калгæй, загъта Ацæ- 
мæз, уæдта фæггæпп кодта æма, тагъд-тагъдæй, фендæбилæ 
æй лæгæтæй. 
— Сахъман, Æхсарæ! Тагъд, расоретæ æй æма æй фæстæмæ 
æрбакæнтæ! — фæгъгъæр кодта Нана æма æхуæдæг дæр лæгæ- 
тæй фендæбилæ æй биццеути фæдбæл. 
Сахъман, Æхсарæ æма ма никкидæр кадæртæ, «Ацæмæз, æр- 
лæууæ!, Ацæмæз, æрлæууæ!», — зæгъгæ, гъæргæнгæй расурд- 
тонцæ Ацæмæзи, фал — кунæг нæ. Ацæмæз лигъдæй сирдау æма 
уайтагъддæр гъæдбуни, талинги æрбайсавдæй. Бæлæстæ æма 
къотæрти бунти ку фæййаууон æй, уæдта сабургай цæун рай- 
дæдта æма нифтудæй Ирæфмæ хæстæг еу устур дорти æхсæн- 
тæмæ. Еци устур дортæй еуей сæрмæ исхизтæй æма дори сæр- 
бæл ци арф æрдæгсор кæрдæгутæ адтæй, уони æхсæн æнцад 
исбадтæй. 
Нана æма хестæр фæсевæд, уой дæр æма Муслиймæти дæр 
нæзи цирæгъти хæццæ агурдтонцæ æма агурдтонцæ, сæ нæмт- 
тæй сæмæ гъæр дзоргæй. Ацæмæз ци дорбæл бадтæй, уой рæ- 
бунмæ дæр æрхъæрттæнцæ. Ацæмæз сæ идта, сæ дзубанди, 
сæ гъæр син игъуста, фал неци исдзурдта. Агоргутæ фæййа- 
гурдтонцæ æмбесæхсæвæмæ, уæдта рандæнцæ сæ лæгæтмæ. 
Ацæмæз ба дори сæрбæл фæббадтæй сæуми уæнгæ. Хуарз æма 
сæрдæ адтæй, гъар æхсæвæ адтæй, уæдта кæрдæг сор æма 
арф адтæй ма си æхе æрæмбарзта. Не ’суазал æй. Сæумæ 
куддæр фæррохс æй, уотæ бабæй Нана æма æ фæсевæд аго- 
рун райдæдтонцæ. 
Ацæмæзи зæрди ба фиццаг æхе Ирæфи багæлдзун адтæй, 
уой туххæн æма уомæй уотæ, уой бæлахæй Муслиймæт æхе 
Ирæфи багæлста. Фал гъуддæгтæ уотæ æверхъау нæ рауа- 
дæнцæ. Дори сæрæй ку æрхизтæй сæумæ æма Ирæф æрдæмæ 
ку рараст æй, уæд хæрхæмбæлд фæккодта Муслиймæти хæц- 
цæ. Муслиймæт бадтæй еу бæласи буни сифтæ æма фæсæлтти 
лæвæрæнтæбæл æма кудтæй, хъæбæр нийвайгæй, æма ехæн- 
166 

резæ кæнгæй. Ацæмæзику раидта, уæд æ кæун фæууагъта 
æма исдзурдта: 
— Ехæнæй мæлун. Ехæнæй æма æстонгæй мæлун. 
Ацæмæз имæ бауадæй. Æ сунтæ, æ ростæ, æ къохтæ æма ин 
æ къæхтæ æуурститæ кодта. «Ма тæрсæ, нуртæккæ исгъар уод- 
зæнæ», зæгъгæ ин зæрдитæ æвардта. Уæдта æй æ гъæбеси фæк- 
кодта æма æй тухæй-фудти хæссун райдæдта уæлæмæ, уæлби- 
лæмæ, сæ лæгæт æрдæмæ. Дзæбæх æй ке нæ фæразта, уомæ 
гæсгæ ин æхе дæр цæун кодта, фал æ къæхтæ дзæбæх нæ кус- 
тонцæ. Æ буни фæттасионцæ æма æрбабадидæ, кæугæ-инæф- 
гæй. Дзæвгарæ фæттохæнтæ кæнгæй æй, исхъæртун кодта уæл- 
билæмæ, æрдозæмæ æма уордигки ба агоргутæмæ нигьгъæр кодта: 
— Мæнæ ами ан Муслиймæти хæццæ, рацотæ! Мабал нæ 
агоретæ, мæнæ ами ан, рацотæ! 
Агоргутæ сæмæ уайтагъддæр æрбахъæрттæнцæ, цийнæгæн- 
гæй. Цийнæ сæбæл кодтонцæ, хъуритæ æма батæ син кодтонцæ. 
Æхсарæ Муслиймæти æ гъæбеси фæккодта æма æй тагъд-тагъ- 
дæй хаста сæ лæгæтмæ. Иннетæ ба æ фæдбæл, аллихузи игъæл- 
дзæг дзубандитæ кæнгæй, уадæнцæ. Сæ фæдбæл цудæй Ацæ- 
мæз дæр. 
Уалинмæ еу æндæр рауæнæй фæззиндтæй Нана дæр цалдæр 
биццеуей хæццæ. Муслиймæт æма Ацæмæзи раингæй, æ ций- 
нæн кæрон нæбал адтæй. Æ билтæй ходгæ кодта, æ цæстисугтæ 
ба гæр-гæрæй уадæнцæ. Цæугæ ба кодта тагъд-тагъд, æ къохтæ 
нирразмæ кæнгæй, æ уорсдзиккотæ ба æ цæсгонбæл æркæлион- 
цæ, уотемæй. Ку сæмæ æрбахъæрттæй, уæд æ еу къохæй Мус- 
лиймæти, е ’ннæ къохæй ба Ацæмæзи æ гъæбесмæ нилхъивта 
æма син кезугай хъуритæ, батæ кодта, «мæ зæрддæгтæ, мæ хори 
тунтæ», — зæгъгæ, син дзоргæй. Минкъий фæстæдæр, сæ лæ- 
гæтмæ иссæугæй, Нана Муслиймæти къæхтæ æма къохтæ гъар 
дони ниддардта. Тæвдæ цумуйнаг ин бацумун кодта, уæдта æй 
æндегæй, хори гъармæ, нимæти тугъдæй æрбахуссун кодта, цæ- 
мæй дзæбæх рахед кодтайдæ æма и уазал æ бауæрæй рандæ 
адтайдæ хеди хæццæ. 
Ацæмæзæн неци адтæй, не суазал кодта, фал уæддæр уомæн 
дæр гъар цумуйнаг бацумун кодта, уæдта ин нифс, федаргæнæн 
зæгъдтитæ кодта: 
— Хуцауæй боз, фидбилизтæй фæййервазтан. Нæ гъуддæгтæ 
тæссаг уавæртæй фæййервазтæнцæ. Фал уæхæн рæдуд миутæ 
ба макæдбал бакæнæ. Нур нин ду, кенæ Муслиймæт ести ку 
кодтайайтæ, уæд нæ еугур цард дæр æнамонд æма æнадæ нæ 
кодтайдæ? Ду ма биццеу дæ æма дæ рæдудбæл рæдуд æфтауни 
бæсти сæ еуварс æма раст кæнæ. Лæгъуз дзорун, еске ниццæ- 
167 

вун, еске бафхуæрун ба лæгъуз адæймаги минеуæг æй, фуддзи- 
найдæ æй, æма сæ макæдбал бакæиæ, хуарз? 
— Хуарз, Нана, хуарз, — загъта Ацæмæз федарæй æма имæ 
фæлмæн идзулд бакæнгæй. 
Нана аци цауи фæдбæл хъæбæр федарæй балæдæрдтæй, æ 
сувæллæнтти хæццæ, æ сувæллæнтти æхсæн æй зундгин æма 
устур гъомбæладон куст кæнун ке гъæуй, уой. Балæдæрдтæй, 
берæ аллихузон гъомбæладон мадзæлттæ, фæрæзнитæ æма æй 
архæйдтитæ кæнун ке гъæуй, уой. Балæдæрдтæй, уотид зунд- 
гин, зæрддагон дзубандитæ фагæ ке нæ æнцæ, уой. Фал бал 
мæнæ нур, æ еугур фæсевæди хæццæ фæсæхсæвæр астæуарти 
фарсмæ ку сбадтæнцæ, уæд зундамунд, фудтæ æргомгæнæг æма 
ихæслæвæрдтити дзубандитæ нæ кодта. Еци дзубандитæ æма 
фæрæзнитæбæл æй басагъæс кæнун гъудæй хъæбæр лæмбунæг 
æма сæмæ абони цæттæ нæма адтæй. 
Нур ба бал син дзурдта Аланти рагон, историон хабæрттæ. 
Æримиста син, кæддæр Алантæ, далæ цæугæдон Донæй ардæмæ 
ци зæнхитæ ес, уонæбæл ке цардæнцæ. Сæ рæбун цæрæг адæм- 
тæ æма паддзахæдтæй Алантæй фулдæр æма тухгиндæр куд неке 
адтæй. Куд сæмæ не ’рбандиудта тохунмæ еци рæстæги æгас 
дуйнебæл устурдæр, тухгиндæр паддзахадæ — Рими империй 
император Нерон дæр истохунмæ æма æхуæдæг æхе куд рамар- 
дта. Берæ хабæрттæ син фæдздзурдта, Аланти тæккæ зундгин- 
дæр æма бæгъатæрдæр Паддзах — Дергулели æма Алантæ уой 
дзамани куд еу æма тухгин адтæнцæ, уони туххæй дæр. 
— Æцæг адтæй, æви мæнгæ — нæ зонун, фал, дан, Аланти 
бæстæ Дергулели дзамани ци зæнхитæ ахæста, уомæн æй æ еу 
кæронæй е ’ннемæ бæхтæбæл цæун багъæуидæ мæи бæрцæ. Фал 
загъд ку зæгъидæ, унаффæ ку рахæссидæ, уæдта сæ еугур Алан- 
ти адæмтæ дæр базонионцæ еу æрсæумæй-иннемæ, — дзурдта 
Нана. 
— Уой бон куд нæ бацайдæ Тæмерлани æфсæдти дæр ниддæ- 
рæн кæнун? — бафарста æй Бæлсæг. 
— Дзорун дæр ибæл нæ гъæуй. Дергулели æфсæдтæ Тæмер- 
лани æфсæдти бунтон цагъд никкодтайонцæ, еу дæр си нæбал 
байзадайдæ. Æхецæй ба ин исаразтайдæ уацайраг — бæхгæс, — 
дзуапп равардта Нана æма ин æ дзуаппбæл еугурæй дæр игъæл- 
дзæгæй ниххудтæнцæ. 
— Нана, ести зæронд, рагон таурæхъ нин радзорай, — бакод- 
та, еуварс бадгæй, Гудза. 
) Нана ниссагъæси æй, уæдта райдæдта: 
— Нæ зонун, циуавæр таурæхъ уин радзорон? Алантæмæ, 
мах адæммæ берæ устур æма дессаг таурæхътæ адтæй. Æмбурд- 
168 

гæнгæ цудæнцæ æма нин байзадæнцæ нæ рагфиддæлтæ — Скиф- 
тæй дæр æма не ’ригон фиддæлтæй дæр. Нæ нанатæ æма нин сæ 
нæ бабатæ ку дзорионцæ, уæд сæмæ æнæгъæнæ æхсæвгæйттæ 
игьосунæй нæ бафсæдианæ. Адтæй нæмæ Уадмеритæ æма Гæ- 
мерити таурæхътæ, Нарти устур æма берæ таурæхътæ, Хъæ- 
стийтæ æма Зианти таурæхътæ, Гунтæ æма Манголти хæццæ 
тохи таурæхътæ. Аци бонæй фæстæмæ уин си ахид еститæ дзор- 
дзæнæн. Нур ба бал уин радзордзæнæн Нивтæиуарæг силгоймаг 
изæди таурæхъ. Рагон, дзæбæх таурæхъ æй: 
— Еу кæми адтæй, уоми Хуцау фæдздзурдта æ силгоймаг 
изæдтæй еуемæ æма ин загъта: 
Мæнæ дин æртæ уорс минкъий дори, — амонди дортæ æнцæ. 
Мæнæ ба дин æртæ минкъий сау дори — æнамонди дортæ. Дууæ 
дзæкъолеми сæ ниввæрæ, цо зæнхæмæ æма сæ хуарзгæнгутæ 
æма фудгæнгутæбæл байуарæ. Амонди дортæ раттæ хуæрзгæн- 
гутæн, æнамонди дортæ ба — фудгæнгутæн. Рæдуд лæвæрд си 
макæмæн маци ракæнæ. Минкъий рæдуд дæр уой фæсте мæнæн 
масти хуасæ уодзæнæй. Амонди дортæ кæмæн радтай, етæ мæ 
зæнхæбæл амæндтæ итаунмæ гъæудзæнæнцæ. Æнамонди дортæ 
кæмæн радтай, етæ ба — æнамæндтæ итаунмæ. 
Силгоймаг изæд æртахтæй зæнхæмæ æма мæгургор силгой- 
маги хузи еу гъæздуги тургъæмæ бацудæй. Бацудæй æма, æ къох- 
ти армитъæпæнтæ размæ даргæй, «фæттæрегъæд кæнтæ, æстонг 
дæн, еу къæбæр мин раттетæ», — зæгъгæ, дзоргæй, тургъи астæу 
æрлæудтæй. Гъæздуг лæг æй ку раидта, уæд имæ тузмæгæй ра- 
уадæй æма ибæл исгъæртæ кодта: 
— Тагъд мæ тургъæй фæддунд уо! Фæддунд уо, цалинмæ 
дæбæл мæ гъиггаг куйтæ нæма рансистон, уæдмæ! 
Ци гæнæн адтæй изæд силгоймагæн. Тагъдгомау фендæбилæ 
æй гъæздуги тургъæй, фал ин æнамонди сау минкъий дор ба æ 
колдуари рæбунмæ ниггæлста. 
Гъæздуги тургъæй дзæвгарæ ку раеуварс æй, уæд æй фæсте- 
гæй еу æригон лæхъуæн расурдта, бауордта æма ин, кæрдзиии 
губорæ æма цигъди къæрт дæтгæй, загъта: 
— Нæ мадихай, æз уæртæ еци гъæздуг тогцъири лæстдзæрæн 
дæн, фиййауæй имæ косун. Фæййидтон, къæбæр раттуни бæсти 
дæ куд бафхуардта, уой. Уомæн Хуцау тæрхонгæнæг фæууæд, 
фал мин мæнæ мæ рæфтади кæрдзин æма цигъди морæ ба рай- 
сæ, æз еститæ кæндзæнæн, æстонгæй мæхе на ниууадздзæнæн. 
Мæгургор силгоймаг лæхъуæнæн хъæбæр райарфитæ кодта, 
уæдта ин æ фудхуз, æфхуæрдхуз галеу къохæй райста æ лæвар, 
æ рахес къохæй ба ин амонди минкъий уорс дор равардта æма 
ин карзæй бафæдзахста: 
169 

— Мæнæ дзæбæх лæхъуæн, маймаиддæр аци дор ма фесафæ, 
макæмæн æй радтæ макæддæр, дæ уодау æй гъæуай кæнæ — дæ 
амонди дор æй. 
Фиййау ирд цæсгон æма игъæлдзæг зæрдæй раздахтæй гъæз- 
дугмæ, Изæд силгоймаг ба идарддæр æ балций кой кодта. Цæй- 
бæрцæ æма кумæти фæццудæй, ка ’й зонуй, фал еу афони еу 
устур гъæумæ бафтудæй. Æхе мæгур, æстонг, дивилдун, дзæ- 
гъæл биццеухуз искодта, уотемæй гъæуи Нихæси еу дорбæл мæ- 
гургори бад кодта. Беретæ æ фæрсти рацо-бацо кодтонцæ, фал 
ибæл, цума æй нæ идтонцæ, уоййау еувæрсти евгъудæнцæ. Ид- 
тонцæ æй гъæздугутæ дæр, уæйæгæнгутæ дæр, Хуцаумæ ковгу- 
тæ дæр, аллихузи адæмтæ дæр, фал имæ е рух неке хатта. Уалин- 
мæ ин гъæугæрон еу мæгур къæси мæгур цæрæг, фондз седзæ- 
рей мадæн æ сувæллæнттæй еу æ хабар радзурдта. 
Седзæрти мадæ айтæ-уойтæ нæбал фæккодта, еци фæдбæл 
балæудтæй мæгургор биццеуи сæргъи, æ къохбæл ин фæххуæс- 
тæй, хæдзарæмæ æй æрхудта æма ин загъта: 
— Ка дæ, кæцæй дæ, ци дæ — нæ зонун. Фал æстонг æма 
уазал дæ. Мæнæ дин мæ хæдзари седзæрти æмхузæн — гъар, мæ 
седзæрти æмхузæн — хуæрдæ. Хуцау хуарз æй, кæд дæумæ дæр 
æма мæн седзæртæмæ дæр ести нивæ разинна, уæд уазал æма 
æстонгæй нæ батухссинан. 
Биццеу æрæхсæвеуат кодта седзæргæсмæ. Дзæбæх, рæсугъд 
дзубандитæ фæккодтонцæ, дзæбæх æхсæвæр искодтонцæ, гъар 
хуссæнти æй ниххуссун кодтонцæ, сæумæ ба хъæбæр раги, та- 
лингæ ма адтæй, уæд фестадæй æма ранæхстæр уогæй, седзæр- 
гæсæн загъта: 
— Мæн цæун гъæуй. Хуцауæй æрвист дæн адæммæ, берæ 
гъуддæгтæ ма мæмæ кæсуй. Мæнæ дин амонди дор, Хуцауи 
лæвар. Абонæй фæстæмæ амондгун уодзинайтæ. Маймаиддæр 
æй маци фæккæнтæ, макæмæ æй радтæ, хуæрзбон. 
Седзæргæс амонди дор райста цийнæйдзагæй æма æй æ 
хæдзари бафснайдта, биццеу ба, идауæг силгоймаг фестгæй, 
идарддæр рандæй. 
Еу æндæр гъæугæрон ибæл изæрдалингти фембалдæй æд- 
уæсгъог тæрæг рацæргæ лæг. Гъог æма уæс тардта фæснæдтæ- 
фæснæдтæ, хъæбæр гъезæмæрттæ кæнгæй. Надбæл ести бæлц- 
цон ку раинидæ, уæдта фæсаууонмæ рацæуидæ æма æхе нирри- 
мæхсидæ. Гъогтæрæг давæг ке æй, уой силгоймаг изæд балæ- 
дæ^ттæй æма имæ, æхе биццеуи хузи ракæнгæй, исдзурдта: 
— Хуарз лæг, хъæбæр гъезæмæрттæ кæнис æма дин ку фен- 
хус кæнинæ уотæ мæ фæндуй. 
170 

— Ка дæ æма кумæ цæуæг биццеу дæ? — рафарста æй давæг. 
— Дзæгъæл дæн, къæбæргор хæтун гъæутæбæл, — дзуапп 
равардта биццеу. 
— Гъа-а, фахъæра дæ. Мадта хуарз, фенхус мин кæнæ, тæс- 
саг нæ дæ, — загъта давæг æма еумæ æдуæсгъог исхъæртун 
кодтонцæ еу гъæумæ. Гъæугæрон æй давæг æ хæдзарæмæ фæм- 
медæг кодта, биццеуи ба еу сæрисæфæн къахнадбæл фæййа- 
рæзта æма рарвиста, гъудитæ кæнгæй: «Цæуæд сæрсæфæн над- 
бæл æма, кенæ æхуæдæг билæй рахаудзæнæй ескæми, кенæ ба 
æй берæгътæ бахуæрдзæнæнцæ, гъогдавди туххæй мæ æвде- 
сæн нæ гъæуй». 
Биццеу, силгоймаг Изæд фестгæй, еу минкъий фæстæдæр 
фæстæмæ æрбаздахтæй, гъогдавæги колдуари тургъæмæ æна- 
монди сау дор багæлста æма идарддæр рандæй. Рандæй æма 
зилдæй берæ гъæутæ, берæ уотæрдтæ, берæ фæндæгтæбæл. Не 
’мбалдæй, амонди æма æнамонди фæстаг дортæ кæмæн равард- 
тайдæ, уæхæнттæбæл. 
Уалæнги еу фæндагбæл фембалдæй еу силгоймагбæл. Сил- 
гоймаг, æхуæдæг æнæбаргъон уогæй, æ рагъи хаста æдсувæллон 
авдæнæ, æ фарсмæ ба ма худта фондзаздзуд цъигъин. Дзæвгарæ 
идæрддзæг рацæуидæ, уæдта æруолæфидæ, уотемæй, гъезæмæр- 
ттæ кæнгæй цудæй. Силгоймаг изæд ин салам равардта, уæдта 
æй, авдæнæ хæссунмæ ин æнхусгæнгæй, бафарста: 
— Ка дæ, кæцæй æма кумæ цæуис? 
Силгоймаг хæкъурццæй никкудтæй, æ цæстисугтæ гæр-гæ- 
рæй æруадæнцæ, уæдта загъта: 
— Хуцаумæ дæр æнæраст гъуддæгтæ æма рæдудтитæ ес. 
Мæнæ мæн гъезæмæрттæ æма масти æвдулунмæ цæмæ исæнту- 
сун кодта? Мæнæ мин мæ сувæллæнтти се ’намондæн цæмæ исæн- 
тусун кодта? Мæ лæг мæбæл æндæр уосæ æрхудта, мæн ба «дзæ- 
бæхæй рандæ уо!», зæгъгæ ратардта æма мæнæ цæун мæ цæгат- 
мæ. Фал мин цæгат дæр хузæнон нæййес. Еунæг зæронд мадæ 
мин ес æма е дæр незгун æй. Еу далиси къах, еу хуари тæпп имæ 
нæййес. Цæмæй цæрдзинан, мæнæ мæ сувæллæнттæ ци хуæр- 
дзæнæнцæ — нæ зонун. Мæнæ мæ сувæллæнттæ ку нæ уайонцæ, 
уæд дæлæ æгъатир Ирæфи мæхе багæлдзинæ. Фал... Фал мæ 
сувæллæнттæ, мæ мадæ... 
Нецибал дзоргæй, дзæвгарæ фæццудæнцæ æма бахъæрттæн- 
цæ силгоймаги цæгати гъæумæ. Бахастонцæ хæдзарæмæ авдæ- 
нæ, бахудтонцæ сувæллæнтти. Сæйгæ мадæ æма кизгæ, кæугæ- 
кæугæй, кæрæдзей нихъхъуритæ кодтонцæ. Зæронд мадæ су- 
вæллæнттæбæл цийнитæ кодта. Изæд силгоймаг ба æ дзæкъо- 
171 

лæй минкъий уорс дор исласта, седзæрти мадæмæ æй равардта 
æма ин загъта: 
— Æз Хуцауæй æрвист Изæд дæн. Мæнæ дин Хуцауи лæ- 
вар — амонди дор дæттун. Абонæй фæстæмæ уодзæнæ амонд- 
гин æма зæнхæбæл амондитауæг. Æрмæст гъуди кæнæ, аци дор 
макæддæр макæмæ раттæ. Гъæуай æй кæнæ, дæхе уодау. 
Хуæрзбон. 
Седзæргæс силгоймаг цийнæйдзаг æма игъæлдзæгæй байза- 
дæй. Изæд силгоймаг ба ин рандæй æ лæгмæ. Сæ колдуар син 
ку бахуаста, уæд имæ рацудæй еу зулунфий, сурхцæстæ, гуру- 
мухъ арæзтитæ лæг. Силгоймаг ин салам равардта, уæдта æй 
бафарста: 
— Бахатир кæнæ, фал мæ дæ уосæ фæййинун фæндуй. 
Лæг ин салам дæр нæ равардта, уотемæй хæдзарæмæ, медæ- 
мæ багъæр кодта: 
— Гъей, не ’фсийнæ, мæнæ дæмæ дзурдæ уй! 
Рацудæй имæ гургин, нарæгастæу, устур фæстаг æма устур 
реутæ кæбæл адтæй, уæхæн силгоймаг æма изæд силгоймаги, 
салам дæр ин нæ радгæй, бафарста: 
— Ка дæ æма дæ ци гъæуй? 
— Æз иуазæг дæн, — дзуапп равардта изæд силгоймаг. 
Лæги уосæ ин гъæуама «иуазæг — Хуцауи иуазæг æй, медæ- 
мæ нæмæ рацо», зæгъгæ, загътайдæ, фал — кæми. Уой бæсти 
æй, цидæр уæлбекъонхузи, рафарста: 
— Æма дæ ци гъæуй? 
— Неци мæ гъæуй. Аци лæгæн æндæр — хуæрзæгъдау, зунд- 
гин уосæ адтæй æма мæ уой фæййинун фæндæ адтæй, — дзуапп 
равардта изæд силгоймаг. 
— Мæ еци уоси туххæй мæмæ макебал цæуæд! Æд бæдæлт- 
тæ æй æ хæдзарæмæ рарвистон! Мæн æма мæ хæдзари аккаг 
нæ адтæй! — гъæрæй радзурдта и лæг, æ уосæ ба колдуар 
рахгæдта. 
Изæд силгоймаг син æнамонди сау дор сæ колдуари буни 
ниггæлста æма рандæй. Рандæй уæларвмæ æма Хуцауæн, е ’хæ- 
сæвæрдтæ ин куд исæнхæст кодта, еци хабæрттæ радзурдта. 
Нана ку нецибал дзурдта, уæд æй Муслиймæт рафарста: 
— Нана, уобæл и таурæхъ фæцæй? 
— О, мæ хор, о. 
— Æма, цума амонд æма æнамонди дортæ лæвæрд кæмæн 
æрцудæнцæ, етæ ба ци бацæнцæ? — бафарста Гудза. 
-*- Амонди дортæ кæмæн лæвæрд æрцудæнцæ, етæ сæхуæ- 
дæг дæр, сæ цæуæт дæр, сæ иннæ фæлтæртæ дæр, сауæнгæ 
фæндзæймаг фæлтæри уæнгæ амондгинæй фæццардæнцæ æма 
172 

ма цæрунцæ. Уæдта ма амæндтæ итудтонцæ æма итаунцæ адæм- 
ти æхсæн æма сæ амондæй беретæ амондгин кодтонцæ æма кæ- 
нунцæ. 
Æнамонд дортæ кæмæ æрхаудтæнцæ, етæ ба сæхуæдтæ дæр, 
сæ цæуæт æма уони цæуæт дæр æнамондæй фæццардæнцæ. Се 
’намонддзийнадæ итудтонцæ æма итаунцæ иннæ адæмти æхсæн 
дæр. 
Цубурæй, таурæхъи хъаппæ фудæнхæ кæнун ке некæд не- 
кæмæн гъæуй, æрмæстдæр хуарздзийнæдтæ кæнунбæл архайун 
ке гъæуй, е æй. Ескæмæн фидбилиз, еске бафхуæрд ба алкæддæр 
феддон фæуунцæ. Бафедунцæ сæ кенæ е ’скæнгутæ, кенæ ба уонæн 
сæ цæуæт, сæ цæуæти цæуæт. 
— Нана, ци дессаги таурæхъ нин радзурдтай. Ахиддæр нин 
ку дзорисæ уæхæн таурæхътæ, кенæ ести æндæр дессаг хабæрт- 
тæ, уæд куд хуарз уайдæ, — бакодта, хомбериндзæ кæнгæй Бæл- 
сæг. 
— Хуарз, уæ фæндон уин æнхæст кæндзæнæн. Нур ба — хус- 
гæ. Исон изæр ба дзордзинан мæнæ нæ медхурфи цард, кæрæ- 
дзей уарзун, кæрæдземæн æнхус кæнун, хуарз гъуддæгтæ кæнун- 
бæл. Сагъæс кæнтæ исон изæрмæ, — загъта ма Нана. 
Фал Гудза æ фарсмæ бацудæй æма ин, лихстæгæнгæй, загъта: 
— Нана, гæр, уæ царди, дæ кизгон дзамани уæ гъæуи, уæдта 
нæ уæхæн тухгин, разагъди Алантæмæ зартæ ба неци адтæй? 
Заргæ, кафгæ, ести гъæзтитæ ба сæмæ неци адтæй? 
Нана Гудзамæ фæлмæн, рæвдаугæ каст бакодта, æ медбилти 
бахудтæй, уæдта ин æ фарстабæл дзуапп равардта: 
— Берæ, мæ хор, берæ. Берæ зартæ, берæ аллихузон кæфтитæ 
æма нæмæ гъæзтитæ адтæй. Фал етæ дæр нæ адæмти исæвди 
фесавдæнцæ. Нæ гъæуи фæсевæд, уæдта æгас дзиллитæ дæр ахид 
æрæмбурд уийанæ гъæуи астæу еу фæзи æма уоми зарун, кафун, 
рæсугъд таурæхътæ, гъæбесæй хуæцун, еу устур тугулдор идард- 
мæ гæлдзуни еристæй дзæбæх нæхе фегъæлдзæг кæнианæ. 
— Нана, мадта нин еу зар ракæнай, — лихстæ кодта Гудза. 
— Нæ, мæ хор, нæ. Зарун мæ бон нæй. Зарти дзурдтæ феронх 
дæн. Сæ уагæ дæр син феронх дæн. Уæдта разарунæн игъæлдзæг 
уод гъæуй, — бакодта Нана. 
— Нана, мадта нин уæддæр еу зари дзурдтæ радзорай, дессаг 
нæмæ кæсуй, уæди рæстæги нæ фæсевæд ци зартæ кодтонцæ, 
етæ, — лихстæ кодта Гудза. 
— Хуарз, зар нæ рауайдзæнæй куд гъæуй, уотæ, фал уин 
уæддæр заруни хузи, еу зарди дзурдтæ 6а дзорун, — загъта Нана 
æма сабур гъæлæси уагæй низзардта: 
173 

Кумæй Хъобанмæ, гъей, 
Кумæй Хъобанмæ, гъей! 
Нсе сахъ лæхъуæнтæ, гъей, 
Ку ’сфардсег унцсе, гъей! 
Сугъзæрийнитæ, гъей, 
Ирд хъоласгутæ, гъей! 
Ку рахæссунцæ, гъей, 
Ссе сах рæсугъдтæй ба, гъей! 
Уарзондзийнадсе, гъей! 
Ку ’сфелауидсе, гъей! 
— Ци хуарз, ци дзæбæх зар æй, Нана. Фал дзурдтæ «Кумæй 
Хъобанмæ» ци амонунцæ, е ба махæн лæдæрд нæй? — загъта 
æма бафарста Бæлсæг. 
— Кумæ æй устур цæугæдои. Мæнæ Ирæф æма Терк еумæ 
цæй асæ æнцæ, уоййасæ дон æй. Мах — Аланти цæугæдон ад- 
тæй. Мæн гъæу уой билгæрон цардæй. Уæдта уой билгæрæнт- 
тæ æнæкæрон берæ алайнæгтæ — дигорæнттæ цардæй. Адтæй 
ма Хъобангом дæр. Ардæмæ хæстæг æй еци ком. Уоми дæр 
алантæ цардæй. Кодтонцæ æвзестæ, æрхи, сугъзæрийни æма 
æндæр æзгъæрти куст. Кодтонцæ хъæматæ, æхсаргæрдтæ, 
фæрæттæ, æхсирфтæ, хъувгъантæ, сугъзæрийнæ къохдарæн- 
тæ, гъоси цæгтæ, рæхистæ, камаритæ æма æндæр хъазар рæ- 
су гъддзийнæдтæ. 
Рауон-цион, бæгъатæр лæхъуæнтæ сæ уарзæнттæн лæвæрт- 
тæ уордигки хастонцæ æма, гъе, уобæл æй аци зар, — дзуапп 
равардта Нана. 
— Нана, ести зар ма нин ракæнай, — лихстæхузи бабæй загъ- 
та Гудзæ. 
Нана фестадæй æма игъæлдзæг гъæлæси уагæй загъта: 
— Берæй, аци æхсæвæ берæй. Хусгæ. Хусгæ еугурæй дæр. 
Еугурæйдæр сæ гъар хуссæнти æрбахустæнцæ. Нана дæр æ 
нимæти буни æрбахустæй æма уайтагъддæр æрбафунæй æй. Фал 
сæумæ ба, талингæ ма адтæй, уотемæй æригъал æй æма нæбал 
фунæй кодта. Архайдта нæуæгæй рафунæй унбæл, фал æ хус- 
сæг фæллигъдæй. Æ сагъæстæ, æ мæтæ адтæнцæ æ берæ алли 
кари цæуæти гъомбæлади фарстатæ. Сагъæстæ кодта циуавæр 
дзурдтæ æма гъудитæ, циуавæр мадзæлттæ иссерун æма аразун 
гъæуй, цæмæй се ’хсæн уа лимæндзийнадæ, уарзондзийнадæ, уа 
сæмæ кæрæдземæн æрмæстдæр хуарз уни, кæрæдзей нимайун, 
æнхус кæнуни, тæрегъæд кæнуни, кæрæдземæн гæдзæ кæнуни 
зундрахаст. Еци сагъæстæ æма берæ фарстатæбæл дзуæппитæ 
ерунбæл гъудитæн имæ æ хуссæнуат равгæ бунат нæбал кастæй. 
174 

Æхе ма еу минкъий фæрразел-базел кодта, уæдта сабургай фес- 
тадæй æма æндæмæ, сæ хуми кæронмæ еу туппурбæл ци хъозæ 
бæласæ адтæй, уой бунмæ рандæй æма, сор хуасгæрцæбæл ис- 
бадгæй, æ сагъæстæ идарддæр кодта. Æхецæн берæ фарстатæ 
лæвардта æма сæбæл аллихузон дзуаппитæ кодта. Æ аллихузон 
сагъæстæ æма гъудити уотæ карз бацудæй æма, хор ке исбæр- 
зонд æй, устур сехуарафонæ ке иссæй, уони дзæбæх нæ балæ- 
дæрдтæй. Æригъал æнцæ æма æ размæ æрбацудæнцæ æ сувæл- 
лæнттæй кадæртæ æма ибæл цийнæ кодтонцæ. Еу дзæвгарæ ма 
рабадтæнцæ ами, уæдта сæ лæгæтмæ æрбаздахтæнцæ æма æй 
Гудза рафарста: 
— Нана, цидæр мæтæхуз дæ? Цæбæлдæр хъæбæр мæтæ, 
уæззау сагъæсти дæ. Уотæ мæтæхуз ефстагмæ фæууис æма ци 
кæнис? 
— Раст зæгъис, æцæгæй дæр уотæ æй, мæ дзæбæх кизгæ. 
Муслиймæт æма Ацæмæзи хæццæ нæбæл æзинæ ци цаутæ ад- 
тæй, етæ мæ устур мæтæ æма устур сагъæсти æфтаунцæ. Ус- 
тур фидбилизтæй фæййервазтан. Минкъийтæбæл нæ аллайа- 
ги хабæрттæ райгъустайонцæ нæ еугур дзиллитæбæл дæр æма 
нæ кадæ æгади бунати исбадтайдæ, кæуйнаг фæцаййанæ æгас 
Дигоргомбæл дæр. Не ’хсæн рахастдзийнæдтæ, гъомбæладон 
фарстатæ, нæ еумæйаг архæйдтитæ æма алке архайд дæр хе- 
цæнæй исбæлвурд кæнун гъæуй æма не ’хсæнæй æфхуæрун- 
дзийнадæ, инæйнондзийнадæ, хилтæ, зæрдихудтитæ раеуварс 
кæнун гъæуй. Хуарз æма ма нин Хуцау рæстæг равардта. 
Фæггæнæнтæ, мадзæлттæ аразæн нин ес. Изæри сæбæл æр- 
дзордзинан. Нур ба цæуæн æма нæ бони хабæрттæ кæнæн, — 
загъта Нана. 
Сехуар искодтонцæ еугурæйдæр. Лæгæт бафснайдтонцæ, 
уæдта Нана æ фæсевæдæй алкæмæн дæр, изæрмæ ци кæнгæ 
æй, уæхæн ихæс равардта. Хестæр лæппотæ рарвиста сог кæ- 
нунмæ. Загъта син, цæмæй дæлæ Ирæфмæ хæстæг ци гъæди 
къох ес, уоми сог цæттæ кæнонцæ, уоми бал сæ хæрхитæ кæ- 
нонцæ. Минкъийдæр биццеутæ æма кизгуттæн ба загъта, цæ- 
мæй дæлæ лигъздзæсти кафун æма зарунбæл сæхе ахур кæ- 
нонцæ. Æхуæдæгга хестæр кизгутти хæццæ ниццудæй дæлби- 
ли тъæпæнмæ æма кæрдтæй, хъæматæй карстонцæ кæрдæг зу- 
мæгмæ хуасæн. 
Астæуккаг лæппотæй ба дууей рарвиста сæгътæ æма фусти 
къуар хезунмæ. Цубурæй, æ аци сæуми ихæслæвæрдтæ рауа- 
дæнцæ уотæ æма еугур бийнонтæ дæр, уæдта си алке дæр гъæу- 
гæ куст, гъæугæ архайд кодта сауæнгæ изæрмæ. Сæрддон бæнт- 
ти, хуарз рæстæг ку уидæ, уæд рæфтад нæ кæниуонцæ. Гъæди, 
175 

игуæрдæнти берæ хуæргæ кæрдæгутæ, берæ рæзæ уидæ æма 
уонæй сæхе ефхастонцæ. Уæдта ма сæ уосонгæмæ дæр еци 
хуæргæ кæрдæгутæ æма рæзæ хастонцæ æма сæ зумæгмæ сор 
кодтонцæ. Мæнæ бал нур дæр сæ лæгæти еу тæрхæгбæл ес цал- 
дæр цургъди сор пусура, сор æнгурзелатæ, æхсимулдзитæ, ха- 
лони къæхтæ, кæурæги, тауæгтъафæ, хъæсхъæсагæ. Бæститæй 
ауигъд æнцæ æма сор кæнунцæ аллихузон рæзи къадотæ æма 
цопæлттæ. Фæззæг ба ма æрæмбурд кæндзæнæнцæ æма сæ тæр- 
хгутæ байдзаг кæндзæнæнцæ соргонд гъæддаг кæрдтутæ, фæт- 
къутæ, æхсинцъæ, уæгъæли, турту, доргæрдту, тæкъузгæ, мур- 
къæ, саууес æма æндæр берæ рæзæй. 
Бон ку фæцæй æма изæрæй ку æрæмбурд æнцæ еугурæй 
дæр, æхсæвæр ку искодтонцæ, уæд бабæй рæнгъитæй æрбад- 
тæнцæ астæуарти фарсмæ. Дзæвгарæ рæстæг неке неци дзурдта. 
Еугурæйдæр бадтæнцæ æнцад æма æдзинæг кастæнцæ артмæ. 
Кастæнцæ, согтæ куд цæфсунсæ æма сæ рохс, сæ гъар куд дæд- 
тунцæ, сæхуæдтæ ба æвзалу æма фунук куд кæнунцæ, уомæ. 
Лæдæрдтæнцæ хуарз адæмтæ дæр, сæ Нана дæр уотæ ке æй, 
уой. Етæ дæр фæццæфсунцæ, сæ гъар æма сæ рохс адæмæн 
раттунцæ, сæхуæдтæ ба фунук фестунцæ. 
Еци сабур бад уæлдай арфдæр гъард кодта Нанай фарстатæ 
æма фарстатæбæл æхе дзуæппити. Нана сабургай фал хъæбæр 
карзæй фарстатæ лæвардта æма сæбæл æхуæдæг дзуæппитæ 
кодта: 
— Царди хуæздæр хуарз циййес? Хуарздзийнæдтæ кæнун! 
Мадта лæгъуздæр-лæгъуздæр ба циййес? Фуддзийнæдтæ кæнун! 
Адæмæй хуарз ка æй? Хуарздзийнæдтæ ка кæнуй, етæ! Мадта 
лæгъузтæ ба ка æнцæ? Фуддзийнæдтæ ка кæнуй, етæ! 
Хуарздзийнæдтæ кæнун, фуддзийнæдтæ ба нæ кæнун алке 
бон дæр æй, æви нæ? Æй, æнæмæнгæ — æй! 
Мадта, мæ сувæллæнттæ — аланти седзæртæ! Аци æхсæвæ 
дæлæ еци артæй расоми кæнæн нæ кæрæдземæн, нæ дигорон 
адæмæн æрмæстдæр хуарздзийнæдтæ ке кæндзинан, уобæл. Ра- 
соми кæнæн, нæ кæрæдземæн фуддзийнæдтæ нæдæр дзурдæй, 
нæдæр цæфæй, нæдæр æндæр ести миуæй ке некæд кæндзинан, 
ке ни некæд неке искæндзæнæй, уобæл. 
Мæ дзæбæх, мæ уарзон цæуæт, мæн фæндуй, цæмæй мæнæ 
аци изæр никкæнайтæ мæнæ ауæхæн соми: «Мах — Аланти 
седзæртæ, еумæ, уæдта алке дæр сæрмагондæй, кæрæдземæн 
фуддзийнæдтæ ке некæддæр, ке нецихузи кæндзинан, æрмæст- 
дæр’ хуарздзийнæдтæ ке кæндзинан, уобæл мæнæ нæ Нанай 
рази дæлæ нæ астæуартæй соми кæнæн, соми кæнæн, соми кæ- 
нæн!» 
176 

Кæд мин мæ аци фæндонбæл арази айтæ, уæд фестетæ æма 
æмгъæлæсæй никкæнтæ аци соми. 
Нанай цæуæт еугурæй дæр фестадæнцæ æма ниссоми код- 
тонцæ: «Мах — Аланти седзæртæ, Нанай цæуæт еумæ, уæдта нæ 
алке дæр сæрмагондæй, кæрæдземæн фуддзийнæдтæ ке некæд- 
дæр, ке нецихузи кæндзинан, æрмæстдæр хуарздзийнæдтæ ке 
кæндзинан, уобæл мæнæ нæ Нанай рази дæлæ нæ астæуартæй 
соми кæнæн, соми кæнæн, соми кæнæн!» 
— Исбадетæ, æма мæмæ идарддæр игъосетæ. 
Фæсевæд исбадтæнцæ æма идарддæр игъустонцæ сæ Нана- 
мæ, фал Нана дзæвгарæ рæстæг неци дзурдта. Æхуæдæг дæр 
исбадтæй æнцад æма артмæ æдзинæг кастæй. Дзæвгарæ рæстæг 
ку рацудæй, уæд Бæлсæг исдзурдта: 
— Нæ уарзон Нана, нæ уарзон мадæ цидæр ма нин зæгъунмæ 
гъавтай æма дæмæ игъосæн. 
Нана Бæлсæгмæ цидæр дирзæг каст ракодта, уæдта феста- 
дæй, æ сабийтæн сæ еугуребæлдæр лæмбунæг, фæлмæн, уарзон 
цæстæнгас радардта æма загъта: 
— Еу бийнонтæ ан. Æнсувæртæ — хуæртæ, айтæ. Аланти се- 
дзæр цæуæт айтæ. Мæн æнæниййергæ сувæллæнттæ айтæ. Еу 
лæгæти цæрæн. Нæ зинтæ, не стонг, нæ хуæрдæ, нæ риститæ, 
нæ цийнитæ, нæ циййес, нæ мæститæ — еумæйаг æнцæ нæ еугу- 
ремæндæр, нæ алкæмæндæр. Нæ еуей рист, нæ еуей маст — нæ 
еугурей рист æма маст æй. Нæ еуей цийнæ æма хуарздзийнадæ 
— нæ еугурей æнцæ. Гъе, уомæ гæсгæ ба кæрæдзей уарзун, кæ- 
рæдземæн æнхус кæнун — нæ алкæмæн дæр æ сæйрагдæр ихæс 
æй. Рæдуйгæ алке дæр кæнуй æма рæдудæн ба хатир, гæдзæ 
кæнун гъæуй. Цæф цæфæй, рист ба ристæй нæ дзæбæх кæнун- 
цæ. Фудæнхæ фудæнхæй нæ еуварс кæнуй. Æнæраст гъуддаг 
æнæраст миуæй нæ раст кæнуй. Фæлмæн ун гъæуй кæрæдзе- 
мæн. Рæстдзийнадæ гъæуй? О. Рæдудтитæ раст кæнун гъæуй? 
О. Фудгæнæгæн æ фуд зæгъун гъæуй? О. Алке дæр раст над- 
бæл аразун гъæуй? О. Фал кутемæй? Фæлмæнæй, æнæмастæй, 
зундгинæй. Мастбæл маст æфтаунæй дууæ масти игуруй. Маст 
мастæй нæ мæлуй. Масти фæдбæл цæуæг рæдуйагæ æй. Ами 
мах æхсæн хуарз гъуддæгтæ ка араза, ка кæна гъæуама? Мах 
нæ еугур дæр. Дзæбæхæй, фæлмæнæй, хуæрззæрдæй, мæн ра- 
замундæй, мæн фæндонæй, мæн аразийæй. Æз уин цалинмæ 
уон, уæдмæ уин æз дæн зундамонæг дæр, ахургæнæг дæр, рæ- 
дуд зæгъæг дæр, тæрхонгæнæг дæр. Неке уи бауадздзæнæн баф- 
хуæрун. Алке дæр уи зонæд федарæй: мæн ка фæрса, мæнмæ ка 
’йгъоса, е некæд фæррæдуйдзæнæй, е фудæнхи некæд бафтуйд- 
зæнæй, е фуддзийнадæ некæд некæмæн искæндзæнæй. Феда- 
12 Малити Батраз 
177 

рæй зонетæ, мах æртæ æма инсæйемæй еуемæн фæйнæ хуарз- 
дзийнади ку фæууæн, уæд имæ æрхаудзæнæй æртæ æма инсæй 
хуарздзийнади. Æма ма уомæй устурдæр хуарздзийнадæ ци уа? 
Мадта мах еумæ нæ алке дæр фудæнхæй ку гъæуай кæнæн, уæд 
ни алкæмæн дæр уодзæнæй æртæ æма инсæй гъæуайгæнæги. 
Æма ма уомæй гъæуайгонд дæр ка уа? 
Гъе уотæ, мæ хортæ. Сумахæн ма уæ цард, уæ фæндæгтæ, 
уæ гъуддæгтæ æнцонæй дæр, зинæй дæр, цийнæй дæр, мастæй 
дæр, разæй æнцæ æма уæ кæрæдзей æнхус, кæсалги дон куд 
гъæуй, уотæ гъæуй, уотæ гъæудзæнæй. Уомæ гæсгæ ба уи алке 
дæр кæрæдзей уарзун, кæрæдзей гъæуай кæнун, кæрæдземæн 
æнхус кæнуни уаг æ зæрди сæйрагдæр уаг искæнæд. 
Уобæл бал Нана фæцæй æ дзубанди. Æ цæуæт имæ игъус- 
тонцæ цæмæдес æма лæмбунæг. Игъосгæй имæ кастæнцæ уотæ 
æгомуг æма дессаг. Сæ еуетæн ма си сæ гъæлæстæ нихгæнун 
дæр феронх æй. Фарстатæ дæр æма си зæгъуйнæгтæ дæр бере- 
тæмæ адтæй, фал нигъгьос æнцæ еугурæй дæр, цалинмæ сæ Нана 
æхуæдæг нæ бафарста: 
— Кæд, миййаг мæ фæндæнттæй, мæ дзубандитæй ести еске 
зæрдæмæ нæ фæццудæй? Кæд уи ескæмæ ести зæгъуйнаг, ести 
фæндон ес — зæгъетæ. 
Дзæвгарæ рæстæг неке неци дзурдта, фал æрæгиау Сулат 
загъта: 
— Нана, мæнмæ гæсгæ, аци дзубандитæ райгурдæнцæ Ацæ- 
мæз ’ма Муслиймæти хабæртти фæдбæл. Æма æз федарæй зæ- 
гъун: уæхæн тæссаг æма æбуалгъ цау нин фæстаг хатт фæууæд. 
Нæ еуæй-еу минкъийтæй уæлдай нæ фулдæр сувæллæнттæ нæ- 
бал ан. Лæдæрун афонæ нин æй, махæн нæ кæрæдземæн фуд- 
загъд кæнæн, нæ кæрæдземæн æфхуæрæн миу, еу — инней ниц- 
цæвæн, фæннæмæн ке нæййес, уой. Не знæгтæй хуарз æфхуæрд 
æрцудан æма ма нæхуæдтæ дæр кæрæдзей ку æфхуæрæн, уæд 
ма уомæй фуддæр ци уа? Уæдта ма нæ Нанай зæрдæ дæр цæмæ 
ресун кæнæн? Минкъий зинтæ, мæститæ æма фудæбæнттæ бав- 
зурста æма æвзаруй, миййаг? Нæ зунд, нæ зæрдитæ, нæ архай- 
ди махæн кæрæдземæн хуарздзийнæдтæ кæнунæй уæлдай гъæ- 
уама маци уа. 
Сулат ку фæцæй дзурд, уæд Нана Муслиймæти бафарста: 
— Ду ба ци зæгъис, куд гъуди кæнис, мæ хори тунæ, мæнæ 
цæбæл дзорæн, уони туххæй? 
— Нанæ, æз еугурей дæр берæ уарзун, мæн дæр еугурæй дæр 
берæ уарзунцæ. Ацæмæз дæр мæ берæ уарзуй. Дæлæ мæ донгон 
ку иссирдта, уæд мæбæл куд ниццийнæ æй, куд мæ гъар кодта, 
куд мин тæрегъæд кодта, куд мæ хаста æ гъæбеси, куд мин зæр- 
178 

дитæ æвардта, уонæй бæрæг адтæй. Гъай-гъай, æз фæррæдуд- 
тæн, ке фæллигъдтæн, уомæй. Уæхæн гъæла миуæ некæдбал 
бакæндзæнæн, — дзуапп равардта Муслиймæт. 
Нана, Муслиймæтмæ кæсгæй æма игъосгæй, æ медбилти 
идзулдæй. Æхцæуæн ин адтæй, минкъий ма уогæй, Муслиймæт 
уотæ зæрдæргъæв, уотæ зундгин ке адтæй, е. Фал æндæр ку 
некебал неци дзурдта, уæдта загъта: 
— Сумах ма æригон фæсевæд айтæ. Уæ даргъ цардæн ма æ 
райдайæни айтæ. Царди уæ цидæр гъæуй æма гъæудзæнæй, 
уони уæ хуарз зонун гъæуй æма цæмæй царди фæстезад, гу- 
мудзатæ ма уайтæ, цæрунгъон, уæхе дарунгъон, кадгин уайтæ, 
уони туххæй ба уи алке дæр хуарз æма федарæй гъæуй зонун: 
хуæруйнæгтæ кæнун; тиллæги æма фонси куст кæнун; курдо- 
ни æма гъæди куст кæнун; цæрттæ, фанс, дарæсæ кæнун; то- 
хæнгæрзтæ кæнун, тохæн дзаумæутти хæццæ дæсни архайун; 
цауæн кæнун; бæхбæл бадун; кафун, зарун, дзорун, уæхе уæз- 
дан дарун; æгъдæуттæ зонун, æнхæст сæ кæнун æма ма никки- 
дæр берæ цидæртæ. Цæмæй сæ зонайтæ, æнхæст кæнайтæ, уой 
туххæй ба сæ ахур кæнун гъæуй. Æз дæр уин æнхус кæндзæ- 
нæн, уæхуæдтæ дæр архаетæ, уæхе æвзаретæ, кæрæдзей ахур 
кæнтæ, кæрæдземæн æнхус кæнтæ, гъæутæмæ цæугæй дæр, 
кæсетæ æма дæсниадæ есетæ. Нæзонунæй бафæрсун, базонун — 
хуæздæр. Уæхе фæстезад ун, нæбæзгитæ ун, байтамалтæ, маго- 
сатæ, æнацъагъуæ ун ма бауахтæ. Гъæуама алли гъуддæгти дæр 
махæн алкæми дæр нæ хуарзи кой цæуа. Маке нæбæл хода, 
маке ни рагъаст кæна. 
Æма æцæгæйдæр уотæ рауадæй. Нанай цæуæт адтæнцæ ко- 
сагæ, игьæлдзæг, æгъдаугун, курдиадгин. Сæ хуарз кой, сæ кадæ 
идæрдтæбæл игъустæй. 
* * * 
Раевгъудæй ма никкидæр еу анз. Еу уазал зумæг бабæй фæ- 
цæй. Рандæй æнæздæхгæ тар евгъудмæ. Фæцæнцæ зуймон уазал 
гъезæмæрттæ æма зиндзийнæдтæ. Ралæудтæй рæсугъд, фæлмæн 
æма гъар уалдзæг. Хори дзæбæх тавдæй зæнхæ исгъар æй. Æр- 
дзæ æригъал æй. Кæрдæг цъæх-цъæхид исæрттивта. Дзæкъоло- 
ни æма æндæр рагацау деденгутæ цардмондаг идзулд кодтонцæ. 
Бæлæсти æригон цъæх сифтæ сæ фæлмæн уадæлттæ хори гъар 
тунтæмæ фæлмæн тавтонцæ æма идзулдæнцæ. Рæзæ бæлæстæн 
ба зад деденæгæй сæ къадотæ æрзæбæлттæ æнцæ. Уæлдай рæ- 
сугъд æма уæлдай цардмондаг адтæй, куд алли уалдзæг, уотæ 
нур дæр Морги æрдзæ. Æми æрдзæ уæлдай рæсугъддæр æма 
179 

уæлдай гъæздугдæр æй Дигоргоми иннæ бæстихæйттæй. Ами 
æрдзи уалдзигон рæсугъддзийнадæ уæлдай цæмæдессаг æй. Уотæ 
си адтæй еци уалдзæг дæр. 
Æрдзи æригъали хæццæ си æригъал æй Нанай берæ сувæл- 
лæнтти цард дæр. Сæ зуймон бæзгин æма уæззау дарæстæ ра- 
калдтонцæ. Сæ рæуæг дарæсти сæ лæгæтæй æрдзи гъæбесмæ 
тундзун райдæдтонцæ. Къуæрттæ-къуæрттæй си ка цъæх зæл- 
дæбæл ратъæбæрт-батъæбæрт кодта, ка ба си хуæрунмæ бæзгæ 
кæрдæгдзауæн кодта. Тудтонцæ æма хуардтонцæ æхсимулдзи, 
æнгурзелæй, тауæгтъафи сифтæ. Минкъийдæр кизгуттæ ба сæ 
къохидзæгтæ деденгутæ тудтонцæ æма сæ сæ Нанайæн лæвард- 
тонцæ. 
Сæ Нанайæн уони индæй æ зæрдæ исигъæлдзæг уидæ. Еувар- 
сæй сæмæ кæсгæй, æ медбилти байдзулидæ æма æхецæн цийнæ- 
гæнгæй бакæнидæ: «Нæ, бунтон æнамонд нæ разиндтæн, дзæ- 
гъæли нæ цæрун, дзæгъæли нæ ’нцæ мæ гъезæмæрттæ, нæ исæс- 
къундзæнæй нæ Аланти, нæ Дигори дзилагæ». 
Уæлдай æхсицгон ба ин уидæ, «Нана, Нана, æз дæ берæ 
уарзун», зæгъгæ, имæ ку дзорионцæ, уæд. Æма куд нæ. Бони 
æндæргъци имæ æ берæ сувæллæнттæй алке дæр уæддæр инсæй 
хаттей бæрцæ исдзоридæ «Нана», зæгъгæ, æма ин е куд нæ уидæ 
æхцæуæн? 
Æ цийнæн кæрæнттæ нæбал уидæ, уæлдайдæр æ «цæуæти» 
хестæрти индæй. Етæ еститæ ку косионцæ, ести гъуддæгтæ ку 
кæнионцæ, уæд сæмæ кæсунæй не ’фсастæй. Уæлдай цийнæ ба 
Сахъман æма Сулатбæл кодта. Сахъман иссæй бæрзонд, фæтæн- 
усхъæ, тухгин лæхъуæн. Адтæй сабурзунд, уæздан æма мадзо- 
ра. Нана ин цидæриддæр зæгъидæ, уой алкæддæр æнхæст код- 
та. Фæстæмæ имæ некæд исдзурдта. Еугур сувæллæнттæн дæр 
адтæй фæнзуйнаг хестæр æма имæ хестæрау, игъустонцæ еугу- 
рæй дæр, æ хуарздзийнæдтæ ин фæнзтонцæ. 
Бунтон рæсугъд кизгæ иссæй Сулат дæр. Æ Нана имæ кæсу- 
нæй дæр не ’фсастæй. Æ сæнтсау дзиккотæ фæстæмæ ку æрфа- 
сидæ æма æ даргъ цъоппин пъолций цъæх зæлдæбæл ку рацæ- 
уидæ, уæд æй изæди къалеу исхонун æмбæлидæ. Æ нарæг даргъ 
астæу, е ставдгомау даргъ къабæзтæ, æ бæрзонд реутæ, æ сау- 
лагъз цæсгон ами æрдзи хæццæ уотæ рæсугъд федудтонцæ æма 
дессаг. 
«Уонæмæ кæсгæй, Нана цидæр мæтæ æма сагъæсти бафтуи- 
дæ.> «Мæ цæуæти» хестæртæ уосгор лæхъуæнтæ æма киндздзон 
кизгуттæ кæнун райдæдтонцæ. Се ’хсæн уарзондзийнадæ дæр 
æнæ æвзургæ нæ уодзæнæй. Еске си ку фæррæдуйа, уомæй дæр 
180 

тæссаг æй. Сæ идарддæри хъисмæтбæл син сагъæс кæнун гъæ- 
уй», — берæ хæтти кодта уæхæн гъудитæ Нана. 
Æма зундгин Нана хумæтæги нæ кодта уæхæн гъудитæ. Ба- 
уарзтонцæ кæрæдзей Сахъман æма Сулат. Кæрæдзей бакодтон- 
цæ сосæг, фал содзгæ уарзт. Кæрæдземæ фенгаст уогæй си алке 
зæрди дæр исцерен кæнидæ уарзти пеллон. Сæ цæсгæнттæ фур 
уарзтæй бадиз-диз кæнионцæ. Куд фæстæдæр, уотæ сæ уарзти 
тæгтæ кæрæдземæ тухгинæй-тухгиндæр æлвастонцæ. Сæ дууæ 
дæр кæрæдзей ке уарзунцæ, уой лæдæрдтæнцæ, фал сæхе дард- 
тонцæ, куд æнсувæр æма хуæрæ, уотæ. Сæ еу дæр æма иннæ 
дæр æ уарзти хабæрттæ арф æхгæдæй дардта æ уоди арфи. Ар- 
хайдта си алке дæр, цæмæй ин æ уарзтбæл маке фæггурусхæ 
адтайдæ, уобæл. Фал зингæн армитъæпæни берæ дарæн нæй- 
йес. Сæ уарзт куд карзæй-карздæр кодта, уотæ карзæй-карздæр 
кодтонцæ сæ бæлдтитæ кæрæдзей хæццæ фембæлдмæ æма кæ- 
рæдземæн «уарзун дæ», зæгъгæ, еци адгин æма рæсугъд загъд 
зæгъунмæ. 
Еу уалдзигон хор бон Сахъман Боркъоломæ хæстæг, къо- 
тæррæбун хизта сæ фусти минкъий къуар. Ку æррæфтæ æй, 
уæд ин рæфтад æрбахаста Сулат. Сахъман Сулати ку раидта, 
уæд ин цийнæ æма уарзти мондæгтæ æ бауæр сугътонцæ. Æхе 
куд даргæ адтæй æма ци дзоргæ адтæй, уони дзæбæх нæбал 
лæдæрдтæй. Æ уод æ кеми нæбал адтæй. Фал уæддæр архайдта 
æхе уæздан дарунбæл. Еу устур доррæбун зæлдæбæл æ гебена 
райтудта æма Сулат хуæруйнæгтæ уобæл æрæвардта. Сæхуæд- 
тæ дæр гебенабæл æрбадтæнцæ æма Сахъман, игъæлдзæггома- 
уæй, исдзурдта: 
— Рæфтад мин рахастай æма дин арфæ кæнун, фал хуæргæ 
ба еумæ. 
— Нæ, Сахъман, æз исрæфтад кодтон, æстонг нæ дæн. Дæ- 
хуæдæг рарæфтад кæнæ, — бакодта фæлмæн гъæлæси уагæй 
Сулат. 
— Нæ, еунæгæй æз дæр не ’срæфтад кæндзæнæн, — исдзурд- 
та Сахъман æма хъæбæрхуарæй конд гудуни къæбæр цигъди 
мори хæццæ балæвардта Сулатмæ. 
Сулат Сахъмани къохæй къæбæр цигъди мори хæццæ райста 
æма сæ уæздан хуæрд кæнун райдæдта. Сахъман дæр сабургай 
хуардта къæбæр æма цигъд. 
Хуæрд ку фæцæнцæ, уæд Сахъман, Сулатмæ æфсæрмдзæс- 
туг каст æрбакæнгæй, загъта: 
— Сулат, аци бон мин цидæр устур цийни бон æй. Мæ зæрди 
цидæр устур цийнæ гъазуй. Дæ фæййинд мин дæ рæфтадæй 
æхсидзгондæр æй. 
181 

Еци зæгътити фæсте, е ’ргом Сулатмæ, уотемæй гебенабæл æ 
фарсбæл æрхъан æй æма, неци дзоргæй, цæбæлдæрти сагъæсти 
рандæй. Неци дзоргæй, е ’ргом Сахъман æрдæмæ, уотемæй бад- 
тæй Сулат дæр. Се ’хсæн идæрддзæг адтæй ампъези æрдæги 
бæрцæ, фал сæ дууемæ дæр уотæ кастæй, цума еци идæрддзæг 
æнæгъæнæ будур адтæй. Дзæвгарæ рæстæг си неке неци дзурд- 
та. Æдзинæг кастæнцæ, се ’хсæн ци идæрддзæг адтæй, уомæ. 
Æппунфæстагмæ идæрддзæги æрбабадтæй еу минкъий, рæсугъд 
сурх-гъолæнттæ хъæбуза. Минкъий фæстæдæр хъæбузай хуæд- 
рæбун æрбабадтæй æндæр уæхæн рæсугъд хъæбуза. Фиццаг 
кæрæдземæ хæстæг бацудæнцæ æма сæ листæг къæхтæй кæрæ- 
дзей радау-бадау кæнун райдæдтонцæ. Уой фæсте сæ къембур- 
тæ кæрæдзебæл бамбæлдтитæ кæнун кодтонцæ, цидæр æхцæу- 
æн æзмæлдтитæ кæнгæй. Минкъий фæстæдæр 6а сæ еу, инней 
рагъмæ бахизтæй æма ин æ рагъбæл æхе æртухта, æ къæхтæй 
ин æ фæрстæбæл æрхуæцгæй. Уалинмæ бунггаг æ уорс-уорсид 
пазуртæ фæйнердæмæ райтигъта, низмæлун сæ кодта æма фæт- 
тахтæй, инней æ рагъи фæххæсгæй. 
Сулат уонæмæ кæсгæй, расурх æй, фал неци исдзурдта. 
Æрмæстдæр æ медбилти байдзулдæй. 
Сахъман дæр æ медбилти байдзулдæй, уæдта, цидæр фæл- 
мæн гъæлæси уагæй загъта: 
— Бауарзтонцæ кæрæдзей æма амондгинæй фæттахтæнцæ. 
— Куд дессаг æй уогæ ба цард, — исдзурдта Сулат дæр. 
— Уонæн æнцондæр цæрæн æй. Бауарзтонцæ кæрæдзей æма 
сæ еу сæ инней, æвæццæгæн и нæл и сили æ рагъи фæххаста 
цард цæрунмæ. Фал адæмæн ба зиндæр æй. Адæм ба сæхецæн 
цидæр æфсæрмитæ, цидæр къулумпитæ, цидæр æгъдæуттæ æри- 
мистонцæ æма уарзт римæхстаг исуй. Æригон лæхъуæн æма 
кизгæн сæ исеу ун устур гъуддæгти бафтуйуй, — загъта Сахъ- 
ман, цума Сулатæн дзуапп лæвардта, уоййау. 
— Ду дæр, æвæдзи, еске уарзис? Æвæдзи, дæмæ ести нисан- 
тæ ес æма уомæй уотæ дзорис? — бафарста æй Сулат, фæссурх 
уогæй. 
Аци фарста Сулат Сахъманæн хумæтæги нæ равардта. Карз 
æма æй сосæг уарзт кодта. Æ устур æма содзгæ уарзт уорамун æ 
бон нæбал адтæй æма æй фæндæ адтæй, Сахъман ба имæ цума 
ци зæрдæ даруй, уой базонун. 
Сахъманæн аци фарст еуемæй æхцæуæн адтæй. Иннемæй 6а 
имæ, цæветтонгæ æй цидæр æнæбæрæг, фал дессаги рæсугъд 
дуйнети дуар байгон кæнун багъудæй, уотæ фæккастæй. Æ фуд- 
хуз дæргъеццон бæзданитæ расурх æнцæ. Æ къæлæт сау æрфгу- 
тæ æма æ сау-сауид устур цæститæ фегъæлдзæг æнцæ. Æ цъопп 
182 

ивад билтæ цийнæ ’змæлд бакодтонцæ. Сулати карз æма сосæг 
уарзт кодта. Берæ хæтти æй фæндæ уидæ æ уарзти хабар Сула- 
тæн исзæгъун, фал не ’ндиудта. Æма ин мæнæ нур фæцæй уæхæн 
фадуат. О, фадуат ин бæргæ фæцæй, фал нæ зудта, нæ арæх- 
стæй, куд æма ци хузи загътайдæ æ уарзти хабар, куд æма циху- 
зи дзуапп равардтайдæ Сулати фарстæн, уони. Равзаридæ ци- 
дæртæ исзæгъун, уæдта бабæй нигъгъос уидæ. 
Сулат ин æ хъурдохæн балæдæрдтæй æма имæ уайдзæфи 
хузи бакодта: 
— Мæнмæ гæсгæ, лæхъуæнтæ хеуарзгæ æнцæ. Дессаг ба мæмæ 
лæхъуæнтæ дæр æма кизгуттæ дæр сæ уарзт æгæр сосæггаг ке 
фæккæнунцæ, е кæсуй. Гъа, еугуремæй æй сосæг кæнæ, фал ма 
æй, ке уарзай, уомæй ба цæмæ сосæггаг кæнунцæ? 
— Бунтон раст нæ дæ, Сулат. Лæхъуæнтæ, ду куд зæгъис, 
уотæ хеуарзгæ нæ ’нцæ. Æгæр карз уарзтæй уарзунцæ. Фал 
æнæ ’ндиуд ке æнцæ, уомæй ба раст зæгъис. Уæдта, æвæдзи, 
уарзт сосæггаг ке æй, е раст æй. Уарзтæй рæсугъддæр, уарзтæй 
адгиндæр, уарзтæй æхцæуæндæр æма тухгиндæр уодæн неци 
æй æма уомæ гæсгæ ба сосæг уа гъæуама. 
— Уарзти кой кæнис, раст цума ду дæр кедæр уарзис, уоййау. 
Дессаг уайдæ ду ке уарзис, уой базонун. Æви, æвæдзи, ду дæр æ 
уарзти хабар исæргом кæнун ка не ’ндеуй, уонæй дæ? — загъта 
Сулат. 
— О, æвæдзи, уонæй дæн, — дзуапп равардта Сахъман. 
Сулат цæбæлдæрти расагъæстæ кодта, уæдта хатдзæггæнæ- 
гау загъта: 
— Уæхæнттæ, æвæццæгæн, æцæг уарзт фæккæнунцæ. Сæ 
уарзтæн еске цъух, еске индæй фæттæрсунцæ æма æй уомæй 
фæссосæг кæнунцæ. 
— Раст зæгъис, Сулат, æцæг уарзт, устур уарзт, содзгæ уарзт 
сосæг фæккæнунцæ. Æма æз дæр уонæй дæн. Мæн уарзт дæр 
уæхæн уарзт æй. 
— Æма уæд дæ уарзт мæнæй ци сосæг кæнис? Æви ин мæнæй 
дæр тæрсис? Ма тæрсæ, нæ дин æй исгъæр кæндзæнæн, зæгъæ 
мин æй. 
— Нур дæр бабæй раст фарстатæ дæттис, раст гъудитæ кæ- 
нис. Æз, æцæгæйдæр, зæрддаггон уарзт кæнун. Уарзгæ ба кæ- 
нун мæнæ дæу, Сулат. Сулат, дæу уарзун, фал дин мæ уарзти 
кой кæнун не ’ндиудтон. Уæдта тæрсгæ дæр кодтон, дæ хузæн 
рæсугъд кизгæ мæбæл ку нæ банвæрса æма мæбæл ку фæххода, 
уомæй, — загъта Сахъман, Сулатмæ е ’ргом æрбахатгæй æма 
имæ æргом каст бакæнгæй. 
183 

Сулат, еци зæгъдтитæ фегъосгæй, рабадтæй. Æ сæнтуорс 
даргъæнгулдзæ къохти армитъæпæнтæй æ цæсгон нихгæдта æмз 
уотемæй дзæвгарæ рæстæг бадтæй. 
— Ци кæнис, Сулат? Мæ зæгъдтитæ дин уотæ гъулæг адтæн- 
цæ? Дæ зæрдæ мæбæл рахудтæй? — фарста æй Сахъман тарст 
гъæлæсиуагæй. 
Сулат æ къохтæ æ цæсгонæй æруагъта, æ уæргутæбæл сæ 
æрæвардта, æ тумбул æхсирхуз цæсгон Сахъман æрдæмæ баз- 
дахта, æ къæлæт сау æрфгути бунæй имæ æ цардмондаг цъæх 
цæститæй æргом бакастæй, е стургомау ивад билтæй байдзул- 
дæй, уæдта уæздан гъæлæсиуагæй загъта: 
— Сахъман, нæ, нæ мин адтæнцæ гъулæг дæ зæгъдтитæ. Æгæр 
æхсидзгон, æгæр цийнаг мин адтæнцæ. Æз, æнæ зæгъгæй дæр, 
лæдæрдтæн ке мæ уарзис, уой. Кизги зæрдæ лæдæрагæ æй. Ус- 
тур æнгъæлдзау дин адтæн дæ аци бони зæгъдтитæмæ, хизтон 
сæ. Æма мин сæ мæнæ нур ба ку исзагътай, уæдта мæбæл дуйне 
бунтон ниррохс æй. Цидæр амондгун бон мин æй аци бон. Сахъ- 
ман, æз дæр... Æз дæр дин цидæр рæсугъд, цидæр зæрддагон 
загъд зæгъунмæ фæгъгъавун, фал æй не сфæразун зæгъун. 
Цидæр тас ми бацæуй. 
— Сулат, зæгъæ мин æй. Лæдæргæй кæнун ци мин зæгъунмæ 
гъавис, уой, фал мин æй ку зæгъисæ, уæдта мин уомæй устур- 
дæр цийнæдзийнадæ неци уайдæ. Зæгъæ мин æй, — Сулатмæ 
фæлмæн æма цийнæ каст кæнгæй, загъта Сахъман. 
Сулат бабæй æ рæсугъд уорс къохтæй æ цæсгон нимбарзта, 
æ уæрагисæртæбæл æ сæр æркъолæ кæнгæй, æма загъта сабур- 
гомау, фал федар гъæлæси уагæй: 
— Сахъман, хуарз. Зæгъун дин мæ зæрди тæккæ устурдæр, 
рæсугъддæр æма зинаргъдæр загъд: Дæу уарзун. О, уарзун дæ 
рагæй, мæ карз уарзт мин мæ зæрдæ рæвдауй æма содзуй, со- 
дзуй æма рæвдауй. 
Уотемæй си еу цæйдæрбæрцæ рæстæг некебал неци дзурдта, 
фал æрæгиау Сахман загъта: 
— Сулат, мæнмæ цæмæндæргæсгæ уотæ кæсуй æма тагъд 
рæстæги исеу уодзинан. Еумæ хецæнæй ескæми цæрдзинан хе- 
цæн бийнонтæй. 
— Бæргæ-бæргæ, Сахъман. Фал уæхæн амонд кæмæ кæсуй? 
Уæхæн амонд æнгъæлдзау æз нæ дæн. 
— Æз æцæг дзорун æма, куд зæгъун, уотæ уодзæнæй. Уæлæ 
Задæлески гъæугæрон еу хурдæститæ ес. Æрмæстдæр сæбæл сæр 
ра^вæрæ, горентæ сæбæл исдасæ æма дин цæрæнуат. Æз еци 
хæдзаруат раги ниббæлдат кодтон мæхецæн æма си гъæуама 
æрцæрæн. 
184 

— Бæллун æма зæгъун æнцон æй. Хæдзæрттæ ракæнун ба 
устур зин æй. Нæ бон нæ исуодзæнæй уæхæн бæлд исæнхæст 
кæнун. 
— Цæмæннæ, цæмæннæ. Цал ан, цæйбæрцæ ан. Æмбурде- 
мæй ку февналæн, уæд æй хъæбæр тагъд барæвдзитæ кæндзи- 
нан, цæруни агкаг бал æй искæндзинан, уæдта идарддæр нæ- 
хуæдтæ ести амæлттæ кæндзинан, — загъта Сахъман, Сулати 
цæсгонмæ фæлмæн каст бакæнгæй. 
Еци зæгъдтити фæсте сæ дууæ дæр нигъгъос æнцæ. Сулати 
цæститæбæл рагъазтонцæ Сахъмани хæццæ хецæн хæдзари, хе- 
цæн цард, рæсугъд уарзондзийнадæ, рохс амæндтæ æма æ мед- 
нимæр цийнæ кодта. 
Сахъман дæр бадтæй æнцад. Фал еу афони æхе нæбал ниу- 
уорæдта. Цидæр устур мондæгтæ ин æ къох байвазтонцæ æма 
æй Сулати усхъæбæл æрæвардта. Уарзон кизги фудхузгомау ба- 
уæри æнахур адæ ин æ зæрди едæгтæ, æ еугур лæдæрдти ци- 
бæлтæ исцерен кæнун кодтонцæ. Сулатæн ба Сахъмани æмбæл- 
дæй æ еугур бауæр дæр ниддиз-диз кодта. Æ цæсгон уæд райва- 
идæ, уæд фæссурх уидæ. Æмбæлди æхцæуæндзийнадæй æ зæр- 
ди куст тагъдæй-тагъддæр кодта. 
Сæ дууемæн дæр сæ уарзти мондæгтæ карздæрæй-карздæр 
кодтонцæ. Сахъмани къох Сулати фæлмæн æма адгин бауæр- 
бæл, æ усхъитæбæл, æ хъури бунтæбæл рабур-бабур кæнун рай- 
дæдта. Уалинмæ ибæл æмбæлдтитæ кæнун райдæдта е ’ннæ къо- 
хæй дæр. Фæлмæн æмбæлдтитæй еу-иннемæй цибæлдæр, еу- 
иннемæй мондагдæр кодта. Æ бауæрбæл æхцæуæнти дзиги са- 
бургай, фал тухгин дудзи цуд кодта. 
Еци æмбæлдтитæ ин уойбæрцæбæл цæмæдес æма æхцæуæн 
адтæнцæ æма æ билтæ, е ’взаг уазал кæнун райдæдтонцæ. Æ 
бауæр адгин æхцæуæнæй байдзаг æй. Æ гъудитæ, æ лæдæрдти- 
тæ уарзт æма мондæгти тунти хæццæ исхæлæ-мулæ æнцæ æма, 
цума æхе нæбал адтæнцæ, уотæ иссæребарæ æнцæ. 
Лæхъуæни æмбæлдтити нихмæ алли кизгæн дæр æрдзæй 
цидæр инстинкт лæвæрд æй. Цийфæнди уарзт æма мондæгтæ- 
бæл дæр еци инстинкт фæхъхъæбæрдæр уй æма сæ нихмæ иско- 
суй. Æвнæлдтитæ, хъуритæ, бати ивулдæй ин æхе ратонун кæ- 
нуй æма ин æ кизгон пъерц фæййервæзун кæнуй. Фал Сулатæн 
ба æ уарзт æма æ мондæгтæ æгæр карз, æгæр тухгин разиндтæн- 
цæ. Еци инстинкт имæ зингæ бæргæ фæккодта, бæргæ ин ардуд- 
та æ зунд «æрлæууæ, дæхе лæхъуæнæй ратонæ, дæ уарзт æма 
дæ мондæгти уацари ма бахауæ», зæгъгæ. Фал — неци. Мондæг- 
тæ, æхцæуæндзийнæдтæ, уарзт фæхъхъæбæрдæр æнцæ. Æрмæс- 
тдæр ма еунæг гъуди бафæразта исзæгъун: «Нана нæ ку базона, 
185 

уæдта?», зæгъгæ. Батæ æма хъурити карзи Сахъман исдзурдта: 
«Ма ци, базонæд. Мах кæрæдзей уарзæн æма нæ еумæ æрцæрун 
фæндуй. Нæ карæмæ гæсгæ дæр нин афойнæ æй. Гъе уотæ уо- 
дзæнæй Нанайæн нæ дзуапп». Еци зæгъдтити фæсте Сулат бун- 
тондæр æрфæлмæн æй æма бунтондæр æхе равардта, Сахъмани 
æма æхе цидæриддæр фæндадтæй, уонæн. Æхуæдæг дæр фен- 
диуддæр æй æма Сахъмани цæсгонæн батæ æма хъуритæ кæнун 
райдæдта. Æ дзиккотæ, æ хъури бунтæ, æ усхъитæбæл ин æм- 
бæлун райдæдта æ къохтæ æма æ билтæй. 
И хъуритæ æма и бати дессаг æхцæуæндзийнадæй Сулат нæ 
балæдæрдтæй, гебенабæл уæлгоммæ Сахъмани буни куд æрхъан 
æй, уой. Сахъман ин æ уæллаггурæ ку раласта æма ин æ цар- 
дæйдзаг устур дзедзетæн хъуритæ æма батæ кæнун, сæ къобæл- 
ттæн син батæ кæнун ку фæййагайдта, уæдта Сулат нецибал 
балæдæрдтæй бунтондæр. Цидоер устур, рæсугъд, æрдæфæнтæ 
калгæ æхцæуæни пазуртæ ин æ еугур лæдæрдтитæ дæр, хормæ 
хæссæгау, кумæдæр рахастонцæ. 
Еци æхцæуæнти фæсте æхе æрлæдæрдтæй æрмæстдæр æрæ- 
гиау цидæр ристмæ гæсгæ. Фал еци рист дæр æрбайсæвдæй æ 
сæргъи Сахъмани бадгæй ку фæййидта, æ къохтæй ин сæ еу æ 
росбæл, иннæ ба æ усхъæбæл æвæрдæй, уæд. Кæрæдземæ бака- 
стæнцæ æма кæрæдземæ фæлмæн ходæзмæлæ кодтонцæ. Сæ 
еумæйаг царди райдайнæй сæ дууæ дæр адтæнцæ боз. 
Уалинмæ арвбæл мегътæ истумугъ æнцæ æма арви цæхæр- 
тæ æма гæрæхтæ дуйнетæ низзир-зир кæнионцæ, уæдта сах- 
уарунмæ февналдта. Сахъман æма Сулат балигъдæнцæ еу лæ- 
гæтмæ æма уоми бадтæнцæ, цалинмæ уарун фæцæй, уæдмæ. 
Еци лæгæтæй минкъий уæлдæр еу æндæр лæгæтмæ фæмме- 
дæг æнцæ сæ фустæ æма сæгътæ дæр æма уоми æнцад синæр 
цагътонцæ. 
Уарун уайтагъддæр фæцæй æма нæуæгæй ракастæй хор. 
Сулат æрцудæй сæхемæ, Сахъман ба байзадæй фусти хæццæ 
изæрмæ. 
Еци бонæй фæстæмæ Сахъман æма Сулат ахид æмбалдæнцæ 
хебæраги гъæди дууемæй. Сæ уарзт хорæмбæрæг кæнун рай- 
дæдта. Ци зонун гъудæй еци гъуддаг. Сæ уарзти хабар син ба- 
зудтонцæ еугурæй дæр. Базудта сæ Нана дæр æма еу бон Нана 
бафарста Сахъмани: 
— Сахъман, нур ду биццеу нæбал дæ. Дæ лæги дзамани ба- 
цудтæ, æстдæсандзуд исдæ. Дæу кари лæхъуæнтæ дуйнетæ ин- 
нёрдæмæ фæлдахунцæ. Уæдта дин амонд агорун афонæ дæр æй. 
Уомæ гæсгæ ба мин, куд фурт æ мадæн, уотæ æргомæй зæгъæ, 
Сулати хæццæ уæмæ ци лимæндзийнадæ ес? Кæд уе ’хсæн кæ- 
186 

дзос, æнихæлд уарзондзийнадæ ес, уæд мин æхцæуæн уодзæ- 
нæй æма ди боз уодзæнæн. Кæд нæ, уæдта дæбæл хъæбæр мæ 
зæрдæ фæхходдзæнæй. Хъæбæр мин мæ зæрдæ фæрресун кæн- 
дзæнæ. Зæгъæ мин æцæгдзийнадæ æргомæй. 
Сахъман ниссурх æй, æ рæсугъд цæсгомбæл рабадтæй хеди 
æртæхтæ, æ сæр æргубур кодта æма, ци дзурдтайдæ, уой нæ 
лæдæрдтæй. Лæдæргæ кодта ци дзоргæ ин адтæй, уой, фал не 
’ндиудта, æфсæрми кодта. 
— Кæд æфсæрми кæнис, биццеу, уæд е хуарз æй. Æфсæр- 
мигæнагæ адæймагæн лæгъуз уæн некæд ес. На ма кæд тæрс- 
гæ кæнис растдзийнадæ зæгъунæй, уæдта е ба хуарздзийнадæ 
нæй. Адæймаг дæу кари æцæгдзийнадæ ку римæхса е ’схæс- 
сæг мадæй хуарзæй дæр æма лæгъузæй дæр, уæд е ба, фидби- 
лиз æвæрæни дарæгау, æй, æма уотæ ба ма кæнæ, — дзурдта 
Зæрийнæ. 
Аци зæгъдтитæ хъæбæр багъардтонцæ Сахъманмæ. Уомæ гæс- 
гæ ба хæстæг бацудæй æ Нанамæ. Æ хъури æй никкодта, æ 
къохтæн ин рабатæ кодта, уæдта ин загъта: 
— Нана, хумæтæги дæ изæди хай нæ хонунцæ адæм. Мæ- 
иæн дæр æма нæ еугуремæн дæр хумæтæги уотæ уарзон мадæ 
нæ дæ. Мæхуæдæг дин гъавтон берæ хæттити аци дзубанди 
ракæнунмæ, фал не ’ндиудтон, æфсæрми ди кодтон. Нур ба мæ 
дæхуæдæг балæдæрдтæ æма мин дæхуæдæг дзорун кæнис мæ 
æригон царди тæккæ устурдæр хабар, тæккæ хъазардæр сосæг- 
дзийнадæ. Хъæбæр дин арфæ кæнун. Нур ба дин æргом зæ- 
гъун: мах Сулати хæццæ æцæгæйдæр кæрæдзей берæ уарзæн. 
О, æз мæ мадæй, мæ Нанайæй нæ римæхсун — Сулати хæццæ 
кæрæдзей берæ уарзæн. Ести фæндæ нин искæнæ, цæмæй нæ 
цард баеу кæнæн, уой туххæй. Æз æрæги уæлæ Задæлескæмæ 
хæстæг фæййидтон еу ихæлд, мæ зæрдæмæ фæццудæй и бу- 
нат. Берæ гъуддæгтæ си нæ гъæуй. Хурдæститæбæл сæр æрæх- 
гæнæ æма минкъий, фал дзæбæх хæдзарæ цæттæ уодзæнæй. 
Мах имæ æмбурдæй ку февналæн, уæд æй рæуæг рацъапп кæн- 
дзинан. 
— Цæуæн, фæййинæн æй æма уой фæсте нæ дзубанди идар- 
ддæр кæндзинан, — загъта Нана æма фестадæй. 
— Нана, хъæбæр ди корун æма мæ мацæбæл бал фæрсæ, еци 
дзубанди фæууæн. Æфсæрми ди кæнун, хъæбæр зин мин æй 
дæу рази еци дзубандитæ кæнун, — дзурдта, цæугæ-цæугæй æма 
лихстæгæнгæй, Сахъман. 
Уайтагъддæр исхъæрттæнцæ и хæдзаруатмæ. Дзæбæх имæ 
æркæститæ кодтонцæ æма Нана загъта: 
187 

— Аци бунат мæн зæрдæмæ дæр фæццудæй, æрмæст ибæл 
ракосун гьæуй. 
— Æма ци, цал лæппой ан... Ракоссинан. Дууæ бæхи нæмæ 
ес, æнцонтæй ислассинан æндзæлдтæ, гьæдæрмæг, пихсæ æма 
ин æ сæр фехгæндзинан, — дзурдта нифсгинæй Сахъман. 
— Биццеу, нифсгин ке дæ, уæдта æнæзийнадæ, е мæ зæр- 
дæмæ цæуй. Арази дæн дæ хæццæ. Тæккæ исон райдайдзинан 
косун. 
Сæумæ раги Нана æ биццеутæ-лæхъуæнтæй цуппарей хæц- 
цæ фæрæтти хæццæ кодтонцæ æндзæлдтæ, цæгиндзитæ, бæхъи- 
тæ, мехтæ. Изæрмæ æрцæттæ кодтонцæ, ци сæ гъудæй, уони. 
Цуппар бони ба сæ бæхтæбæл ласгæ фæккодтонцæ. Уой фæсте 
февналдтонцæ сæр æхгæнунмæ æма æй къуæремæ æрæхгæдтон- 
цæ, æрæмбарзтонцæ пихсæ æма фæсалæй. Æппунфæстагмæ ибæл 
къиргун цæхуарæ сикъит калун байдæдтонцæ æма уой ба над- 
тонцæ къуæлгутæй. Куд косгæ æй, уой син амудта зæронд Ахъ- 
баз дæр. Цубур дзубандийæй, минкъий хæдзарæ мæйæмæ цæт- 
тæ адтæй, æрцæрун си æмбалдæй. Адтæй си еу уат æма бегъели. 
Еу бон Зæрийнæ æ цæуæтæн загъта: 
— Мæ хортæ, æнкъард бæнтти фæсте хор бæнттæ дæр ник- 
кæнуй. Махæн дæр берæ æнкъард, зин æма мæгур бæнтти 
фæсте исон хор бон æй, цийни бон æй. Исон мæ кизгæ Сулат 
æма мæ фурт Сахъманæн кæнун киндзæхсæвæр. Исон син сæ 
цард еу кæнун. Зонетæ æй, хæдзарæ син искодтан æма исон 
изæрæй уордæмæ рандæ уодзæнæнцæ цæрунмæ. Æвгæрддзи- 
нан фус. Уæхе бацæттæ кæнтæ. Мæнæ лæгæт æма лæгæти 
рæбунтæ бафснаетæ. Зарунмæ æма кафунмæ дæр уæхе бацæт- 
тæ кæнтæ. Хуарз? 
— Хуарз, хуарз! — нигъгъæр кодтонцæ еугурæй дæр æма 
æрдзæф, хъæлбест кодтонцæ. 
Уой фæсте Нана фæдздзурдта Дабанмæ æма ин загъта: 
— Нуртæккæ цæуис Устур-Дигори коммæ, Москигъæумæ. 
Уоми цæруй нæ ервæзунгæнæг, хуасæ нин ка искодта, еци зæ- 
ронд лæг — Къито. Зæгъа ин Нана æ кизгæ æма æ фуртæн исон 
киндзæхсæвæр кæнуй æма ди коруй, цæмæй æрцæуай æма син 
раковай. Балæдæрдтæ? 
— Балæдæрдтæн, Нана. 
— Мадта зæгъай, сæ тургъæмæ ку бацæуай, уæд ци æма куд 
зæгъдзæнæ? 
— Салам син ратдзæнæн, уæдта дин дæ фæдзæхст зæгъ- 
дэæнæн. 
— Салам син куд ратдзæнæ, Къито сæ тургъи ку уа, уæд ин 
куд зæгъдзæнæ? 
188 

— Саламтæ уæ уæд, хуарз зæронд лæг, зæгъгæ. 
— Нæ, мæ хор, нæ. Уотæ ку зæгъай, уæд мæн дæр æма дæхе 
дæр еци изæди хузæн лæги рази басаудзæсгон кæндзæнæ. 
— Мадта куд зæгъгæ уодзæнæй? 
— Ку бацæуай тургъæмæ, уæд уæздан лæуд æркæндзæнæ, 
уæдта зæгъдзæнæ: «Уæ бон хуарз уæд, дзæбæхæй байраетæ æма 
уæмæ фарнæ бадзорæд. Æз дæн хуарз æма цийнæ хабар хæс- 
сæг». И зæронд лæг дин дзуапп ку радта, уæдта, ка дæ, кæцæй 
дæ æма цæй туххæй иссудтæ, уони лæмбунæг æрдзордзæнæ. 
Мæ фæдзæхст-нистуæн мин куддæриддæр загътон, гъе, уотæ 
зæгъдзæнæ. Зæгъай æй мæнæ нур. 
— Исон нæ Нана æ кизгæ æма æ лæппотæй еуемæн киндзæх- 
сæвæр кæнуй. Хонуй уæ æма коруй, цæмæй син раковæг æма 
фæндараст зæгъæг ду уай. 
— Хуарз, хъæбæр хуарз, цо, гъе, нур. 
Нана ма хонæг рарвиста Донифарсмæ æ лимæн бийнонтæ- 
мæ, уæдта Задæлескæмæ æма ма никки кæмæдæрти. 
Ралæудтæй Нанай æма никкидæр æ берæ седзæрти — Аланти 
седзæрти фиццаг цийни бон. Ралæудтæй берæ зинтæ, æнкъард, 
мæгур, гъезæмæртти фæсте фиццаг хор бон, цийнæ æма амонд- 
гин бон. 
Лæхъуæнтæ равгарстонцæ фус. Нана искодта заманай бæ- 
гæни. Кизгуттæ æма лæппотæ бацæттæ кодтонцæ сæхе кафун- 
мæ æма зарунмæ. Киндзæн исамал кодтонцæ уорс изæлу, Сахъ- 
манæн ба æ еу нимæт цохъатæбæл баййивта. Минкъий фæстæ- 
дæр киндзæхсæвæрмæ æрцудæнцæ Задæлескæй æма Донифар- 
сæ сæ лæвæртти хæццæ. Рæфти рæстæги Морги лæгæтмæ æ 
фурт æма æ киндзи хæццæ æртæ бæхебæл æрцудæй Къито дæр. 
Æ киндзи бæхи фарсмæ баст адтæй анзиккон байраг. Лæхъуæн- 
тæ имæ бауадæнцæ, е ’гъдинцойнæбæл ин фæххуæстæнцæ æма 
æрхизтæй бæхæй. Æрхизтæнцæ сæ бæхтæй æ фурт æма кин- 
дзæ дæр. Нана æма фæсевæд еугурæйдæр æ размæ рацудæнцæ 
æма рæнгъæ ралæудтæнцæ. Рацудæнцæ æ размæ задæлескæг- 
тæ дæр. 
Къито æ буйнаг ходæ æ кæдзос даст сæрæй исиста æма 
загъта: 
— Уæ, нæ седзæрти Нана, уæ, нæ Аланти Нана, дæ берæ 
зинтæ, дæ берæ гъезæмæрттæ æма хъиамæтгæ бунати æнцæ, æма 
дин Хуцау дæ берæ сувæллæнттæ нивгун, амондгун фæккæнæд. 
Нивгун, амондгун дин фæккæнæд, мæнæ аци бон киндзæхсæвæр 
кæмæн кæнис, дæ еци кæстæрти. Хуцаууарзон æма адæмуарзон 
уæнтæ. Гъе нур ба дин, мæ хор, сæ цард ка еу кæнуй, дæ еци 
лæппо æма кизгæн мæнæ мæ лæвар. Къито байраги дзуларæ 
189 

райста, Сахъманмæ æй равардта, уæдта ма æ зæгътитæбæл баф- 
тудта: 
— Ду нæ Дигори Нанай фурт дæ æма ин æ кадæ, æ фарнæ æ 
хъиамæттæ ма фегадæ кæнæ, ирæзун сæ кæнæ. Дæ адæмæн æцæг 
фурт куд уай, уæхæн зунд, уæхæн фарнæ дæ уæд. 
Искодтонцæ рæсугъд, игъæлдзæг æма фæрзеуæфсес кин- 
дзæхсæвæр. Фæббадтæнцæ, фæммийнасæ кодтонцæ, фæккаф- 
тонцæ, фæззардтонцæ сауæнгæ фæсарæфти уæнгæ. Уæдта за- 
дæлескаг зæронд Ахъбаз гъæрæй загъта: 
— Гъенур ба байгъосетæ мæнмæ дæр. Æз дзорун уæлæ мæ 
фæрнæйдзаг гъæуккæгти номæй, уони фæдзæхстмæ гæсгæ. Мах, 
Задæлески адæм, æд кæстæр, æд зæронд фæккустан æма иса- 
разтан Задæлески Нана æма æ цæуæтæн — нæ Аланти седзæр- 
тæн хæдзарæ. Аци хуцаубони фæсте æртиккаг хуцаубон ку ра- 
лæууа, уæд Нанай æ седзæрти хæццæ хонæн еци хæдзарæмæ 
цæрунмæ. Хонгутæ æрветдзинан гъæутæмæ, фал нур ба игъосун 
кæнун еци цийнаг хабар. 
Куд Нана æма æ фæсевæд, уотæ еугурæй дæр хъæбæр ба- 
цийнæ кодтонцæ аци хабарбæл. Уой фæсте Сахъман æма Сула- 
ти берæ лæвæртти хæццæ рафæндараст кодтонцæ сæ хæдзарæ- 
мæ. Иуазгутæй дæр алке æ гъæумæ рандæй, Нанайæн зæрдиуа- 
гон арфæтæ фæккæнгæй. 
* * * 
Нана еугур биццеути æхсæн уæлдай уарзт кодта æма уæлдай 
имонау зæрдæ дардта Хъомхъуримæ. Цидæр зæрдесгæ, хуæдæф- 
сæрмæ, зæрддагон зæрдихатт ин адтæй. Мæнæ тар æхсæви, ху- 
стæртуатæй еуæй-еу зинги æрттивд куд фæууй, уоййау зиндтæй 
æ сорæт иннæ седзæрти сорæтти æхсæн. «Еу мади цæуæти дæр 
фæууй гъолæнттæ», зæгъгæ, хумæтæги нæ фæззæгъунцæ. Фæл- 
мæнзæрдæ, сугъдæгод, зæрдаргъæв, тæнтъех æма бунтон рæ- 
сугъд — гъеуæхæн адтæй. 
Уой бæрцæ сувæллæнттæ, хестæр биццеутæ æма кизгутти 
æхсæн хъаугъатæ, зæрдихудтæ, карз дзубандитæ æма хилтæ куд 
нæ рауаидæ. Куд нæ уидæ фудгинтæ æма æвудтæ, бафхуæргу- 
тæ æма æфхуæрдтитæ. Куд нæ гъæуидæ рæстдзийнадæ равза- 
рун, алкæмæн æ фуд æма æ рæдуд зæгъун, алли гъуддаг дæр 
куд растдæр æй, куд хуæздæр æй, уотæ равзарун. Гъе, еци гъуд- 
дæгти Нанай фæсте, сæйраг растæвзарæг, сæйраг растзæгъæг, 
сæйраг зундамонæг, еугурей æхсæн е иссæй. Цæмæдæргæсгæ 
хестæртæн дæр æма кæстæртæн дæр рæстдзийнадæ æма нимади 
сæйраг е иссæй. Æ загъд, æ гъудитæ ин еугурæйдæр нимадтон- 
190 

цæ растбæл ма имæ игъустонцæ. Сауæнгæ ма æй Нана æхуæ- 
дæг дæр ахид естæбæлти рафæрсидæ, унаффи дзубанди æ хæц- 
цæ ракæнидæ. Еске ин æ зæрдæ ку фæхходун кæнидæ, ести 
æнæгъæугæ æфхуæрæн загъд ин ку искæнидæ, кенæдта ести 
æнаккаг миуæ ку ракæнидæ, уæддæр ниггæдзæ кæнидæ. Маст 
ниннихъуæридæ, фал фудгинæн ба уой фæсте æ фуд æргомæй, 
æнæфхуæрд, æнæзæрдихудтæй балæдæрун кæнидæ. Мин- 
къийгай-минкъийгай, бийнонти æхсæн тари рохси хузæн кæ- 
нун райдæдта. Фал ибæл æрцудæй бæлах: «Хуарзи, дан, Ху- 
цау раздæр есуй æхемæ», зæгъгæ, хумæтæги нæ фæззæгъунцæ 
нæ хестæртæ. 
Еу бон фустæ æма сæгъти къуар хезунмæ рандæй Хъомгъу- 
ри. Еу фæзæй иннемæ, еу туппурæй иннемæ, еу пихсбун æма 
фахсæй иннемæ цудæнцæ æма дзæбæх хизтæнцæ. Хъомхъу- 
ри дæр сæ гъæуай кодта. Бустæги идæрдтæмæ цæун сæ нæ 
уагъта. Уалæнги, фæсарæфти дуйне хæлхъой кæнун райдæдта. 
Сау мегътæ арвбæл æмбурдтæ æма æмхæццæ кодтонцæ. Цума 
се ’хсæн тугъд райдæдта, уоййау сæ еуетæ тагъд æма карз æр- 
бампурсионцæ æма иннетæбæл сæхе ниццæвионцæ. Еци карз 
цæфæй дæргъеццон æма къæдзтæ-мæдзтæ пеллонтæй арв ис- 
цæфсидæ, уæдта уæхæн уахъæрæй нигъгъæр кæнидæ æма дуй- 
нетæ низмæлиуонцæ. Куд фæстæдæр еци мегъти тох се стур 
æзмæлд, карз думгитæ, содзгæ сурх пеллонтæ æма арви карз 
нæгæ тухгинæй-тухгиндæр, карзæй-карздæр исæмхæццæ æнцæ 
æма си рауадæй ахæр. Фæстæдæр, цæветтонгæ арв зæнхæмæ 
цæбæлдæр исмæстгун æй, уоййау æ æнæуагæ карз æма тухгин 
ахæр зæнхæмæ исаразта. Къæдзæхтæ, кæмттæ æ гъæр-æ нæ- 
гæй ризтæнцæ. Кæми сæ ниццæвидæ, уоми цæфсгæ пеллон 
идæрдтæмæ нирттевидæ. Æппунфæстагмæ ех æма къæвда, æх- 
сæрдзæнтæй кæлæгау, никкалдта карз думги æмхæццæ. Еци 
устур ахæр уотид еу æстугæй нæ рацудæй, фал ниддæргъвæ- 
тин æй. Ех æма дони æмхæццæ, миллион цухцургутæй кæлæ- 
гау, калдæй æма калдæй дзæвгарæ рæстæг, карз думгæ ба æй 
уæд еу æрдæмæ, уæд инне ’рдæмæ аразта. 
Хъомхъури æ фустæ æма сæгъти хæццæ еу ихæлддзаг коми 
бафтудæй. Æ фонс еу къæдзæхрæбун, уарун сæ кæми не ’ргъав- 
та, уæхæн рауæн ислæудтæнцæ æма сæхе байбуни нилхъив- 
тонцæ. 
Хъомхъури ба коми хурфи еу устур дори буни, лæгæти 
балæстæй æма æнæмæтæй бадтæй. Æхецæн аллихузон бæлд- 
титæ æма рæсугъд гъудитæ кодта æ царди федæни туххæй. 
Ци устур исæвд бæлах æй хезуй, уой нæма зудта. Ех æма 
191 

къæвдаи сахуарунæй бæрзонд къæхæнтæ, фæхстæ æма лæ- 
сæнтæй дон мингай къанæуттæй урдугмæ, коммæ уайун рай- 
дæдта. Минкъий къанæуттæ еу кодтонцæ æма си уадæй устур 
къанæуттæ. Устур къанæуттæ куд дæлдæр, уотæ еу кодтонцæ 
æма си уадæй устур æрхитæ. Устур æрхитæ къахæнгæнгæ 
цудæнцæ хурдзæндитæ, лæсæнтæ, къæхæнтæ æма сæ гур-гур- 
гæнгæ хастонцæ дæлæмæ, устур коммæ. Ами — Устур коми ба 
исеу æнцæ æма си рауадæй æнæгъæнæ ком кæмæй байдзаг 
æй, уæхæн нæуагæ карз æрхæ. Æрхæ, тагъдæй-тагъддæр цæ- 
угæй, урдугмæ ласта цæбæлдæриддæр æмбалдæй, уони: æнæ- 
гъæнæ хæдзари асæ тугултæ, цæхуæрттæ, æдбунгарæ бæлæс- 
тæ, зæнхи цъарæй ци пъæзутæ тудта, уони. Æ гъæр, æ нæгæй 
кæмттæ ризтæнцæ. 
Æ адзалхæссæг æрхи цуди гъæр æма нæгæ Хъомхъури фе- 
гъуста æгæр æрæгæмæ, ку имæ æрхæстæг æй, уæд. Бæргæ ма 
рагæпп кодта лæгæтæй, бæргæ ма лигъдæй фæрсмæ, бæрзонд 
къæхæнти æрдæмæ, фал... Фал æй устур, æгъатир æрхæ æрæй- 
йафта. Листæг хурæ æма æставд тугулдорти æмхæццæ лæпъæда 
æй райахæста, рауурста æма ранихъуардта. Æ бон ма иссæй 
æрмæстдæр дууæ дзурди нигъгъæр кæнун: 
— Нана! Нана! 
Æрхæ еугурæй нæ фæллæстæй кумæдæр. Ци æнæуагæ бæз- 
гин лæпъæда, хурзæнхæ, тугулдортæ, бæлæстæ æма пъæзутæ 
ласта, етæ минкъий дæлдæр æрлæудтæнцæ æма си æнæгъæнæ 
ком байдзаг æй. Раздæр устур, арф ком ка адтæй, е байдзаг æй 
æма ком нæбал адтæй, исæррæстæ æй. Æрхи нæгæ æма гур- 
гурмæ рафæдес æнцæ Задæлески адæм. Рафæдес æнцæ Нана 
æма æ еугур фæсевæд дæр. Агурдтонцæ Хъомхъури. «Хъомхъу- 
ри, Хъомхъури!», зæгъгæ, гъæргæнгæ, фæрразелæ-базелæ код- 
тонцæ æрхи алфамбулай, фал некæми неци. Изæди хузæн лæп- 
по æрхи буни фесавдæй. Уомæн цæхæн уод адтæй, уæхæн уодæн 
æ бунат мæрдти Барастæри рази фæууй æма, æвæццæгæн æ уод 
уордигки бацудæй мæрдти Барастæри размæ, æ гурæ, е ’стгутæ 
ба байзадæнцæ æрхи буни. 
Нана æма æ бийнонтæ, Задæлески цæргутæ æма иннæ гъæу- 
тæй беретæ фæхъхъæндз кодтонцæ, фæккудтонцæ Хъомхъури 
фæдбæл. И ком ба исхудтонцæ «Хъомхъури ком». Абони дæр 
ма еци ком уотæ хуннуй. 
Нана ба ма уой фæсте дæр ахид бацæуидæ Хъомхъури ком- 
маё, æ билтæбæл ин еу цъæх дорбæл исбадидæ æма дзæвгарæ 
фæгъгъарæнгæ кæнидæ. Уой фæсте ба ин ести хуæруйнæгтæ 
ниххæлар кæнидæ æма сæ уоми ниууадзидæ. 
192 

* * * 
Еу уалдзигон бони Нанай биццеутæй еу — дууадæсанздзуд 
Тæтæрбийæн рауадæй хезгæ сæ фустæ æма сæгъти къуар, хес- 
тæр лæппотæ æндæр куститæ ке кодтонцæ, уомæ гæсгæ. Хизта 
сæ еу къæдзæхтæмæ хæстæг, æхсæрæ къотæри рæбун. Фустæ 
хизтæнцæ цъæхнæуæбæл, сæгътæ ба æхсидтонцæ къотæрти хех- 
ти, къобæлттæ, æригон сифтæ. Дууадæсанздзуд Тæтæрбий ба еу 
устур доррæбун, гъæрмаууони зæлдæбæл нихъхъан æй æма ба- 
фунæй æй. Уалинмæ фæсарæфти аци рауæнмæ фæззиндтæнцæ 
фондз берæгъи. 
Аци берæгъти балæн Дигоргоми сæ кой рагæй цудæй. Гъæ- 
утæбæл, гъæурæбунтæ, фонси бунæттæ — уотæрттæбæл, фæн- 
дæгтæбæл зилдæнцæ, искъæттæ, æма уотæрттæмæ дæр лæс- 
тæнцæ æма фонс зæран кодтонцæ. Берети фонс фæццагътон- 
цæ, бахуардтонцæ. Бæлах ба ма е адтæй, æма еу-дууæ фуси 
равгæрдун æма бахуæрунбæл нæ лæудтæнцæ, фал сæ берæ- 
гæйттæй ниццæгъдионцæ, сæ хъуртæбæл син фæххуæститæ 
кæнионцæ æма ниххуæдмæлтæ уиуонцæ. Лæбурдтонцæ æма 
æвгарстонцæ æставд фонс дæр. Æхсæвæ æрбалæборионцæ æма 
ма тургъитæ, уотæрттæй куйтæ дæр раскъæфионцæ, фæххæ- 
сионцæ ма бахуæрионцæ. Сауæнгæ ма фæндагбæл цæуæг еугай 
бæлццонтæмæ дæр лæбурдтонцæ. Раздæр зумæг Бæгийи æф- 
цæгбæл еу силгоймагбæл сæхе ниццавтонцæ æма æй гъæуамæ 
бахуардтайонцæ, фал, æ нивæн еци рæстæги фæззиндтæнцæ 
дууæ бæхгин бæлццони æма æй фæййервæзун кодтонцæ. Бе- 
рæгъти хуæститæй и силгоймаг берæ фæссадæй æма тухæй- 
фудти æрдзæбæх æй. 
Уой разæй ба уæлæ Æхсæуи буни, кæмидæр еу биццеу еунæ- 
гæй раирдтонцæ æма æй бахуардтонцæ. Гъузун, лæборун æма 
сæмæ сæхе гъæуай кæнунмæ устур дæсниадæ, устур фæлтæрд- 
дзийнадæ адтæй. 
Мæнæ нур дæр идардгомауæй бæрзондæй урдугмæ кæс- 
гæй, фусти къуар ку æридтонцæ, уæд сæбæл æваст сæхе ниц- 
цавтонцæ. Цалинмæ сæ дзили еу бæрзонд туппурæй урдугмæ 
кастæй, фусти хæццæ еске ес æви нæ, уой бæргутæ кодта, 
уæдмæ иннетæ ба аууæндти бадтæнцæ æма хизтонцæ сæ дзи- 
лий «разамунд». 
Берæ фæгъгъæуæйттæ кæнуни фæсте «дзили» фæрраст æй 
бунмæ, фусти къуармæ æррæстæ, сæрти. Иннетæ ба дугæйттæй 
фæрраст æнцæ фусти къуармæ фæрсæрдигæй, дууæ еу фарсæй, 
дууæ ба иннæ фарсæй. Уадæнцæ цурд æма æндиудæй. Уайтагъд- 
дæр фусти æма сæгъти къуар фæцæй сæ астæу æма сæбæл сæхе 
13 Малити Батраз 
193 

никкалдтонцæ. Ке си райахæссионцæ, уой хорхбæл сæ циргъ 
дæндæгутæй ниххуæционцæ æма æй фенод кæнионцæ. Фус кæд- 
дæриддæр фус æй æма си берæгъ ке равгæрдидæ, уонæй сум 
искæнун дæр неке исфæразидæ. Сæгътæй ба еуетæ бафæразтон- 
цæ фæлледзун, иннетæй ба кæбæл фæххуæционцæ, етæ нигъ- 
гъæр, ниммехъхъитæ кæнионцæ. 
Уони мехъхъитæмæ Тæтæрбий фегъал æй æма гъæр, цъæ- 
хахст, нæгæ исиста. Æскъот кодта, дортæ æхста берæгътæбæл, 
лæдзæгæй сæмæ æвзиста. Берæгътæ фиццаг фæттарстæнцæ æма 
ледзæги фæцæнцæ. Фал, минкъий баледзгæй, сæ æнæгъæнæ 
хæрæги асæ дзили берæгъ фæллæудтæй. Тæтæрбиймæ листæг 
никкастæй æма, биццеу æй, минкъий, æдухæ æй, зæгъгæ, уой 
ку ’рлæдæрдтæй, уæдта фæстæмæ фездахтæй. Сабургайгомау, 
æ бæрзæй æма æ рагъи гъунтæ ниббизиртт кæнгæй, æ къæдзелæ 
æ сагæхти бацæвгæй, æ устур уорс-уорсид дæндæгутæ низзи- 
хъир кæнгæй, æ сурх цæститæ нидздзангъиртæ кæнгæй, Тæтæр- 
биймæ хæстæгæй-хæстæгдæр æхе тæрун райдæдта æма имæ 
«гъæв, гъæв!», зæгъгæ, лæборун райдæдта. Иннæ берæгътæ дæр 
фæффæстæмæ æнцæ æма фустæ æвгæрдун æма хуæрунбæл 
фæцæнцæ. Тæтæрбий цъæхахст кодта «фæдес! фæдес!», зæгъ- 
гæ, гъæр кодта æма лæборæг берæгъмæ лæдзæгæй æвзиста, 
фæстæмæ фæстæмæ ампъезтæ кæнгæй. Минкъийма, уæд кенæ 
фæстæмæ рахаудтайдæ æма ибæл и берæгъ æхе ниццавтайдæ, 
цæттæ хъанæй, кенæ ба ибæл и берæгъ æхе æрбагæлстайдæ æма 
æй равгарстайдæ. Фал уæдмæ, Тæтæрбийи гъæр фегъосгæй, еу 
дууæ гъæддзауи гъæди къохæй бæхъитæ æма фæрæтти хæццæ 
гъæр-фæдесгæнгæ, фелвæстæнцæ. Уонæй и берæгътæ фæттар- 
стæнцæ æма фæллигъдæнцæ гъæдæ ’рдæмæ. Уалинмæ Нанай 
иннæ фæсевæд дæр рафæдес æнцæ. Берæгътæ кæбæл фæххуæ- 
ститæ кодтонцæ, уонæй цалдæр фуси еци фæдбæл ниммардæй, 
цалдæр ба æвгæрдгæ фæцæнцæ. Тæтæрбийæн 6а Нана аллиху- 
зон хеконд хуастæ ниуазунмæ лæвардта. Изæрæй Сахъман, 
Бæлсæг æма Æхсарæ баунаффæ кодтонцæ еци берæгътæ рама- 
рунбæл. Фал син Нана загъта: 
— Биццеутæ, берæгътæ уотæ æнцон марæн нæ ’нцæ. Бе- 
рæгътæ налат, хийнæйдзаг æма тухгин æнцæ. Сæ фæдбæл ку 
зелайтæ, кенæдта син ескæми сæ раз ахæссунмæ ку гъавайтæ, 
уæд уи некæд неци рауайдзæнæй. Уотид сæбæл æвеппайди ма 
исцурæвæрæ уотæ, æндæра сæ не ’ссердзинайтæ. Аци изæр мæ- 
нæ мах рæбун уодзæнæнцæ, сæумæ ба уæлæ Моски равзурдзæ- 
нæнцæ. 
— Нана, мæнæ ке равгарстонцæ, еци фустæй еу дууей цæрт- 
тæ мæхæл æстъигъд ракæндзинан, фæсалтæ си ниннæндзинан 
194 

æма сæ уæлæ кæми равгарстонцæ, уоми ниррæсадздзинан, нæ- 
хуæдтæ ба уоми нæхе нирримæхссинан. Æма уæд нæ къохи æнцæ,— 
загъта Сахъман. 
— Нæ, мæ хор, нæ. Дæхецæн дзæгъæли зæрдитæ ивæрис. 
Фиццагидæр, берæгьтæ еци рауæнмæ дууæ-æртæ бонемæй раз- 
дæр не ’рцæудзæнæнцæ. Ку цæуонцæ, уæдта бал раздæр хъæ- 
бæр лæмбунæг гъæуай фæккæндзæнæнцæ. Минкъийдæр естæ- 
бæл ку фæггурусхæ уонцæ, уæд не ’рцæудзæнæнцæ. Дуккагæй 
ба, ку цæуонцæ, уæд æрмæстдæр талинги. Æма цæмæй уоми 
æхсæвбадæн кæнайтæ, е ба мæ нæ фæндуй, — загъта син Нана. 
Æхсарæ Нанай размæ хæстæг дзоццæги æрбадтæй, æ устур дир- 
зæг къохти армитъæпæнтæй ин æ фæлмæн къохтæ æртухта æма 
ин, фæлмæн рæвдаугæ гъæлæси уагæй загъта: 
— Нана, нæ дзæбæх, нæ уарзон Нана, ду мах минкъий биц- 
цеутæ æнгъæл мабал уо. Мах лæгтæ ан. Ралæгтæ дин ан æма 
еци берæгъти сæ фæстаг къæхтæй дæр ниййахæссинан. Мацæ- 
мæй нин тæрсæ. Еци берæгъти ба уотемæй уадзæн нæбал ес. 
Нур нин нæ фустæ базиан кодтонцæ, исон ба нин нæ сувæллæнт- 
тæ базиан кæндзæнæнцæ. Ранæ уадзæ. Бавзарæн, махæй берæгъ- 
тæй ка дæснидæр, ка налатдæр, ка тухгиндæр, ка гæдзæгæнагæ- 
дæр разиндзæнæй, е рабæрæг уодзæнæй. 
Нанайæн еци фæлмæн, зæрддагон, фал федар æма тухгин 
зæгъдтитæ уойбæрцæбæл æхцæуæн адтæнцæ æма, æ медбилти 
байдзулдæй, æ цæстити тъæфæлттæ, æ билтæ базир-зир кодтон- 
цæ æма фæлмæн гъæлæсиуагæй загъта: 
— О, о. Æвæдзи сумах растдæр айтæ. Мæнмæ ма биццеутæ 
кæсетæ, сумах ба ку ислæгтæ айтæ. Бæргæ, бæргæ, уотæ ку 
уайдæ. Барæ уæ ес, куд уæ фæндуй, уотæ кæнтæ, фал мин уæхе 
гъæуай кæнтæ. Æхе гъæуайгæнæги Хуцау дæр фæгъгъæуай кæ- 
нуй, æдули бæгъатæрæй ба зундгин тæрсагæ ун хуæздæр æй. 
Æрмæст уин еу гъуддаг фæдзæхсун æма æй уæ зæрдæбæл бада- 
ретæ. Саздахъи фат æстæги нæ хезуй. Берæгъæн æй æ бæр- 
зæйи, кенæ æ уонти ку фæккæнайтæ, уæд нæ ниммæлдзæнæй. 
Арф нæ бахеззæнæй. Гъавгæ æй фарсмæ, кенæ губунмæ. Фат 
уоми кæмæн бахезуй, уомæн иннæ еци афонæмæ æнæ ниммæ- 
лæн нæ фæууй. 
Сæ Нанайæй барæ райсгæй, Сахъман, Бæлсæг æма Æхсарæ 
фусти цæрттæй дууæ къæссахуд ракодтонцæ, фæсалæй сæ бай- 
дзаг кодтонцæ, къæхти хузæн сæ цуппæргай лæдзгутæбæл æр- 
рæсагътонцæ, сæ сæртæ дæр сæбæл дзæбæх æрхудтонцæ æма 
сæ берæгъгин къолотæмæ хæстæг еу къотæррæбун лигъз фæзи 
æррæсагътонцæ. Сæхецæн ба æртæ рауæнеми устур доррæбун- 
тæ, аууæнтти æрбунæттæ кодтонцæ. Еци архæйдтитæ бакод- 
195 

тонцæ рæфти рæстæги. Изæрæрдæмæ ба æд саздахътæ æма æд 
циргъфий бæхъитæ сæхе æрримахстонцæ, сæхецæн доррæбун- 
тæ ци бунæттæ искодтонцæ, уонæнти. Фæббадтæнцæ æхсæвæ- 
бонмæ, фал — неци, нæ фæззиндтæнцæ берæгътæ. Сæумæ Æх- 
сарæ æ бадæнæй нæ рахезгæй сабургай Сахъман æма Бæлсæ- 
гæн загъта: 
— Сумах цотæ, бауолæфетæ. Рæфти рæстæги ба уи еске ра- 
цæудзæнæй æма мæ раййевдзæнæй. Æрмæст цæугæ ба æррæстæ 
бунмæ зингæ куд кæнайтæ, уотæ нæ, фал мæнæ аууæнтти, гъæд- 
тæ-гъæдтæ. Мæнмæ уотæ кæсуй, цæветтонгæ нин и берæгътæ 
нæ «фустæ» инунцæ, фал сæмæ нæма æндеунцæ цæун. Лæмбу- 
нæг кæсунцæ, еске сæ гъæуай кæнуй, æви нæ, уомæ. 
Фæсарæфти Сахъман Æхсари раййивта æма арæсæни фæб- 
бадтæй изæрмæ. Изæрæй сæумæмæ бабæй фæббадтæнцæ æрте- 
мæй дæр, фал — неци æма неци. 
— Нæ, неци ни уайуй. Æвæццæгæн нин нæ «фустæ» будур- 
гъитæ ке æнцæ, уой балæдæрдтæнцæ и берæгътæ, — загъта æр- 
тиккаг сæумæ Æхсарæ. 
— Неци кæнуй. Сæ лæууæн бунæттæ син раййевæн. Еуей си 
къæхæнмæ хæстæгдæр ниввæрæн, инней ба пихситæмæ хæстæг- 
дæр, — загъта Бæлсæг æма, е куд загъта, уотæ бакодта. 
Цуппæрæймаг изæр бон нифхалдæй. Дæллæй будурæрдигæй 
хæрæмегъæ искалдæй æма усмæгай цудæй уæлæмæ. Еу пъæсту 
иссæуидæ æма фæхстæ, къæдзæхтæ æрæмбæрзидæ, фал идард- 
дæр ку рандæ уидæ, уæдта дуйне ракæдзос æма ниррохс уидæ. 
Уалинмæ талингæ кæнун дæр райдæдта. Æхсарæ, Сахъман æма 
Бæлсæг сæ аууон бунæтти æвзигъдæй бадтæнцæ. 
Фæлтæрдгин хестæрти зæгъдтитæмæ гæсгæ, гъæуамæ берæгъ- 
тæ ардæмæ зиннонцæ аци изæр, аци æхсæвæ, уой туххæн æма 
сæ фæтгæ уотæ æй. Ести фонс кæми равгæрдунцæ, еци бунат 
æнæмæнгæ бæрæг фæккæнунцæ æрмæст дууæ-æртæ боней фæс- 
те. Æма æцæгæйдæр аци изæр фæззиндтæнцæ. Фусти будур- 
гъитæ кæми рæсагъд адтæнцæ æма Æхсаретæ арæсæни кæми 
бадтæнцæ римæхстæй, уомæй еу æстай ампъези уæлдæр сæ дзи- 
ли тегъæй урдугмæ гъæуæйттæ кодта, иннетæ ба еувæрсти æнгъ- 
æл кастæнцæ уой æхе дардæ æма æзмæлдмæ. 
Фæлтæрдгин, налат дзили гурусхæ кæнун райдæдта, «фу- 
стæ» æцæгæйдæр фустæ æнцæ æви нæ, уобæл æма нæ хæлæф 
кодта лæборунмæ. Дзæвгарæ рæстæг уæд фезмæлидæ се ’рдæ- 
мæ лæборунæввонг, уæд фæллæуидæ æма фæстæмæ, уордиг- 
кй рандæ унмæ рагъавидæ. Е куддæриддæр æхе дардта æма 
æзмæлдæй, уотæ дардтонцæ æма æзмæлдæнцæ иннæ берæгъ- 
тæ дæр. 
196 

Æвæццæгæн, фусти будургъитæмæ не ’рлæбурдтайонцæ, ран- 
дæ адтайонцæ, фал цауæйнæнтти пайдайæн бæрзондæй æрдумд- 
та тухгин думгæ æма фусти будургъитæ дзæбæх базмæлунтæ 
кодта. Берæгъти дзили «фустæ» базмæлгæ ку фæййидта, уæд 
дувæнд æма гурусхæ цидæр æрбацæнцæ æма сæмæ, даргъ гæп- 
питæ кæнгæй, урдугтæ æрбалæбурдта. Иннæ берæгътæ ба ду- 
гæйттæй дууæ фарсæрдигки уайтагъддæр æрмедæг æнцæ æма 
сæхе фусти будургъитæбæл ниццавтонцæ. Æхсарæ, Бæлсæг æма 
Сахъман цæттæ адтæнцæ еци уавæрмæ. Сæ циргъфий, кæндус- 
буни маргæй исæрст саздахъи фæттæ никкалдтонцæ берæгътæ- 
бæл. Æхстонцæ син сæ губунтæ, сæ фæрстæ. Берæгътæ фиццаг 
æхститæ ци ’рдигки адтæнцæ æма кæцæйти адтæнцæ, уой нæ 
лæдæрдтæнцæ æма исхæлхъой æнцæ. Ци ’рдæмæ син ледзгæ 
адтæй, уой дæр нæ лæдæрдтæнцæ æма сæ дзили, Æхсарæ кæми 
бадтæй, ецирдæмæ сонт лигъд æрбакодта, саздахъи фати цæ- 
фæй æ фарсæй тог пурхгæнгæ уадæй, уотемæй. Æхсарæ си нæ 
фæттарстæй. Æ фий, содзийнау, циргъгонд кæмæн адтæй, еци 
бæхъæ ин æ фарсбæл тухгин цæф никкодта æма бæхъи циргъ 
дзæвгарæ фæммедæг æй æ хурфи. Балæгæрста ин æ игæр, ах- 
сæн, æндæр медæггаг хæлæрттæ æма урдугмæ разилдæй, фæм- 
мард уогæй. Иннæ берæгътæ ба, уæззау цæфтæ фæууогæй, фæй- 
нердæмæ фæййаууон æнцæ. Æхсарæ цийнæгæнгæй, гъæрæй ис- 
дзурдта Сахъман æма Бæлсæгмæ: 
— Хуарз, хъæбæр хуарз рауадæй нæ цауæн. Æз син сæ дзи- 
лий рамардтон, дæлæ æ мард дæлдæр низзилдæй. Иннетæ дæр 
ни, мæнмæ гæсгæ, аразийæй нæ рандæнцæ. 
— Мæнмæ гæсгæ си уæртæ минкъий уоддæр еу æ тоги æвду- 
луй. О, о, æвдулуй. Мæнæ дессаг, рацæуайтæ, — исдзурдта 
Сахъман, минкъий уоддæр еу къотæррæбунмæ бауайгæй. Сахъ- 
мани размæ бацудæнцæ Æхсарæ æма Бæлсæг æма дессагмæ 
кастæнцæ. Берæгъ, истунгъон нæбал уогæй, саздахъи фати 
цæфæй æ фарсæй ци тог уадæй, уой æстардта æма мæстгун 
гъир-гъир кодта. Бæлсæг имæ нæбал фæллæудтæй, устур ту- 
гулдор исиста æма имæ, ниццæвун æрвонг, хæстæг бацудæй, 
фал и берæгъ еци-еу æхст фæккодта æхе æма Бæлсæгбæл æхе 
ниццавта. Æ раззаг къæхтæ ин æ реутæбæл февардта æма ин, 
æ устур гъæлæс фегон кæнгæй, æ уорс-уорсид дæндæгутæ ний- 
гон кæнгæй, æ хъурмæ балæбурдта. Минкъийма, уæд ин æ хъур 
райахæстайдæ æма уæд Бæлсæги цард фæцайдæ. Фал Бæлсæг 
фæстæмæ, сæрмесиндзæг рахаудтæй æма и берæгъ æ сæрти 
урдугмæ разилдæй. Цалдæр сæрбехъулойни ракæнгæй ма, мин- 
къий дæлдæр ниббурдæй, уæдта ниммардæй. Æхсарæ Бæлсæ- 
гæн хъæбæр фæххилæ кодта: 
197 

— Цийфæнди цæф сирдмæ дæр, уæлдайдæр 6а берæгъмæ 
хæстæг цæун устур æдулидзийнадæ æй. Нур дин уотемæй дæ 
хъур ку райахæстайдæ, уæд нин дæ мард берæгъти мæрдти хæц- 
цæ хæсгæ ке æрцудайдæ, уой дæ сæр нæ ахæссуй?! 
— Æма гъа. Мæ фур карзæй уобæл нæбал расагъæс кодтон, — 
æхе рæститæ кодта Бæлсæг. 
— Абонæй фæстæмæ аци цау хуарз дæнцæ уодзæнæй нæ 
еугуремæн дæр. Нур ба, ци адтæй, е адтæй, раевгъудæй, фал — 
цæугæ нæхемæ. Мæнæ дууæ берæгъей мæрдтæ ласæн дæлæ 
Ирæфмæ хæстæг. Сæ цæрттæ син исон нистъегъдзинан, ис- 
бæззæнæнцæ нин естæмæн. Ардæмæ дæр ма исон иссæудзи- 
нан. Мæнмæ гæсгæ, иннæ берæгътæ дæр æнæзæранæй нæ 
рандæ æнцæ, — загъта Сахъман, æма е куд загъта, уотæ ба- 
кодтонцæ. 
Иннæ сæумæ, Ирæфмæ хæстæг, еу доррæбун, берæгъти мæр- 
дтæ фæййингæй, Нана æма еугур фæсевæди цийнæн кæрæнттæ 
нæбал адтæй. 
— Мæнæ мæбæл аци берæгъ ниццавта æхе, аци берæгъ мæ 
равгæрдунмæ гъавта! — гъæрæй дзурдта Æхсарæ, и берæгъти 
мæрдтæй и устурдæрмæ амонгæй. Хабар фегъосгæй, Задæлес- 
кæ, Донифарс æма ма иннæ гъæутæй дæр беретæ æрцудæнцæ 
æма Нанайæн, Æхсарæ, Бæлсæг æма Сахъманæн хъæбæр арфи- 
тæ кодтонцæ. Æхсæуæй ба еу лæг бæхбæл фус рахаста. Нана 
æма ин æй æ цауæйнон лæхъуæнтæн ралæвар кодта æма, хъæ- 
бæр фæййарфитæ кæнгæй, загъта: 
— Мæ биццеуи мин аци берæгътæ базиан кодтонцæ. Мæ маст, 
мæ биццеуи тог мин райстайтæ. Аци боней фæстæмæ уæ, мæ 
биццеуау, уарззæнæн æма нимайдзæнæн. 
Æртиккаг бон дæлæ Æхсинттæмæ хæстæг, донгонмæ тахтæн- 
цæ, æмбурдтæ кодтонцæ хойтæ æма цæргæстæ. Ахъбаз æрцу- 
дæй æма Æхсаретæн загъта: 
— Мæнмæ гæсгæ, уæ цæф берæгътæй дæлæ Æхсинттæмæ 
хæстæг, донгон еуей мардбæл æмбурдтæ кæнунцæ хойтæ æма 
цæргæстæ. Фæццæуайтæ, бабæрæг кæнайтæ еци бунат. 
Æхсаретæ бабæрæг кодтонцæ Æхсинттæмæ хæстæг, хойтæ 
æма цæргæстæ кумæ æмбурд кодтонцæ, еци донгон æма си, æцæ- 
гæйдæр, разиндтæй ке фæццæфтæ кодтонцæ, еци берæгътæй 
никкидæр дууей мæрдтæ. 
Уой адæбæл дзæвгарæ рæстæг аци рауæнтæмæ берæгъ нæ- 
бал фæззиндтæй. Сæ кой дæр фесавдæй. Адæм исуолæфтæнцæ. 
Сæ фонс æдасæй æскъардтонцæ идард рауæнтæмæ дæр ’ма сæ 
тинсæй хизтонцæ. 
198 

* * * 
Задæлескæгтæ Задæлескигьæуи Нана æма æ фæсевæдæн ци 
хæдзарæ искодтонцæ, е цæттæ адтæй Нанай бæрнæхсти æй рат- 
тунмæ. Æ тургъитæ æма ма ин æ рæбунтæ æфснайдтонцæ. Сæхе 
цæттæ кодтонцæ гъæуккæгтæ еци устур бæрæгбонмæ — хуцау- 
бонмæ. Сæхе цæттæ кодтонцæ Нана æма æ «цæуæт» дæр. Сæ 
дзаумæуттæ, дарæстæ кæдзос кодтонцæ, æхснадтонцæ, æмпъуз- 
тонцæ. 
Ралæудтæй еугурæй дæр уотæ æхсицгæ кæмæ бæлдтæнцæ, 
еци хуцаубон. Адтæй гъар, хор æма фæлмæн бон. Куд задæ- 
лескæгтæ, уотæ Дигоргоми еуæй-еу гъæутæй дæр иуазгутæ æм- 
бурдтæ кодтонцæ хæдзари тургъæмæ. Ку æррæфтæ æй, хор 
зæнхæмæ æррæстæ кæсун ку райдæдта, уæд хæдзари тургъæмæ 
исцудæнцæ Нана æма æ лæхъуæнтæ, æ кизгуттæ , кæстæр фæ- 
севæд. Дууæ бæхебæл æма сæ рæгъти, сæ къохти исхастонцæ сæ 
дзаумæуттæ, сæ дарæстæ, сæ циййес. Тургъи, хæдзари дуари 
рахес фарс лæудтæнцæ гъæуккæгтæй къуар лæги æма къуар 
силгоймаги, галеу фарсæй ба рарæнгъæ æнцæ Нана æма æ фæ- 
севæд. 
Минкъий фæстæдæр гъæуи хестæр, уорсрехæ зæронд лæг 
райста бæгæний хъалац æ къохмæ æма æрдзурдта: 
— Æз рагон дæн. Фæййидтон æма бавзурстон берæ тухтитæ 
æма зинтæ. Фæххаттæн Аланти бæсти берæ рауæнти, сауæнгæ 
дæлæ Куми дон æма Терки рæбунтæ мæнæ хуæнхти уæнгæ. 
Фал нæ Аланти адæмбæл мæнæ нур ци исæвди дзаман никкод- 
та, уотæ ба некæд никкодта. Зæгъун æмбæлуй, мæнæ аци фæ- 
стаг тугъди — æгъатир Тæмерлани æфсæдти хæццæ тугъди, уони 
къохæй бабун ан. Фал Алантæ бунтондæр нæ фесавдæнцæ, не 
сæскъудæй сæ дзилагæ. Байзадæй ма си фæстедзаутæ. Æрмæст 
мæнæ нæхе Дигоргом æхуæдæг æнæгъæнæ бæстæ æй, ци Диго- 
рон адæмтæ си цæруй, етæ сæхуæттæ устур адæмихатт æнцæ. 
Нæ, нæ фесавдæнцæ нæ Алантæ, мах Дигорæ — сæ фæдонтæ 
цæрæн, ирæзæн æма ирæздзинан. Æма е ке фæрци æй? Е æй 
мæнæ нæ Нана, нæ Аланти седзæрти ервæзунгæнæг æма гъом- 
бæлгæнæг Зæрийнæ æма уой хузæнтти фæрци. Нана ци берæ 
седзæртæ фæййервæзун кодта, етæ фулдæрæй-фулдæр кæнун- 
цæ æма кæндзæнæцæ. Зундгиндæрæй-зундгиндæр кæнунцæ æма 
кæндзæнæцæ, тухгинæй-тухгиндæр кæнунцæ æма кæндзæнæ- 
цæ æма, гъе, е æй махæн, Алантæн, Дигорæн нæ исон. Еци 
зæрдæдаргæ исон нин нæ берæ фæсевæдæн исаразта æма над- 
бæл æрæвардта мæнæ нæ алайнаг — нæ дигорон кизгæ — Нана. 
Нана ма нур æнзтæй æригон æй, мæнæн кизги кизгæн бæззуй, 
199 

фал æй уæддæр хонæн Нана, уой туххæн, æма æ берæ тох, æ 
берæ лæгдзийнæдтæ, æ берæ хуарздзийнæдтæ, æ æгъатир ус- 
тур хъисмæт æма уæлахезти фæрци махæй алкæмæн дæр ис- 
сæй изæди хай, фæнзуйнаг, кадæ æма намуси аккаг. 
Нана æрмæст мæнæ Аланти седзæртæ ке исхаста, исгъомбæл 
кодта, фæййервæзун кодта, уонæй Нана нæй. Нана карз тохæг 
адтæй Тæмерлани æфсæдти нихмæ нæ разагъди æфсæддон фæ- 
тæгтæ Уруймаг, Самели, Сахъморат, Буту æма берæ уæхæнтти 
æмрæнгъæ. 
Нана фæццардæй æма цæруй, тох æма хъиамæт кодта æма 
кæнуй нæ адæми туххæн, нæ адæми сæрвæлтау. Æхе туххæн æ 
хъауритæ, æ зунд æма æ хъиамæттæй сæ минæймаг хай дæр нæ 
кодта æма нæ кæнуй. 
Нанай беретæ изæд, уæларвон изæд хонунцæ, æма е бунтон 
раст нæй. О, æцæгæйдæр изæд æй, фал æй зæнхон, адæмон 
изæд. Дæлæ лæгæти фæццардæй, фæххаста æма нин фæгъгъом- 
бæл кодта нæ аланти седзæрти, æма ин уой туххæй мах кæнæн 
устур арфитæ. Фал адæми фарнæ устур æй. Адæми фарнæ къæ- 
дзæхтæ дæр низмæлун кæнуй æма еци фарнæй хайгин уæд. Нæ 
Задæлески хуарз адæмтæ ин сæхе къохтæй, сæхе хъиамæтæй 
исаразтонцæ хæдзарæ. Фæндуй нæ æма Хуцаумæ ковæн, цæ- 
мæй си æнæнезæй, фæрнæй фæццæра сæдæ анзи. Фæндуй нæ, 
цæмæй фæййина æма бафсæда æ цæуæти цæуæти хортæй. Цæ- 
мæй фæййина нæ Дигори устур ирæзт æма амондгун цард. Гъе 
нур Нанай барæ ес æ хæдзари дуар байгон кæнунæй æма имæ æ 
сувæллæнтти бауадзунæй. Æхецæй ба ин корæн æма нин еститæ 
зæгъæд. Мæнæ имæ нæ еугур дзиллити кади ниуазæн — бæгæ- 
ний къос дæттун æма нин еститæ зæгъæд, уæдта бæгæни æ зама- 
най цæуæти хæццæ баниуазæнтæ. 
Нана бацудæй, хæдзари дуар байгон кодта, фиццагдæр имæ 
барвиста биццеути кæстæргай, уæдта кизгутти, уой фæсте ба 
бæгæний къосбæл æ дууæ къохемæй хуæцгæй, адæми размæ 
кæугæ рацудæй æма загъта: 
— Ниххатир мин кæнтæ, кæугæ ке кæнун, уомæй. Фал æй 
зонетæ, мæ фур цийнæй кæун. Зинтæ æма тæссаг уавæрти не- 
кæд никкудтæн, фал мæ фур цийнæй ба никкæун. Æз нæ аланти 
адæми нин Тæмерлани æфсæдтæ куд цагътонцæ, нæ сахартæ 
æма нин гъæутæ куд сугътонцæ, нæ циййес нин куд истонцæ, 
уони, мæхе цæститæй ингæй, уотæ æнгъæл нæбал адтæн æма ма 
мæ адæм мæнæ атæ дзæбæхæй, атæ уæздан æма фæрнæйдзагæй 
ескард фæййиндзæнæн. Кæд раздæр нæ алантæ — нæ дигорон 
адæми еугур бабунбæл нимадтон, уæд нур ба гъæрæй зæгъун: 
нæ, нæ бабун æнцæ Алантæ! Нæ, нæ бабун æй нæ бæстæ! Нæ, 
200 

нæ бабун æй нæ Дигорæ! О, Хуцау, дæуæй боз! Фал мæ фæндуй 
зæгъун æма нæ фæсевæдæн ниффæдзæхсун цалдæр устур гъуд- 
даги. Ма феронх кæнæн, ма феронх кæнтæ не знæгти æфсæдтæ 
нин куд ниппурх кодтонцæ, куд басугътонцæ нæ сахартæ: Ма- 
дисар, Магас, Джулат, Тæтæртубб, Хумара, Джулат, нæ берæ 
устур æма минкъий гъæутæ, нæ уотæрттæ; куд нин ниццагътон- 
цæ — гагацагъд нæ адæмти; куд нин байстонцæ нæ циййес. Куд 
байзадæнцæ нæ берæ зæнхитæ дæлæ Донæй, Кумæй мæнæ Кав- 
кази хуæнхти уæнгæ æдзæрæгæй. Ма феронх кæнæн æма ма 
феронх кæнтæ 8-аг амистол 1395 анз; 8-аг амистол искæнæн нæ 
аланти, нæ Дигори еугур адæмон гъиги бон — имисæн æма зæр- 
дæбæлдарæн бон. Ма феронх кæнæн нæ аланти адæми хуæз- 
дæрти лæгдзийнадæ æма нæ лæгдæрти нæмттæ: Анахарсис, 
Бæзук, Саросий, Ардабул, Дургулел, Итаз, Мелети, Буту, Уруй- 
маг, Самели æма ма берæ æндæрти. Мабал ниппурх уæн фæй- 
нердæмæ æндæр бæститæбæл, æндæр адæмтæбæл хуæздæр æма 
æнцондæр цардагор! Нæхецæй хуæздæр цæрæнуат некæми ес. 
Байархайæн нæ бæрцæ фулдæр кæнунбæл, нæ аланти æвзаг æма 
æгъдæуттæ æндæр кедæрти æвзаг æма æгъдæутти хæццæ хæлæ- 
мулæ кæнунæй. Багъæуай кæнæн нæхе æфхуæргутæ æма фуд- 
гæнгутæй. Арфæ кæнун — устур арфæ Задæлески дзиллитæн, 
мæнæ нин аци хæдзарæ ка искодта æма ралæвар кодта, уонæн, 
æма син Хуцау райарфæ кæнæд. Мæ берæ цæуæт уин уæ берæ 
хуæрзтæ куд бафедонцæ, уæхæн фарнæ сæ уæд. О Хуцау, ис- 
фæлдистай мæ æма мæ басодзæ, цæмæй мæ сугъди тæвдæй мæ 
адæм гъар уонцæ, мæ цирени рохсæй мæ адæм рохс уонцæ! 
Нана уобæл æ дзубанди фæцæй. Бæгæний къосæй цалдæр 
цундти искодта, уæдта æй ралæвардта æ кæстæртæмæ. 
Уой фæсте къуар гъæуей минивæрттæ æрбацудæнцæ Нана- 
мæ, арфитæ æма ин лæвæрттæ кодтонцæ. Ка ин байраг, ка уæс, 
ка фус, ка къæстæн, ка нимæт, ка кæрцæ лæвар кодта. Адтæй си 
фингитæ дæр, кæфтитæ æма зартæ дæр. 
Еци бонæй фæстæмæ, дууæ мæи дæр нæма рацудæй, уæд еу 
изæр Нанаети тургъæмæ æрбацудæй æртæ лæги. Рацудæй сæмæ 
Нанай биццеутæй еу, æнæгъæнæ къæхæни асæ ка иссæй, е — 
Аскер. 
— Уæ изæр хуарз æма уæ хæдзарæмæ фарнæ æрбацæуæд, — 
загътонцæ иуазгутæ. 
— Æгас цотæ æма фæрнæйдзаг уотæ, — дзуапп син равардта 
Аскер. 
201 

— Мах уæмæ æрбацудан идардæй, Уæллагири комæй. Æрба- 
цудан хуарз гъуддаги фæдбæл æма нæ фæййинун фæндуй уæ 
Нанай — Дигори Нанай, — загъта сæ еу. 
Аскер баздахтæй хæдзарæмæ, сæ хабар син ракодта æма сæмæ 
Нана рацудæй. Нана зундгин силгоймаг адтæй, лæдæрдтæй фиц- 
цагдæр æрбацæуæг адæймагæн зæгъгæ ке фæууй, уой æма сæмæ 
байгъуста. 
— Уæ изæр хуарз æма уæмæ фарнæ æрбацæуæд, — загъта 
бабæй еци лæг Нанайæн дæр. 
— Æгас нæмæ цотæ æма фæрнæйдзаг уотæ, — дзуапп равар- 
дта Нана. 
— Мах Уæллагирæй ан, æрбацудан уæмæ хуарз гъуддаги 
фæдбæл. Фæндуй нæ дæ хæццæ лæмбунæг радзорун, кæд нин 
аккаг кæнис, уæд. 
— Хуарз гъуддæгтæ цæуæд сумахбæл дæр æма махбæл дæр. 
Медæмæ рацотæ, мах ба нæ дзубанди медæгæй кæнæн, — загъта 
Нана æма син хæдзари дуар байгон кодта. 
Иуазгутæ исбадтæнцæ даргъ ниллæг къелабæл, Нана ба мин- 
къий уоддæр æрбадтæй æ биццеутæй еуей конд æртикъахуг 
къелабæл. 
— Хуарз адæймаги кой идæрдтæмæ игъусуй. Дæу — Дигори 
Нанай хуарз кой хъæбæр кадгинæй хæтуй махмæ дæр — Уæлла- 
гири коми. Дæ хуарзи кой нæ адæм æркæнунцæ цийни дæр æма 
зианти дæр. Æма ди Хуцау исарази уæд. Æгайти дæр ма нæ 
алантæмæ дæу хузæн игурдтитæ ес, — райдæдта иуазгутæн сæ 
хестæр æ дзубанди. 
— Æз корун, æма мæн æппæлун ниууагътæ. Ку рамæлон, 
уæд мæ æппæлдзинайтæ, нур ба мæ куд дæн, уотемæй мæ мæ- 
гурбæл ниууагътæ, — бауайдзæф кодта и лæгæн Нана. 
— Иубур дзубандитæй, мах ан минивæрттæ. Нæ лæппо ардæ- 
мæ цæмæдæргæсгæ æрбахъæрттæй. Фæййидта дин дæ кизгуттæй 
еуей — Гудзай — тургъитæ æма гъæунгæ сæрфгæй. Равзурста æ 
хæццæ радзубанди кæнун, фал æй кизгæ дзоргæ ниууагъта. Нæ 
лæхъуæн уæдæй ардæмæ æ кеми нæбал æй, бауарзта æй уотæ 
карз æма ардæмæ сосæгкити æрбацæуй æма и кизгæмæ идардæй 
сосæгкити фæккæсуй. Æз и лæхъуæнæн æ хестæр æнсувæр дæн, 
инун мæ кæстæр æнсувæри катай. Гъе уомæ гæсгæ уæмæ æрбацу- 
дан минивæрттæ, фал бал уи тæккæ фиццаг корæн æма нин и 
кизги фæййинун кæнтæ, циуавæр изæди хай æй цума, — дзурд 
райста æма æрдзурдта иннæ лæг. 
’ Нана фæлмæн байдзулдæй, æ дæргъеццонгомау лигъз цæс- 
гон, е стур сау цæститæ æма рæсугъд билтæ ниррайдзаст æнцæ, 
уæдта загъта: 
202 

— О, о, уарзт тухгин æй. Уæдта уотæ карз, уотæ кæдзос ци 
уод бауарзта, уомæн ба лæгъуз уæн нæййес. Лæгъуз адæймаг 
уотæ карз уарзун нæ зонуй æма нæ фæразуй. Уæдта мæ кизгæ 
дæр, цийфæндуй лæхъуæн дæр ке нæ бауарза, уæхæн нæй. Æп- 
пæлгæ уин æй нæ кæнун, фал си сæрустур дæн. Нуртæкки уин 
æй, уæ курдиадæмæ гæсгæ, фæййинун кæндзæнæн. «Гудза, уæр- 
тæ кизгæ, ардæмæ рауайай!» Иннæ уати дуарæй рахизтæй бæр- 
зонд, нарæгастæу, фæтæн сунтæ, бæрзонд реутæ, саулагъз цæс- 
гон, изæди хузæн кизгæ. Æрбацудæй Нанамæ хæстæг, иуазгу- 
тæн «æгас цотæ» загъта, уæдта Нанамæ исдзурдта «Ци ми кæ- 
нис, Нана», зæгъгæ. 
— Цæугæ, мæ хор, æма мæнæ иуазгутæн къумæл рахæссæ. 
Кизгæ, нецибал исдзоргæй, рахаста иуазгутæн хъалаци дзаг 
къумæл æма æй, неци дзоргæй, хестæрмæ бадаргъ кодта. Хес- 
тæр иуазæг си раниуазта, уæдта æй æ кæстæрмæ ралæвардта. Е 
дæр си раниуазта, уæдта æй иннемæ ралæвардта æма æй е ба 
еугурæй дæр баниуазта, уæдта ревæд хъалац фæстæмæ кизгæмæ 
равардта, хъалаци хурфи рæсугъд фæрдуг ниввæргæй. 
— Арфиаг уо æма устур амонд дæ хай, — исдзурдта имæ сæ 
хестæр æма кизгæ рандæй. 
— Æцæгæйдæр, цидæр дессаг ку æй дæ кизгæ. Нæ лæхъуæн 
хумæтæги не сæрра æй, — загъта бабæй и лæг. 
— Нана, гъай-гъай нуртæкки гъуддæгтæ нæ рарæвдзæ кæн- 
дзинан, фал нин ести дзуапп ку зæгъисæ, уотæ ба нæ фæндуй, — 
загъта иуазгути хестæр. 
— О, о, уомæй раст зæгьис. Нуртæкки уин мæ бон неци дзуапп 
раттун æй. Фал æз, дæлæ Гæрæмони будурти, уæдта уæртæ цæу- 
гæдон Куми билтæбæл ка цардæй, еци алайнæгтæ-дигоронти æгъ- 
дæуттæмæ гæсгæ дæр æма мæнæ ами æгъдæуттæмæ гæсгæ дæр, 
кизгæ æхуæдæг арази ку нæ уа, уæд ин лæгмæ цæуни унаффæ не 
’скæндзæнæн. Уомæ гæсгæ ба мæн уотæ фæндуй, цæмæй уæ лæ- 
хъуæн æхуæдæг æрбацæуа æма кизги хæццæ равзара радзорун, 
базонгæ ун. Уой фæсте мин мæ кизгæ аразий загъд ку зæгъа, уæд- 
та мæмæ æрбацотæ, куд минивæрттæ æма федаугутæ, уотæ. Гъе 
æндæр уин абони мæ бон зæгъун неци æй, — загъта Нана. 
Иуазгутæ исистадæнцæ цæунæрвонг æма ма сæ хестæр ба- 
феппайдта: 
— Хумæтæги дæ не ’ппæлунцæ адæм. Ду ци фæндон загътай, 
е мах æгъдæутти нæ хæтуй, фал нæмæ раст æма зæрдæмæцæугæ 
фæндон фæккастæй æма дин арфæ кæнæн. 
— Мæнмæ гæсгæ уин, æмбæлуй ахсæви ами байзайун, фусун 
уин фæууодзинан, естæмæйти уæ фæххинцдзинан, исон ба уæ 
рафæндараст кæндзинан, — бакодта Нана. 
203 

— Нæ, уотæ гæнæн нин нæййес. Махæн уартæ Мæхчески 
хæстæгутæ ес. Нæ мади хуæрæ уоми цæруй æма уоми æй нæ 
фусун. Æнгъæл нæмæ кæссæнæй, — загъта уосгор лæхъуæни 
æнсувæр æма рандæнцæ. 
Дуккаг бон изæрæрдæмæ æрбацудæй и уосгор лæхъуæн æхуæ- 
дæг. Æхе дардта уæздан, æфсæрмидзæстуг. Æ бакаст, æ индæ, 
æ гуриконд Нанай зæрдæмæ фæццудæнцæ æма ин загъта: 
— Хуарз лæхъуæн, аци бон дин мæн хæццæ дæр æма кизги 
хæццæ дæр радзубандий фадуат не ’содзæнæй. Кæд дæ фæндæ 
уа, уæд исон сæумæраги æрбацо. 
Лæхъуæн нецибал загъта. Рандæй. Дуккаг бон ба сæумæ раги 
фæззиндтæй æма Нанай хæдзари тургъи хуррæбун лæудтæй. 
Нана имæ фæдздзурдта медæмæ, æ номбæл æй бафарста, 
исбадун æй кодта, æ размæ ин фингæбæл кæрдзини къæбæр 
æма къосидзаг æхсир æрæвардта æма ин загъта: 
— Хуарз лæхъуæн, Цæгæра, дæ гуриконд, дæ бакаст æма 
дæхе куд дарис, етæ мæ зæрдæмæ цæунцæ æма е хуарз æй, 
фал фиццаг индæ æма фиццаг зунд алкæд æцæг нæ рауайун- 
цæ. Сæйрагдæр ба, мæ кизги зæрдæмæ куд фæццæуай æма 
мæ кизгæ куд зæгъа, етæ æнцæ. Уомæ гæсгæ ба дæ æрветун 
фиййау æма согдзауæй изæри уæнгæ. Дæ хæццæ уодзæнæнцæ 
мæ кизгæ æма æ еу хуæрæ, уæдта æ еу æнсувæр. Фадуат уин 
уодзæнæй бадзубанди кæнун æма кæрæдзей еу минкъий базо- 
нунæн. 
Лæхъуæн уæздан æма федар гьæлæси уагæй загъта: 
— Нана, æвæццæгæн, ду раст дæ. Арази дæн дæ хæццæ. 
Уотемæй Цæгæра, Гудза æма ма æ еу хуæрæ æма æнсувæри 
хæццæ рандæнцæ Задæлески цæгатмæ сæ фустæ-сæгъти къуар 
хезунмæ æма согтæ кæнунмæ. 
Цæгæра разиндтæй тухгин, косагæ, уæздан лæхъуæн. Æ дзу- 
бандитæ, æ гириз адтæнцæ бунати, рæсугъд. Зæрдæмæцæугæ 
адтæнцæ, æхе куд дардта, куд куста, куд уолæфтæй, етæ дæр. 
Фустæ-сæгътæ хизта Гудзай хуæрæ. Гудза æхуæдæг æма е ’нсу- 
вæр ба Цæгæра ци согтæ кодта, уони æмбурд кодтонцæ. Рæфти 
уæнгæ еу гъæдбуни æрцæттæ кодтонцæ еу устур хæрхæ. Рæф- 
тон уолæвди фæсте ба ма еу æндæр гъæдбуни æрцæттæ кодтон- 
цæ еума хæрхæ. 
Уолæфти рæстæгути син дзурдта аллихузон дессаг, ходæг 
æма рæсугъд хабæрттæ. Радзурдта син æ фидæ уосæ куд æрхуд- 
та, уой цæмæдессаг хабар дæр. 
>— Мæ фидæ бауарзта мæ мади. Æхуæдæг куд тухгин æма 
еурæстуг адтæй, æ уарзт дæр уотæ тухгин æма еурæстуг ад- 
тæй, фал цæмæдæргæсгæ кизги мади зæрдæмæ нæ фæццудæй 
204 

мæ фидæ æма ин æй нæ лæвардта. Кизгæн неке адтæй, нæдæр 
фидæ, нæдæр æнсувæр, æма æй æ мади зæрдихудти бацæун 
ке нæ фæндæ адтæй, уомæ гæсгæ сæ гъуддаг нæ рæвдзæ код- 
та. Æма мæ фидæ æргъуди кодта мадзал. Кизги хæццæ бадзу- 
банди кæнгæй æй, е ’мбæлттæн раскъæфун кодта, æхуæдæкка 
æхе фæдесон ракодта. Æскъæфгути расурдта, саздахъи фа- 
тæй хæрдмæ æхста, æхсаргардæй æвзиста, байста æй æма æй 
фæстæмæ æ мадæмæ æрбахаста. Мади зæрдæ ин фæффæл- 
мæн æй æма ин æй равардта. Абони дæр ма уарзонæй цæрун- 
цæ. Мæн хузæн фурттæ син ес фондз, мæнæ Гудзай хузæн 
кизгуттæ ба дууæ. 
Изæрæй ку æриздахтæнцæ, уæд бал Цæгæра тургъи лæугæ 
райзадæй, Гудза æма иннетæ ба æй хæдзари хурфи сæ Нанайæн 
дессаги æппæлдтитæ фæккодтонцæ. Нана нецибал загъта. Цæ- 
гæрамæ медæмæ фæдздзурдта, æ цæуæти хæццæ ин изæрхуар 
искæнун кодта, уæдта ин бафæдзахста: 
— Нур, мæ хор, цо дæ фидæ æма дæ мадæн райарфæ кæнæ, 
уæхæн дзæбæх фурт ке исхастонцæ, уой туххæй. Зæгъæ син, 
цæмæй æрбарветонцæ минивæрттæ æма федаугутæ. 
Цæгæра цийнæгæнгæ рандæй. Иннæ хуцаубони 6а бабæй еци 
минивæрттæ æрбацудæнцæ Нанай хæдзарæмæ. Аци хатт син Нана 
искодта дзæбæх фингæ, берæ дзæбæх хабæрттæ, радзубанди- 
бадзубандий фæсте, минивæртти хестæр Нанайæй ракурдта, 
цæмæй Гудза сæ размæ рацæуа, уой. 
Гудза сæмæ Нанай дзурдмæ гæсгæ уæздан æма рæсугъд цуд 
ракодта æма еуварс æрлæудтæй изæди къалеуи хузæн. 
Иуазгутæ ин æ индбæл хъæбæр бацийнæ кодтонцæ. Нана- 
йæн æма еугур бийнонтæн арфитæ кодтонцæ, хуарзбæл син кув- 
тонцæ. Уæдта Цæгæрай æнсувæр загъта: 
— Нана, ду кæд арази дæ, уæд нæмæ мæнæ нæ киндздзаг 
еубонтиккон хъалаци рахæссæд. 
— Цæмæннæ, цæмæннæ, — бакодта Нана дæр. 
Гудза бабæй минивæрттæмæ еци устур хъалаци бæгæнийæй 
идзагæй рахаста æма æй минивæртти хестæрмæ уæздан лæвæрд 
бакодта. Минивæртти хестæр хъалац æ дууæ къохеми райста. 
Дзæбæх, зæрдиуагон кувдтитæ фæккодта дууæ уарзоней тух- 
хæй. Хуцауæй син устур, рæсугъд амонд ракурдта, бæгæнийæй 
дзæвгарæ раниуазта, уæдта хъалац æ кæстæрмæ равардта. Е дæр 
дзæбæх кувдтитæ æма арфитæ фæккодта, бæгæнийæй раниуаз- 
та, уæдта æй Цæгæрай æнсувæрмæ равардта. Цæгæрай æнсувæр 
дæр дзæбæх кувдтитæ фæккодта, бæгæни æдбунтæй баниуазта, 
уæдта, хъалац Гудзай къохтæмæ радгæй, загъта: 
205 

— Мæ рæсугъд, мæ уæздан, мæ фæрнæйдзаг киндздзаг, хъа- 
лацбæл дæ дууæ къохемæй фæххуæцай. 
Гудза хъалацбæл дууæ къохемæй хуæстæй. Цæгæрай æнсу- 
вæр ба æ рæбун ци салин дзæкъолæ дардта, уордигки исласта: 
фиццаг — уорс-уорсид, циллехаугин изæлу æма æй Гудзай ус- 
хъитæбæл уæздан итуд æркодта. Дугкаг хатт дзæкъолæй исла- 
ста цъæх-цъæхид цилле хъумац, пъолцийаг Гудзайæн æма æй 
æ хъалаци сæрбæл æрдудагъ кодта. Æртигкаг хатт исласта са- 
лæй конд, рæсугъдхуд дууæ дзабурти æма уорс-уорсид дууæ 
цъиндати. Еу дзабуртæ цъиндати хæццæ æрæвардта хъалаци 
сæрбæл æма загъта: 
— Атæ дæуæн — нæ мади лæвар, федауæггаг. 
Иннæ дзабуртæ æма цъиндатæ ба равардта Нанамæ æма 
загъта: 
— Атæ ба æнцæ дæуæн — нæ мади лæвар.Уорс изæлу мæ 
киндздзагæн æй æ уарзон — Цæгæрай лæвар. 
Хъазар лæвæрттæбæл бацийнæ кодтонцæ еугурæй дæр. Гу- 
дза, неци дзоргæй, лæвæртти хæццæ рандæй. Нана ба иуазгутæ- 
минивæрттæн райарфæ кодта. Берæ арфитæ фæккодтонцæ иуаз- 
гутæ дæр æма игъæлдзæгæй рандæнцæ. 
Иуазгутæ ку рандæнцæ, бийнонтæ хебæраги ку æризадæн- 
цæ, уæд Нанай биццеутæй еу, æ медбилти ходгæй, загъта: 
— Мах Нана, æцæгæйдæр, цидæр нæртон, цидæр изæди хай 
æй. Тохунмæ, хъиамæттæ æма амæлттæ кæнунмæ куд лæги- 
гъæдгун адтæй, æгъдау дæттун æма иуазгутæ рæвдаунмæ дæр 
уотæ лæгигъæдгун æй. О, о, уотæ æй. 
— Æцæг зæгъис, хъæбæр æцæг, — загътонцæ иннетæй дæр 
кадæртæ. 
Иннæ хуцаубони Цæгæраетæ финддæс бæхгинемæй æрбацу- 
дæнцæ æма Гудзай рæсугъди фæххастонцæ, дзæбæх, гъæздуг, 
игъæлдзæг кизгæрвист искæнгæй. Задæлески гъæуи еугур цæр- 
гутæ дæр, æд зæронд, æд сувæллон адтæнцæ кизгæрвисти, фæм- 
мийнасæ, фæццийнæ кодтонцæ. Нанайæн дæр æма Гудзайæн 
дæр аллихузон лæвæрттæ фæккодтонцæ. 
Рацудæй ма цалдæр анзи. Нана æма æ «цæуæти» цард хуæз- 
дæрæй-хуæздæр кодта. Исæнтудтонцæ æма дардтонцæ дзæвга- 
рæ фонс. Æ кустуарзон, уæздан æма тухгин лæхъуæнтæ сæ фонс 
хизтонцæ хуæнхти бæрзæндти. Хуасæ син карстонцæ æма хас- 
тонцæ сæ рæгъти, хæргутæбæл, бæхтæбæл алли рауæнтæй. Ци 
хумзæнхи гæппæлтæ исамал кодтонцæ, уоми ба æновуд фæл- 
206 

лойнæ кодтонцæ æрмæст æ лæхъуæнтæ нæ, фал æ кизгуттæ дæр. 
Гъе, уотемæйти дзæбæх цæрдгъон иссæнцæ. Сæ хуарз, сæ кади 
кой игъустæй æгас Дигоргомбæл дæр. 
Æ лæхъуæнтæ цауæни дæр цудæнцæ ахид æма сæ хæдзарæ 
Æфсатий лæварæй ревæд некæд адтæй. 
Нана лæгмæ равардта æ еугур кизгутти дæр. Сиæхстæ ин 
исберæ æй. Цæуæти цæуæт дæр ин иссæй Иристони алли коми 
дæр берæ гъæути. Дигоргоми ба — алли гъæуи дæр. Æ лæппо- 
тæн дæр сæ фулдæр æрхудтонцæ уоститæ æма æрцардæнцæ: 
Уæхъæци, Задæлески, Устур-Дигори, Донифарси, Хъæлнæгъ- 
ти, Нари, Мæхчески, Къуссуй, Дзинагъай, Æхсæуи, Фæрæс- 
къæтти æма берæ æндæр рауæнти. Еуæй-еутæ си бафтудæнцæ 
æндæр кæмттæмæ дæр. Æ хæццæ ма си æризадæнцæ æрмæст- 
дæр Æхсарæ æма Бæлсæг, дууæ æнсувæри. Аци дууæ биццеуей 
ма æрæгиау, Комидумæги цауæни уогæй, еу гъæди, лæгæти ис- 
сирдта. Уоми сæ фиди хæццæ цардæнцæ. Сæ фидæ хаттæй ца- 
уæни, амæлттæ кодта æма сæ хаста. Фал æй еу рауæн арс нит- 
тудта æма рамардæй. 
Еугуремæй дæр Æхсарæ æма Бæлсæг адтæнцæ æндиуддæр, 
тухгиндæр, нифсгиндæр æма косагæдæр. Уомæ гæсгæ сæмæ Нана 
дæр æма иннетæ дæр уæлдай хуæздæр цæстæ дардтонцæ. Хуæр- 
дæй дæр æма сæмæ дарæсæй дæр хуæздæр каст цудæй. Æма 
мæнæ нур ба уони тухгинæн, уони нифсгинæн, уони иуонгги- 
нæн рæбуни гъæути фæсевæдæй некебал адтæй. 
Æрæги еу лæг анзи хисти æ кадгин фиди кадæн Мæцути 
исаразта Дигоргоми тухгиндæрти еристæ гъæбесæй хуæцунбæл. 
Фæууæлахез уæвæгæн нисангонд адтæй æртæанздзуд æнахур- 
гонд бæх. Аци еристи Æхсарæбæл неке фæттухгиндæр æй. Фæу- 
уæлахез си æй æма рамбулдта еци заманай бæх. 
Бæлсæг ба цауæни уотæ арæхстгин адтæй æма ибæл адæм 
дес кодтонцæ. Хуæнхти, будурти, гъæдти хаттæй æма æнæ сир- 
ди мард хæдзарæмæ не ’здахтæй. 
Мадта уæздандзийнадæ æма косунмæ дæр уотæ адтæнцæ. 
Ескæми еске зиан, кенæ еске цийни алкæддæр зæрдиуагæй, æнæ 
сайдæй бахъиамæт кæниуонцæ, æгъдау раттиуонцæ, сæхе уæз- 
дан æма кунхуалæй даргæй. Сæ иннæ хуæртæ, æнсувæрти хæц- 
цæ цардæнцæ лимæнæй. Цудæнцæ сæмæ, æнхус кодтонцæ, æгъ- 
дау син лæвардтонцæ. О, Нанай бийнонти уавæр фæххуарз, 
фæррæстмæ æй. Æстонг æма мæгур некебал адтæй æ седзæр 
"цæуæтæй", фæннивгун, фæффæрнæйдзаг æнцæ. 
Фал... Фал еу хатт, еу къуæрей дæргъци Нана хъæбæр ним- 
мæтъæл æй. Æ цæстисугтæ ахид уайун райдæдтонцæ. Игъæл- 
дзæгдзийнадæ æ цæсгомбæл нæбал адтæй. Е ’рфгути ’лхийтæ 
207 

нæбал ихалдæнцæ. Æ цæстити æнцъулдтæ нæбал лигъз кодтон- 
цæ. Æ дзурдтæ иссæнцæ цубур æма дирзæг. Изæрæй хусгæ ку 
кæнидæ, уæддæр цалдæр хатти нийнæфидæ, сæумæ истгæ ку 
кæнидæ, уæддæр нийнæфидæ. 
Еу изæр имæ æ саги хузæн дууæ «фурти» — Æхсарæ æма 
Бæлсæг ниллæудтæнцæ: 
— Нана, цидæр кæнис? Ести ди, миййаг, ресуй? Ци кæнис? 
Хуæргæ дæр æма дзоргæ дæр дзæбæх ку нæбал кæнис? 
Нана сæмæ кезугай лæмбунæг, фæлмæн кæститæ бакодта, 
уæдта син асуст гъæлæси уагæй загъта: 
— Эх-х, мæ биццеутæ, мæ биццеутæ... Мæ хори хузæн биц- 
цеутæ, ци дзæбæх, ци хуарз айтæ... Неци кæнун. Неци ми ре- 
суй. Нецæмæй тухст дæн. Хуцауæй боз, амондгун æй мæ зæ- 
руæ, мæ федæн. Мæ зинтæ, мæ хъиамæттæй дæн æвæсмон. Не- 
кæд æнгъæл адтæн, некæд æнгъæл кастæн, атæ дзæбæх æма атæ 
амондгун уодзæнæй мæ цард ескæд. Фал мæ зæрди æфтуйунцæ 
нæ нæргæ аланти æзиниккон хабæрттæ. Сæ зинтæ, сæ тох, сæ 
мæлæт. Сæ сахартæ æма гъæути сугъдæнттæ. Сæдæгай-мингай 
адæмти мæрдти дзугуртæ. Мæ зæрди æфтуйунцæ цæугæдон 
Кумæмæ хæстæг мæ райгурæн гъæу, мæ фæлмæн, мæ гъæздуг 
æрдзæ, мæ дзæбæх цард. Мæ зæрди æфтуйунцæ ме ’мтохгæнæг 
æфсæддонтæ, мæ разамонгутæ, къамандæгæнгутæ. Мæ зæрди 
æфтуйуй мæ еунæг уарзон, мæ бæгъатæр æфсæддон разамонæг — 
Самели. Е мæн фæййервæзун кодта мæлæтæй. Е мæ искъахта 
Тæмерлани дзæмбутæй. 
Ку басабур æй, уæд ин Æхсарæ, æ усхъæбæл æ къох фæл- 
мæн æвæрд æркæнгæй, уайдзæфтæ кæнæгау загъта: 
— Нæ уарзон, нæ тухгин, нæ дзæбæх Нана, дæхуæдæг нæ нæ 
ахур кодтай федар æма бухсагæ унбæл. Уæд нур ба ци фæцæн- 
цæ дæхе бухститæ æма федардзийнадæ? Еци хабæрттæ раевгъу- 
дæнцæ, фæстæмæ син æздахæн нæбал ес, уæд ма сæ зæрдине- 
зæн цæмæ имисис? 
— Нæ, биццеу, нæ... Етæ иронхгæнгæ нæ ’нцæ. Етæ имисгæ, 
зæрдæбæл даргæ æнцæ. Уонæбæл сагъæс æма ресун гъæуй, цæ- 
мæй идарддæри цардæн, фæнзуйнаг, баруйнаг уонцæ, уой тух- 
хæй. Гъæуама сæ сумах дæр, уæ цæуæт дæр, уони цæуæт дæр, 
уæдта идарддæр фæлтæртæ дæр имисонцæ, лæдæронцæ, ресон- 
цæ сæбæл æма си сæ размæ цуди пайда кæнонцæ, — Æхсари 
дзурд райсгæй, дзурдта Зæрийнæ. 
, — О, о, раст зæгъис , Нана. Фал еци хабæрттæ имисгæй, дæ 
убд ку хуæрай, уомæй ба ма ци пайда ес? 
— О, биццеу, уомæй раст зæгъис, фал дин еу æргом загъд 
зæгъун æма мæ раст балæдæретæ. Æз берæ нæбал фæццæрдзæ- 
208 

нæн. О, о, берæ нæбал фæццæрдзæнæн æма ма цалинмæ цæрун, 
уæдмæ ма мæ уордæмитæмæ фæццæун фæндуй. Фæййинун ма 
мæ фæндуй еци еугур бунæттæ, цæмæй сæбæл бацийнæ кæнон 
æма фæккæуон, æримисон сæ æма сæбæл мæ къох байварон. 
Мæ еци фæндон ма мин исæнхæст кæнтæ, æрмæст еунæгæй 
фæццæунмæ мæ нифс нæ хæссун. Фæндуй мæ уæ еу, кенæ уæ 
дууæ дæр мæ хæццæ куд рацæуайтæ. Сумах дæр уонæнти рай- 
гурдайтæ æма фæййинетæ уæ райгурæн бæстихæйттæ. Фæййи- 
нетæ, нæ фиддæлтæ, нæ мадæлтæ кæмити цардæнцæ, уони. 
Базонетæ æма фæййинетæ, нæ фиддæлти зæнхитæ куд зæрæс- 
тонæй байзадæнцæ, кенæ ба сæ айфонмæ æндæр адæмтæ куд 
ахæссунцæ æма си куд дзæбæх цæрунцæ, уони. 
Тæмерлан е ’наккаг берæгъбæлтти хæццæ æнæгъæнæ 200 ми- 
немæй фулдæрæй иссудæнцæ ардæмæ, мах бабун кодтонцæ. 
Уæдта нин нæ циййес фæлластонцæ. Æдеугур ами фæцæнцæ 
аст мæи æма мах раргъавта се ’стурдæр фудæнхæ, — дзурдта 
Нана æма кæун райдæдта, æртикъахуг къелабæл бадгæй. 
Æхсарæ имæ хæстæг бацудæй, æ размæ æ уæргутæбæл æр- 
бадтæй, æ арси дзæнбуй асæ лигъз къохтæ ин æ гъæбеси æрæ- 
вардта, æ рæсугъд цъæх-цъæхид цæститæй имæ æргом никкас- 
тæй æма ин фæлмæн гъæлæси уагæй загъта: 
— Нæ мадæ, Нана, нæ дæбæл федауй кæун æма æрсабур уо. 
Нæ дæбæл федауй мæтъæл ун дæр. Æппундæр мацæбæл тух- 
сæ. Дæу цидæриддæр фæндæ уа, уони мах исæнхæст кæндзи- 
нан. Кæд æма дæ куд фæндуй, уæд æма уотемæй мах цæттæ ан 
дæ хæццæ рандæ унмæ, кумæдæриддæр дæ фæндуй, уордæми- 
тæмæ. 
Нана къелайæй исистадæй, æ къохти армитъæпæнтæ хæрд- 
мæ исхадта, æ цæсгон дæр арвмæ исхадта æма загъта: 
— Уæ, Хуцау, мæ раттæг Хуцау, мæ нивгун зæрæмæ мин ма 
фæммæстгун уо! Ци хуæрзтæ мин кæнис зæрæрдæмæ, уонæбæл 
ма рафæсмон кæнæ. Дæлæ тæккæ исон идард балций цæуæн 
æма нæ фæффæндараст кæнæ. Кумæ цæуæн, уордæмæ дæр дзæ- 
бæхæй куд фæццæуæн, фæстæмæ дæр дзæбæхæй куд исæздæ- 
хæн, мæнæ нæ хæдзарæ дзæбæхæй куд исаййафæн, еци нивтæ, 
еци амонд нин раттæ. О, сугъдæг сугъзæрийнæ лæгти изæд дæ- 
уæй дæр еци хуарздзийнадæ корæн, фæндараст нæ фæккæнæ, 
фидбилиз, фудгæнгутæй нæ гъæуай кæнæ. 
— Нана, кæд исон цæуæн, уæд нæ нæхе барæвдзитæ кæнун 
гъæуй, уæдта Сахъманмæ дæр фæдздзорун гъæуй, — бакодта 
Бæлсæг. 
— Еци фарстатæбæл уæ Нана раздæр бамæтæ кодта. Алкæ- 
мæн дæр уи æ дууæ гонцарухъти цæттæ æнцæ æд цъиндатæ æма 
14 Малити Батраз 
209 

зæнгæттæ. Нæ дарæстæ дæр нимæтти уæнгæ цæттæ æнцæ. Мад- 
та фæндаггæгтæ дæр бацæттæ кодтон, куд гъæуй, уотæ. Ме ’ртæ 
къерей дæр ковунмæ цæттæй лæуунцæ уæртæ тъæри тегъæбæл. 
Æрмæстдæр ма фæдздзорун гъæуй Сахъманмæ, цæмæй а хæдза- 
рæ æма фонсмæ æ цæстæ дара. Фæдзæхст æй нæ синхонтæн 
дæр. Зиндзæнæй нæмæ Ахъбаз дæр нæ къеретæ нин раковунмæ, — 
æ медбилти идзулгæй, дзурдта Нана. 
Бæлсæг минкъий фæстæдæр исхудта Сахъман æма Сулати, 
Ахъбаз дæр æрбацудæй. Къеретæ ракувтонцæ, сæ фæдзæхститæ 
кæрæдземæн фæдздзурдтонцæ. Ахъбаз син фæндараст загъта æма 
фæххæлеу æнцæ. 
Сæумæ нæма фæррохс æй, уотемæй Нана, Æхсарæ æма Бæл- 
сæг сæ заманай тухгин æма дзоргъа бæхтæбæл Бегийи æфцæг- 
бæл баевгъудæнцæ. Хор сæбæл искастæй, Задæлески цæгати ур- 
дугмæ ку цудæнцæ, уæд. Ку ниддæлбилæ æнцæ æма лигъз нæд- 
тæбæл цæун ку райдæдтонцæ, уæд сæ цуд фентæстгиндæр æй. 
Рæфтæ нæма адтæй, уæд нихъхъæрттæнцæ аланти еу сугъд гъæу- 
уатмæ, гъæу фæцæй пихсæ æма хъамили буни. Ами кæддæр 
гъæу ке адтæй, е ма бæрæг адтæй æрмæстдæр ефстаг ихæлд 
хæдзæртти дорин фæрстæй, фал етæ дæр хъамили буни ниц- 
цæнцæ. Еуæй-еу рауæнти ма си адтæй адæймаги сæри хъалхъо- 
стæ æма æстгутæ. 
— Мæнæ уæ, аци гъæугæрон иссирдтон. Ами римахстайтæ 
уæхе. Ардæмæ кæцæйдæр, цидæр ледзæг гъæуæй исæфтудайтæ 
æма уæ уæ дзæбæх фидæ уæлæ хуæнхрæбун еу лæгæти хаста; — 
дзурдта Нана Æхсарæ æма Бæлсæгæн. 
Еци гъæуæй рандæнцæ æма нихъхъæрттæнцæ иннæ гъæу- 
уатмæ. Ами дæр фæййидтонцæ хъамил, пихсæ æма ихæлд хæ- 
дзаруæттæ. 
— Аци гъæууатæй ба фæххудтон Дигоргоммæ сувæллæнтти 
дууæ къуари, — дзурдта Нана. 
Ниццудæнцæ Чикори будуртæмæ дæр æма ами дæр и будур- 
тæ æма гъæууæттæ адтæнцæ æдзæрæг, ниццæнцæ хъамили, пихси 
буни. Берæ рауæнти си рæдзæхстæй лæудтæнцæ адæми мæрдти 
æстгутæ. 
— Нана, аци будуртæмæ цæмæннæ ледзæн фæстæмæ, мæнæ 
зæрæстейæй ку лæуунцæ, хуæнхти цъæсти гъезæмæрттæ кæну- 
ни бæсти, — бафарста Æхсарæ. 
— Нæ адæм тарст æнцæ æма не ’ндеунцæ фæстæмæ æздæ- 
хун. Уæдта ардæмæ ахид хъæртунцæ тæтæйраг æма кæсгон 
æфсæдти къуæрттæ дæр æма етæ дæр сæ фидбилизи хай кæнун- 
цæ. Хæтунцæ си абæрегтæ-æстъегъгутæ дæр. Махбæл ку рамбæ- 
лонцæ, уомæй дæр тæссаг æй, — дзуапп равардта Нана. 
210 

Уордигки идарддæр рандæнцæ. Ирæфбæл бахизтæнцæ. Ис- 
цудæнцæ еу гъæууатбæл æма исхизтæнцæ Кети устур æма дзæ- 
нæти бæстихаймæ. Амити дæр цæрæг нæ адтæй. Уотемæй се 
’хсæвеуат æркодтонцæ Кети гъæууати. 
— Мæнæ ами, дæлæ дæлдæр еу бæлæсти буни иссирдтон 
Сахъман æма Гудзай, стонгæй мæлгæй, — загъта Нана. 
— Ами дессаги рауæн æй цæрунмæ. Заманай зæнхæ си ес. 
Хуасгæрцитæ æма си хезнитæ — берæ. Берæ си ес рæзæ дæр, — 
бакодта Æхсарæ. 
— О, раст зæгъис. Раги уа, æви фæстæдæр — нæ адæми бу- 
дурмæ раледзун гъæудзæнæй, уæлдайдæр ба мæнæ Кетæмæ, фал, 
мæ хортæ, е æнцон гъуддаг нæй. Минкъий адæм ан, æдухæ ан 
æма нæмæ синхаг тухгиндæр адæмтæ лæборгæ кæндзæнæнцæ, 
нæ нæ уадздзæнæнцæ сабур цардæй цæрун. Дзæбæх бунат уæгъдæ 
некæд фæууй. Ардæмитæ хъæртун райдæдтонцæ, уæдта гулфæй 
цæудзæнæнцæ Кæсæг, Тæтæри байзайæггæгтæ, уæдта урус. Етæ 
фулдæр æма тухгиндæр æнцæ. Фал уæддæр ледзун гъæуй аци 
будуртæмæ, гъæууæттæмæ сабургай, къуæрттæй, æфсæддон къу- 
æрттæ, гъæуайгæнгутæ аразгæй, — дзурдта Нана. 
Дуккаг бон рандæнцæ Сатумемæ. Иссирдтонцæ, Нана тæ- 
мерлайнаги кæми рамардта, еци бæласи бун. Тæмерлайнаги æс- 
тгутæ ма си рæдзæхсæнтæй лæудтæнцæ. Байамудта ма син еу 
гъæуккæгти ледзæг къуар ци бунæтти уæнгæ исхъæртун кодта, 
идарддæр ба син сæхе хуæнхтæ ’рдæмæ кæцæй рарвиста, æхуæ- 
дæкка æфсæддон къуари хæццæ гъæуккæгти фæдбæл лæборæг 
тæмерлайнæгти кæми бахъор кодта, еци рауæн. 
Гъе, уотæ, Нана кæбæлти цудæй, кæмити тухтæй, уонæбæл 
зилдæй æма æ биццеутæн — алайнæгти седзæртæн — хабæрттæ 
дзурдта. Æртиккаг бон иссирдта Самелий цирт æма ибæл дзæв- 
гарæ фæккудтæй. Куд уарзтонцæ кæрæдзей, куд бæгъатæр æма 
тухгин адтæй Самели, уони лæмбунæг фæдздзурдта. Ами дæр 
бабæй æхсæвæ бæлæсти буни байзадæнцæ. Сæумæ ба хъæбæр 
раги Бæлсæг райгъал æй цидæр хурруттитæмæ. Сабургай исис- 
тадæй, саздахъ æд фæттæ æрцæттæ кодта æма нигъгъузтæй мæс- 
къæ æрдæмæ. Мæскъи ниййидта гъæддаг хути къуар, дон ни- 
уазгæй æма цъифи сæхе æвдолгæй. Ниббурдæй сæмæ хъæбæр 
хæстæг, дæс метремæй дæр хæстæгдæр. Нигъгъавта си еу кост- 
мæ, дууæ-æртæ анзи кæбæл цудæй, уæхæнмæ. Фат ибæл ис- 
уагъта æма æ фæсгъос исæмбалдæй. Хуй фæхъхъан æй æма æ 
къæхтæ тилдта. Бæлсæг дæр имæ тагъд-тагъдæй бауадæй æма 
æй æрбавгарста. 
Уотемæй Бæлсæг æрбамардта заманай фæндаггаги сирд. Ку 
æй æрбаласта, уæд имæ Æхсарæ æма Нана деси каст кодтонцæ. 
211 

— Цæй, ци цæмæдес каст мæмæ кæнтæ? Уой бæсти арт 
кæнгæ, мах ба фезонгутæ бахуарæн, — загъта игъæлдзæгæй 
Бæлсæг. 
Фæккодтонцæ фезонгутæ æма фæммийнасæ кодтонцæ, ка 
рауæлдай æй, еци фидтæ ба хурдзинти ниввардтонцæ æма идар- 
ддæр рандæнцæ. 
Берæ фæццæугæй, нихъхъæрттæнцæ Тæтæртупмæ æма ами 
дæр — хъамил, пихсæ, адæми мæрдти стгутæ, ихæлдтæ. Æнæ- 
гъæнæ ма си адтæй æрмæстдæр еунæг мæсуг. 
— Аци сахар кæд Тæтæри адтæй, уæддæр си цæргæ ба фул- 
дæр кодтонцæ алайнæгтæ. Тæмерлани æфсæдтæ сæ еугурæй 
дæр ниццагътонцæ. Цардæй си 60 миней бæрцæ æма ма уонæй 
рауагътонцæ æрмæстдæр 6 зæронд лæги. Сахар ку истонцæ, 
уæд æ кæронмæ æз дæр тугъдтæн Самелий æфсæдти рæнгъи- 
ти. Мах минкъий адтан, æдеугур дууæ миней бæрцæ, нæ них- 
мæ ба тухтæй 200000 тæмерлайнаги. Куд тухтан, уомæ кастæй 
Тæмерлан уæлæ еу бæрзонд тегъæй æма имæ дессаг фæккас- 
тæнцæ нæ дæсниадæ, нæ бæгъатæрдзийнадæ, нæ кæрæдзебæл 
бастдзийнадæ. Уомæ гæсгæ, уацари нæ ку райстонцæ, уæд 
берæ фæдздзурдта Самелийæн дæр æма мæнæн дæр, цæмæй 
Самели уой фарс исадтайдæ æма ин е ’фсæдтæ ахур кодтайдæ 
мах æфсæдти хузæн тохунбæл. Фал Самели не ’сарази æй, — 
дзурдта Нана. 
— Ку исарази адтайдæ, уæдта ци адтайдæ? — бафарста Бæл- 
сæг. 
— Нæ зонун, зин дзуапп дæттæн æй еци фарстбæл. Фал, 
мæнмæ гæсгæ, уæд Тæмерлан Аланти адæммæ уотæ бустæги 
не ’смæстгун адтайдæ æма нæ уотæ бунтон цагъд нæ никкод- 
тайдæ. 
Сахар Мадмармæ ку бахъæрттæнцæ, уæд Нана бунтон ним- 
мæтъæл æй, бунтон æ зæрдæ фæссастæй. 
— Ци кæнис, Нана? — бафарста бабæй æй Бæлсæг. 
— Ци ма кæнон, мæ биццеу?.. Аци сахар мах адтæй, кадæр 
ни цардæй ами, уони Тæмерлани æфсæдтæ ниццагътонцæ, нур 
ба си æрцардæнцæ уруссæгтæ, кæсгæнттæ, грекъæгтæ, сомехæг- 
тæ. Махæй си еу дæр нæбал ес. Гъе, уотæ æнцæ хабæрттæ мæнæ 
гъæути дæр. Мах гъæутæ ка адтæй, уонæнти дæр æндæр адæм- 
тæ æрцардæнцæ, — дзурдта Нана. 
, Нанай байуантæ бунтон дæр æркалдæнцæ, цæугæдон Куми 
бйлтæмæ ку ниццудæнцæ æма æ райгурæн гъæуи æндæр адæм- 
тæ цæргæ ку ниййафта, уæд. 
— Биццеутæ, корун уи æма фæстæмæ рандæ уæн, цалинмæ 
212 

мæ зæрдæ нæма ратудта, уæдмæ. Нæ берæ будуртæ байза- 
дæнцæ зæрæстейæй, æдзæрæгæй. Нæ берæ гъæууæттæ æма 
ихæлд сахарти ба нин æрцардæнцæ æндæр адæмихæттитæ. 
Уæууæй-уæууæй, бунтон бун ку бацан, — ах-ахæй гъарæнгæ 
кодта Нана. 
Раздахтæнцæ, æдта ци кодтайонцæ. Æрмæст сæ фæстæмæ 
цуд адтæй æндæр рауæнтæбæл. Цудæнцæ æнæкæрон берæ бу- 
дуртæ, къулдунтæ, арæхътæ, гъæдбунтæ æма донгæнттæбæл. 
Берæ хæтти цудæнцæ кæрдæг æма пихсити буни ка ниццæй, 
уæхæн зæронд фæндæгтæбæл, етæ ба кæддæр адтæнцæ аланти 
фæндæгтæ гъæуæй-гъæумæ, фонси истæн бунæттæ æма уотæрт- 
тæмæ. Ахид сæ сæ фæндаг хаста ихæлд, æдзæрæг гъæууæттæ- 
мæ. Берæ хæдзаруæттæ æма гъæунгти рæдзæхсæнтæй лæудтæн- 
цæ адæми æстгутæ. Хæдзаруæттæ пихсæ æма хъамили буни дзæ- 
бæх нæбал зиндтæнцæ. 
Еу бон рæфти рæстæги бахъæрттæнцæ еу гъæууатмæ. Гъæу- 
уат æвæрд адтæй донгон, хонсарварс, гъæрмаууони. Идардæй 
бакæсгæй имæ адæймаги зæрдæ цибæл кодта, æ рæсугъд æрдзæ 
æма дессаги фадуæттæмæ гæсгæ. Гъæууати тæккæ астæути ци 
минкъийгомау цæугæдон цудæй, е идардмæ зиндтæй æхсири 
хузæн уорс-уорсид. Донгæнттæ, донæхсинцъæ æма æндæр алли- 
хузон бæлæстæ æрттивтонцæ цъæх-цъæхид. Гъæууатæй мин- 
къий уоддæр устур лигъз будури арф кæрдæг, денгизи уолæн- 
тау, фелауæнтæ кодта. Идарддæр сæхе райтигътонцæ къулдун- 
тæ, фæхстæ æма тæгтæ. Гъæууатæй дзæвгарæ дæлдæр берæ ра- 
уæнти, финкæ калгæй, цæуй устур æма тухгин цæугæдон. Еци 
устур цæугæдони хæццæ еу рауæн еу кæнуй, гъæууати астæути 
ци минкъий цæугæдон цæуй, е. 
Нана, Æхсарæ æма Бæлсæг гъæууатмæ кастæнцæ еу туппу- 
рæй уæлбæхтæй. Кастæнцæ цæмæдес æма æдзинæг. Уæлдай 
цæмæдес æма æгомуг каст кодта Нана, уæд æ медбилти байдзу- 
лидæ, уæд æ цæстисугтæ расæрфидæ, уотемæй. Нанай цæсти- 
сугтæ æма æ рæбунтæ ци дессаги æрдзæ ес, уонæмæ кæсгæй, 
Æхсарæ гъæргомау исдзурдта: 
— Мæнæ ци дессаги рауæн! Мæнæ ци дзæнæти рауæн! И 
рауæн «рацотæ æма мæнæ мæн гъæбеси дзæнæти цард кæнтæ», 
зæгъгæ, цума дзоруй æхуæдæг, уотæ мæмæ кæсуй. 
— О, о! Æцæгæйдæр уотæ æй. Мæнмæ дæр уотæ кæсуй. 
Махæн Дигоргоми мæнæуæ, кенæ хъæбæрхуар кæми байтауæн, 
уæхæн зæнхи гæппæлтæ нæ фагæ кæнуй, ами ба æнæгъæнæ бу- 
дуртæ лæвæнгай лæуунцæ. Махмæ хуæнхбæсти фонси хезнитæ 
æма хуасгæрцитæ нæ хъæртуй, ами ба — æнæкæрон берæ. Тæхо- 
213 

дуйтæ, ами цæрæ, уæд куд гьæздуг уайанæ, куд дзæбæх цæриа- 
нæ, — дзурдта Бæлсæг дæр, гъæууат æрдæмæ кæсгæй. 
Нана ке неци дзурдта, уомæ гæсгæ имæ сæ дууæ дæр се ’ргом 
æрбахаттонцæ, æдзинæг имæ никкастæнцæ æма æй æмгьæлæ- 
сæй рафарстонцæ: 
— Нана, ци кæнис? Уотæ æнхъурдæг цæмæ дæ? Дæ цæсти- 
сугтæ ку кæлунцæ, ку нигъгъос, ку ниммæтъæл дæ? Уотемæй ба 
ма дæ медбилти дæр ку байдзулис? 
Нана æ цæстисугтæ расæрфта. Æхе фæффедар кодта æма, æ 
фурттæмæ федар æма фæлмæн каст бакæнгæй, загъта: 
— Аци гъæу — мæ гъæу адтæй, мæ биццеутæ. Ами райгурд- 
тæн, ами исирæзтæн. Дæлæ еци донгæнттæ, еци фæзтæ æма 
гъæдбунти рарвистон мæ сувæллони, ме ’ригон царди бæнттæ. 
Аци гъæуи цардæнцæ мæ ниййергутæ, мæ хæстæгутæ, ме ’нгæр- 
ттæ... — æма бабæй, медбилходгæй, æ цæстисугтæ æрæгъзал- 
дæнцæ. 
— Мæнæ аци гъæубæстæ, мæнæ гъæубæсти рæбунтæ ци бу- 
дуртæ, ци бæстихæйттæ ес, етæ сумах адтæнцæ? — цæмæдес 
фарст æй бакодта Æхсарæ. 
— О, о, мæ хортæ, мах адтæнцæ. Æрмæст аци бæстихæйттæ 
нæ, фал нур цалдæр бони ци бæстихæйттæбæл зелæн, уæдта ма 
никки еу цалдæр уой бæрцæ бæстихæйттæ, будуртæ, дæнттæ, 
гъæдтæ, мах — Аланти адтæнцæ. Мах адæмтæ си цардæнцæ. 
Фал... Зонетæ хабæрттæ. Не знæгтæ нæ фесафтонцæ. Нæ бу- 
дуртæ, нæ зæнхитæ, нæ гъæууæттæ, сахаруæттæ ба куд инетæ, 
уотæ æдзæрæгæй, зæууатæй байзадæнцæ. Мæ гъæуи бæстихай 
ингæй, имисун мæ сувæллон, мæ æригон царди евгъуд. Мæ цæ- 
ститæбæл гъазунцæ мæ евгъуди царди рæсугъд бæнттæ æма сæ- 
бæл бацийнæ кæнун, байдзулун. Фал, дæлæ æцæгæй цитæ инун, 
етæ ба мин мæ зæрди рист исцерен кæнун кæнунцæ. Мæ маст 
мин мæ цæститæ, мæ улофæнтæ содзуй. Эх-х-х, тæходуйтæ... 
Эх-х-х-, уæлæ Хуцау, ци дин кодтан! Ци дин кодтонцæ нæ ху- 
мæтæг, æвуд адæм! Эх-х-х, не ’намонд, не ’лгъисти хъисмæт! 
Нæ тæрегъæдæй не знæгтæ бунисæфт фæууæнтæ! 
— Нана, мабал ко, æрæллау уо. Кæунæй, масти ’вдулдæй ци 
пайда ес. Уотæ ку нæ фæууис, федар ку фæууис, — рæвдаугæ 
æма фæлмæн гъæлæси уагæй дзурдтонцæ сæ Нанамæ æ фурттæ, 
сæ сæртæ ниллæг æруадзгæй. 
— О, раст мин зæгъетæ, нæбал кæун, — æхе фæффедар кæн- 
гæй, бакодта Нана æма æ цæстисугтæ æ армитъæпæнтæй расæр- 
фтитæ кодта. 
Уалинмæ Бæлсæг дæлиаугомау еу туппурбæл райидта сай- 
гæкти къуар æрбаледзгæй æма фæккодта: 
214 

— Дæлæ, дæлæ цидæр сæгъти къуар еу туппурбæл фæлле- 
дзунцæ! 
Никкастæнцæ сæмæ Нана æма Æхсарæ дæр æма Нана уай- 
тагъддæр исдзурдта: 
— Биццеутæ, тегъæй еуварсмæ, дæлæ аууонмæ цæуæн. Еци 
сайгæкти къуар хумæтæги уотæ раст лигъд нæ кæнунцæ. Кенæ 
сæ берæгътæ сорунцæ, кенæ ба цауæйнæнттæ. Куд нæ нæ фæй- 
йинонцæ, уотæ бакæнæн. 
Ниццудæнцæ аууонмæ æма сосæгкити кастæнцæ, идарддæр 
ци уодзæнæй, уомæ. Сайгæкти къуар дууæ устур туппурæй æх- 
сæнмæ ку ниллигъдæнцæ, уæд сæ ледзунæй басабур æнцæ. Еу 
цæйдæрбæрцæ ма сабургай бацудæнцæ, уæдта æрлæудтæнцæ. 
Сæ еуетæ фæстæмæ тарст каст кодтонцæ, иннетæй ба ка хезун 
райдæдта, ка ба уотид лæудтæй. 
Уалинмæ сайгæктæй дзæвгарæ дæлдæр, донгæнттæ исзинд- 
тæнцæ æртæ бæхгини, сæ фæсабæрцити сайгæгти мæрдтæ, уоте- 
мæй. Цудæнцæ сабургай, æнæмæтæй, цæбæлдæр гъæргомау дзу- 
банди кæнгæй. 
— Нана раст загъта. Цауæйнæнттæ... фæйнæ сайгаки рамар- 
дтонцæ æма сæ фæххæсунцæ, — листæг сæмæ кæсгæй, бакодта 
Æхсарæ. 
— Цума аци цауæйнæнттæ ка æнцæ, кæцæй æнцæ, кумæ 
цæунцæ, — æхецæн фарстатæ дæттæгау дзурдта Нана æма сæмæ 
лæмбунæг кастæй. 
— Бунтон идардæй æрбацæуæг нæ уодзæнæнцæ. Ами, хæс- 
тæг кæмидæр цæрунцæ, бæрæг æй, — бафеппайдта Æхсарæ. 
— О, ду раст зæгъис, Æхсарæ. Бæрæг æй ами кæмидæр хæ- 
стæг цæрунцæ. Фал ка æнцæ! Кæд алайнæгтæ æнцæ, уæд хуарз 
бæргæ уайдæ, фал нæ. Ами алайнæгтæ нæбал ес. Æвæццæгæн, 
кæсгæнттæ, кенæ ногъайæгтæ æнцæ. Æвæдзи, уонæй ами мах 
зæнхитæбæл ка æрцардæй, уæхæнттæ æнцæ. О, о, уæхæнттæ 
æнцæ. Нæ зæнхитæбæл нин иннæ адæмтæ æрцæрдзæнæнцæ æма 
уони бауодзæнæнцæ. О, о, уотæ уодзæнæй. Гъе уæхæн дуккаг 
бæлах ба нæ Алантæн е уодзæнæй. Дигоргом æма нæ иннæ кæм- 
ттæй нæ фиддæлти — Аланти зæнхитæмæ рацæуни барæ нæбал 
уодзæнæй, — дзурдта зæрдмæгурæй Нана. 
Нанай еци зæгъдтитæ Æхсарæ æма Бæлсæги гъудитæ цидæр 
æнæкæрон тари ранигъулдтонцæ æма, неци дзоргæй, сæргубу- 
рæй дзæвгарæ фæллæудтæнцæ. Нана син сæ уоди рист æма 
æнкъард гъудитæ балæдæрдтæй æма æхе фæффедар, фегъæл- 
дзæгдæр кæнгæй, загъта: 
— Цæй, мæ хортæ цитæ æрцудæй, уони нæбал раздахдзинан. 
Ци кæнгæ нин æй идарддæр, уобæл расагъæс кæнæн. 
215 

— О, раст зæгъис, Нана. Мæнмæ гæсгæ, дæлæ еци сайгæк- 
тæй нæхе ку фæххайгин кæнæн, уæд нæ фæррæдуйдзинан, — 
сайгæкти æрдæмæ æ къохæй амонгæй, загьта Бæлсæг. 
— Бæргæ хуарз уайдæ, биццеу, уæхæн гъуддаг. Хуæруйнаг 
нæмæ бунтондæр ку исбæркад æй, — исарази æй Нана. 
— Мадта уæд æз цæун сайгæктæ ци туппури фахсбæл хезун- 
цæ, уомæн æ уæллаг фарсмæ. Æхсарæ ба — дæллаг фарсмæ. 
Нана, ду ба балæууæ, мах цалинмæ хъæртæн нæ нисангонд бу- 
нæттæмæ, уæдмæ мæиæ ами. Мах ку нихъхъæртæн, уæд не ’ртæ 
дæр æртердигки гъузун райдайдзинан сайгæктæмæ. Миййаг ни 
еске рагацау ку балæдæронцæ, уæд не ’ртемæй ескæбæл ледз- 
дзæнæнцæ. Донæрдæмæ, урдугмæ нæ ледздзæнæнцæ. Æрмæст 
æхсгæ-æхсгæй хæлæф ма ракæнтæ. Лæмбунæг, цид, нигъгъавун 
гъæудзæнæй фехсуни размæ, — раунаффæ кодта Бæлсæг æма 
фæннæхстæр æй сайгæкти уæллаг фарсмæ. 
Фæннæхстæр æй Æхсарæ дæр. Нана сæ идта урдугмæ æма 
сæ нисангонд бунатмæ ку нихъхъæрттæнцæ, уæд, æ бæх еу 
бæласи къадобæл бабæдгæй, урдугмæ, сайгæктæмæ гъузун рай- 
дæдта. 
Рауадæй уотæ æма æртемæй дæр æмхузонæй сайгæктæмæ 
хъæбæр хæстæг багъузтæнцæ. Фал сæмæ Бæлсæг ба бунтондæр 
бахæстæг æй æма си тæккæ фиццаг æхстæй еуей раргъавта æма 
сайгак фæхъхъан æй. Иннæ сайгæктæ фæттарстæнцæ æма сæхе 
искалдтонцæ Нанай рæзти. Нана син сæ къупхæмæ æртæ æхсти 
фæккодта æма уой æхститæй дæр еу фæррæстмæ æй. Еу сайгак 
уой æхститæй дæр фæхъхъан æй. Уотемæй дууæ сайгакей мæр- 
дтæ ниххастонцæ донгонмæ æма сæ игъæлдзæгæй багъуд код- 
тонцæ. 
Уой фæсте, Нанай фæндонмæ гæсгæ, исцудæнцæ Нанай 
хæдзари ихæлдтæмæ æма еу устур бæласи буни æрфусун код- 
тонцæ. Нана и бæласæбæл, хæдзаруати рæбунтæ ци дортæ ад- 
тæй, уонæбæл хæдзаруати зæнхæбæл æ армитъæпæнтæй фæл- 
мæн æмбæлдтитæ фæккодта, сабургай син сосгъæлæси уагæй 
цидæртæ фæдздзурдта, уæдта, бæласи зæнгæбæл æхе банцой- 
нæгæнгæй, загъта: 
— Мæ дзæбæх биццеутæ. Цæй, ахсæви ами фæууæн. Мæнæ 
мæ райгурæн хæдзаруати ниндзарæн, фезонгутæ фæккæнæн, 
бауолæфæн, сæумæ ба рандæ уодзинан идарддæр. 
Исарази æнцæ лæхъуæнтæ дæр. Сæ бæхтæ арф кæрдæгбæл 
хезунмæ рауагътонцæ, сахсæнтæ сæбæл искæнгæй. Ниндзарстои- 
цæ.* Фезонгутæ фæккодтонцæ, фæммийнасæ кодтонцæ. Нана ба 
син берæ аллихузон хабæрттæ æма таурæхътæ фæдздзурдта. Загъта 
син, гъæуи ном «Фæнуг» ке хунттæй, гъæууати астæути ци мин- 
216 

къий дон цæуй, е «Къада», и устур цæугæдон ба «Кумæ» ке хун- 
дтæй, уони. 
Æхсæвæ Æхсарæ æма Бæлсæг кезугай хъалауреуæг фæккод- 
тонцæ. Артмæ сор кодтонцæ сайгæкти фидтæ. Сæумæ ба, куд- 
дæр фæррохс æй, уотæ сæ бæхтæ, сæ дзаумæуттæ барæвдзитæ 
кодтонцæ. Сайгæкти æрдæгсор фидтæ сор фæсæлтти тухтонцæ, 
хурдзинти сæ ниввардтонцæ æма цæун рæвдзæ иссæнцæ. Нана 
ба ма æ сæрбæттæни гæбази æ хæдзаруати сикъитæй хубедзæс- 
тидзаг батухта, имонау æй бафснайдта æма идарддæр рараст 
æнцæ. 
— Гъенур мин фенцондæр æй, исæнхæст æй мæ фæндон. 
Бæлдтæн ма мæ райгурæн гъæуи фæууинунмæ æма æй райид- 
тон. Бæлдтæн нæ Аланти бæстихæйттæ, будуртæ, гъæууæттæ, 
дæнттæ, гъæдтæ фæййинунмæ æма сæ фæййидтон. Базонун 
мæ фæндæ адтæй ескетæ ма си цæруй æви нæ, ескетæ си æр- 
цардæй æви нæ æма базудтон хабæрттæ, — дзурдта цæугæ- 
цæугæй Нана. 
— Нана, цæмæннæ раледзæн нур фæстæмæ ардæмæ? Цæ- 
мæннæ æрцæрæн мæнæ аци гъæздуг рауæнти? — бафарста æй 
еу рауæн Бæлсæг. 
— Бæргæ ку раледзианæ ардæмæ, бæргæ ку æрцæрианæ мæнæ 
аци гъæздуг рауæнти, фал тæссаг æма зин исæнхæстгæнæн æй 
еци гъуддаг. Еуемæй, хуæнхбæсти ци кæмтти цæрæн, уоми æдас 
æй цæрунмæ, федар рауæнтæ æнцæ. Анæнти ба тæссаг æй æз- 
нæгтæй. Мах адæм исминкъий, исæдухæ æй æма нæ æнцад цæ- 
рун нæ бауадздзæнæнцæ синхаг адæмти лæборгутæ. Иннемæй 
ба, нæ хуæнхбæсти æма хуæнхрæбун зæнхити дæр æмбæлуй 
дзæбæх цæрун, нæ кæмтти æгæр берæ ку нæ уайанæ, уæд, — 
дзурдта Нана, фарстбæл дзуапп дæтгæй. 
Уотемæй рæфти рæстæги исхъæрттæнцæ еу гъæди къохмæ 
æма ами еу устур бæласи буни æруолæфтæнцæ. Сæ бæхтæбæл 
фæсахсæнтæ бафтудтонцæ æма сæ хезунмæ исуагътонцæ. Сæ- 
хуæдтæ ба, сæ буни нимæт райтаугæй, рæфтад хуæрунбæл æр- 
бадтæнцæ. Ци фунх фезонгутæ ма сæмæ адтæй, уони хурдзи- 
нæй исистонцæ æма сабургай, дзубанди кæнгæй, хуардтонцæ. 
Фал хуæрд нæма фæцæнцæ, уотемæй сæ бæхтæ сæ хезун фæу- 
уагътонцæ æма гъæди къохæй уоддæр, еу рауæнмæ сæ каст иса- 
разтонцæ. 
— Бæхтæ кумæдæр кæсунцæ, кедæр нистæфтæнцæ. Мара- 
уагътæ, ракæсетæ, — фæккодта Нана. 
Лæхъуæнтæ рагæппитæ кодтонцæ, бæхтæ ци ’рдæмæ кастæн- 
цæ, еци ’рдæмæ багъæуæйттæ кодтонцæ æма Бæлсæг гъæргомау 
исдзурдта: 
217 

— Уæртæ æртæ бæхгини мах æрдæмæ сæп-сæппæй æрбацæ- 
унцæ. Мæнмæ гæсгæ, хуæрзæг балццæнттæ нæ ’нцæ. 
— Тагъд, уæ тохæнгæрзти хæццæ уæртæ минкъий уоддæр 
фæйнæ бæласей аууон уæхе раримæхсетæ æма лæмбунæг уæ 
цæстæ даретæ. Тохунæрвонг лæууетæ. Æз ба бал сæ хæццæ дзор- 
дзæнæн. Кæд, миййаг, фудгæнгутæ уонцæ, уæд равзардзинан 
нæ лæгигъæдтæ, кæд нæ, уæдта бæрæг уодзæнæй. 
Æрбахъæрттæнцæ æртæ бæхгини. Нанаетæмæ ку æрбахæс- 
тæг æнцæ, уæд фæйнердæмæ фæппурх æнцæ æма теголæ лæуд 
ракодтонцæ Нанай алфамбулай. Нана, саздахъи хуæцæн æма 
фати кæронбæл хуæцгæй, бадтæй æнцад. 
— Бæлццон! Кæд дæ дæ цард гъæуй, уæд дæ саздахъ рагæл- 
дзæ æма бæласи бунæй лигъзмæ рахезæ, дæ къохтæ хæрдмæ 
даргæй. Мах дæ мард дæр æма де ’гас дæр нæ гъæунцæ. Мах 
дæлæ дæ бæхтæ гъæунцæ! — гъæрæй æма хъæбæр карзæй загъта 
и бæхгинтæй еу дигоронау. Иннетæ ба сæ къохти сæ саздахътæ 
æхсунæрвонг ниргъувтонцæ. 
Бæхгини дигоронау дзурдтæ Нанайæн хъæбæр æхцæуæн 
адтæнцæ. Раст имæ цума æ рагон тохæг æмбæлдтæй еске æрба- 
цудæй æма имæ цидæр устур хуарз хабар æрбахаста, уоййау æ 
зæрдæ байгъæлдзæг æй. Æ саздахъ еуварсмæ рагæлста, бæласи 
бунæй лигъзмæ рахизтæй æма бæлццæнттæмæ гъæрæй, игъæл- 
дзæг гъæлæсиуагæй исдзурдта: 
— Уæ, гæлæххатæ, нæхе алайнæгтæ ку айтæ! Уæ, гæлæхха- 
тæ, нæхе дигорæнттæ ку айтæ, ци изæдтæ, ци идаугутæ айтæ! 
Цъемос уазали, хори гъармау, тар талинги — хори рохсау мин 
уæ дигорон дзурдтæ мæ зæрдæ цийнæй ку байдзаг кодтонцæ! 
Уæддæр ма мæнæ нæ фиддæлти зæнхæбæл, ацал-ауал анзи нæхе 
дигорон æвзагбæл дигорон лæгти дзурдтæ фегъустон! Æз алай- 
наг-дигорон силгоймаг дæн! Сумахæн мадæн бæззун! Æрбацотæ 
мæмæ хæстæг! Æрфестæг уотæ уæ бæхтæй, æз ба уæ мæ хъури 
никкæнон! 
Бæхгинтæ хуарзау нæбал фæцæнцæ. Сæ бæхтæй æрхизтæн- 
цæ. Сæ саздæхътæ сæ бæхти сæргътæбæл æрауигътонцæ, бæхтæ 
бæлæсти къадотæбæл бабастонцæ. Сæргубур æма æфсæрмиху- 
зи, хатиртæ коргæй, бацудæнцæ Нанамæ æма сæ Нана кезугай 
нихъхъуритæ кодта. 
Бæлæсти аууæнттæй рацудæнцæ Æхсарæ æма Бæлсæг дæр 
æма етæ дæр бæхгинти хæццæ, медбил ходгæй, цийнæ кæнгæй, 
кæрæдзей къохтæ райстонцæ. Уой фæсте, Нанай фæндонмæ 
гæсгæ, еугурæй дæр бæласи буни теголæ бад æркодтонцæ æма 
дзæвгарæ рæстæг кæрæдзебæл фæццийнæ кодтонцæ. Фезонгу- 
218 

тæй ма ци хунтæ байзадæй, уони Нана е уазгутæн бахуæрун 
кодта. 
Нанай æновуд рафæрсæ-бафæрсæбæл дзуапп дæтгæй, бæх- 
гинтæй сæ еу æ ном исхудта Баббай æма ин сæ хабæрттæ ра- 
дзурдта: 
— Мах æртемæй дæр дæлæ ардæмæ хæстæг еу гъæуи райгур- 
дан æма исгъомбæл ан. Нæ гъæу хундтæй «Донгинтæ», сауæ- 
дæнттæ æма си цъифдзæститæ берæ ке адтæй, æвæдзи, уомæ 
гæсгæ. Тæмерлани æфсæдтæ нин нæ гъæумæ æрбалæбурдтонцæ 
æхсæвæ. Сугътонцæ хæдзæрттæ, æгъатирæй цагътонцæ адæми. 
Сувæллон уæд, зæронд уæд, силгоймаг уæд — еугурей дæр цагъ- 
тонцæ. Æгасæй ахæстонцæ æма кумæдæрти кодтонцæ æрмæст- 
дæр æригон силгоймæгтæ æма кизгутти. Æз талинги дзæхæра- 
тæбæл ралигъддæн æма еу цъимарай, хъæзи æхсæн мæхе нирри- 
махстон. Сæумæ ку æррохс æй, уæдмæ цъимарай хъæзи æхсæн 
фæббадтæн. Уой фæсте сабургай-сабургай хъæзи аууæнтти ран- 
дæ дæн донгонмæ æма уоми еу доррæбун мæхецæн æрбунат код- 
тон. Фæццардтæн си мæи бæрцæ. Хуардтон алли хъилма: кæр- 
дæг, бæлæсти сифтæ æма цъæрттæ, золкъитæ, гъæддаг рæзæй 
ци ирдтон, уони. 
Тæмерлайнæгтæ гъæу басугътонцæ, адæм ниццагътонцæ, мулк 
æма си фонсæй цидæр ирдтонцæ, уони ба фæттардтонцæ, фæх- 
хастонцæ. Еу дзæгъæл æддæркъæ сæгъæ æрбафтудæй мæн син- 
дзгунмæ дæр æма сæ æз дæр мæ доррæбунмæ баластон. Фиццаг 
сæгъæ равгарстон æма уой хом фидтæ фæххуардтон, уæдта и 
дæркъæ. Уой фæсте æхсæвæ ралæсинæ синдзгунæй æма гъæу- 
мæ багъузинæ, фал гъæуи некебал æма нецибал адтæй, æзнæгтæ 
дæр нæбал фæззиндтæнцæ. 
Нецæмæйбал тæрсгæй, нæ сугъд хæдзаруати мæхецæн 
уосонгæгонд искодтон æма уоми цæрун райдæдтон. Мæ мадæ, 
мæ кæстæр дууæ хуæрей мæрдтæ, æрдæг æмбуд ниууогæй, 
иссирдтон нæ сугъд хæдзарæй минкъий уоддæр еу хъамилти 
æма сæ, еу бæласи буни син искъагъд кæнгæй, байвардтон. 
Уотæ ма байвардтон еу цалдæр хæстæгей æма зонгити мæрд- 
тæ дæр. 
Хæдзаруæттæбæл зилдтæн, тиллæг æма си дарæси, дзаумауи 
мортæй ци ирдтон, уони æмбурд кодтон æма уонæй цардтæн. 
Уалинмæ мæмæ еу къулух бæх æма цалдæр фуси дæр иссæй. 
Бæх еу гъæди къохи иссирдтон, фустæ ба сæхуæттæ кæцæйдæр 
гъæууатмæ æрæфтудæнцæ. 
— Æма уæд мæнæ де ’мбæлтти хæццæ ба куд исеу айтæ? — 
бафарста æй Бæлсæг. 
219 

— Сæ еу мæмæ æхуæдæг еу æхсæвæ æрбацудæй. Хъæбæр 
исуазал æма исæстонг æй, уотемæй. Мæнæ инней ба уæртæ гъæд- 
гæрон еу бæласи буни æрдæгмардæй иссирдтан. Æма, гъе, уоте- 
мæй æртæ æнсувæрей хузæн еумæ цæрæн. Нæ хæдзарæ барæв- 
дзитæ кодтан. Фæндуй нæ фонс, бæхтæ, фустæ исæнтаун. Уос- 
тити амал искæнун æма нæ цард фæррæвдзæдæр кæнун. 
— Уæ гъæу ардигки идард æй? 
— О, идард æй. Бон æма имæ æхсæвæ цуд ес. 
— Æма ма уæ гъæуи æндæр еске цæруй? 
— О, цæрунцæ. Цалдæр бийнонти нæмæ æрæфтудæй кæцæй- 
дæр Урус æрдигки. Сæхе ледзæг адæм хонунцæ. Фал кæрæдзей 
нæ лæдæрæн. Етæ мах æвзаг, мах ба уони æвзаг нæ лæдæрæн. 
Фал уæддæр цæргæ ба лимæн кæнæн. Кæрæдземæн æзнаггад 
неци кæнæн. Æрбафтудæй ма нæмæ тæтæйрæгтæ дæр дууæ бий- 
нонти, ногъайæгтæ дæр дууæ бийнонти. Уони хæццæ дæр цæ- 
рæн лимæнæй. Махмæ гæсгæ, исгъæу уодзинан ескæд. 
Уæ кæрæдземæн уæддæр ци ’рдигонау лæдæрун кæнтæ уæ 
гъудитæ? — бафарста æй Нана. 
— Архайæн уруссæгти æвзагæй лæдæрун кæнунбæл кæрæ- 
дзей. Етæ фулдæр æнцæ. 
— Гъе, гъе, гъе уоми æй гъуддаг, тæссаг гъуддаг нæ муккаг 
исæскъунæн, фал си хуарздзийнæдтæ дæр ес. Етæ берæ æма 
тухгин æнцæ, уомæ гæсгæ ба сæ хæццæ лимæндзийнадæ хуарз 
æй, — загъта федарæй Нана æма фестадæй. 
Фестадæнцæ иннетæ дæр. Еугурæйдæр сæ бæхтæбæл ра- 
бадтæнцæ æма, кæрæдземæн «хуæрзбон», «фæндараст» зæгъ- 
гæй, рандæнцæ. Баббай æма е ’мбæлттæ раздахтæнцæ фæстæ- 
мæ. Нана æма æ фурттæ ба идарддæр рараст æнцæ Дигоргом 
æрдæмæ. 
Цæйбæрцæ фæццудæнцæ, ка ’й зонуй. Еу афони исхъæрт- 
тæнцæ, Терк æма Ирæфи цæугæдæнттæ кæми еу кæнунцæ, уор- 
дæмæ. Дæнттæ кæми еу кæнунцæ, еци рæсугъд рауæнмæ, еу 
бæрзондæй кæсгæй, Нана загъта: 
— Гъе нур исхъæрттан, нæ Аланти бæсти сæйрагдæр дæнттæ 
кæми еу кæнунцæ, уордæмæ. Махæн цæугæ æй Ирæфи билтæ- 
бæл æррæстæ, хуæнхтæ æрдæмæ. Фал ма мæ хъæбæр фæндуй, 
Тæмерланмæ уацари кæми бахаудтæн, еци фæзæ бабæрæг кæ- 
нун. Аци рауæнæй идард нæбал æй. 
Æхсарæ æма Бæлсæг цæмæдесæй исарази æнцæ æма ма, дзæв- 
гараЬ фæццæугæй, исхъæрттæнцæ еу фахсмæ. Фахсбæл хæрдмæ 
къадзол-мадзол цуд искæнгæй, исхизтæнцæ еу лигъз рæсугъд 
фæзæмæ. Фæзæн æ уæллаг фарсмæ дæр æма æ дæллаг фарсмæ 
220 

дæр адтæй тар гъæдæ. Идардмæ имæ дзæбæх зиндтæкцæ Кавка- 
зи бæрзонд хуæнхтæ, уæлдайдæр ба Уазай бæрзонд. 
Нана, фæзæ ’рдæмæ къохæй амонгæй, дзурдта: 
— Гъе, уæртæ уин е ба Тæмерлани фæзæ — æлгъисти фæзæ. 
Уæртæ еци рауæн лæудтæй Тæмерлани къибиткæ-хæдзарæ. 
Дæлæ минкъий дæлдæр ци къотæртæ лæууй, уой рæбун ба 
лæудтæй, æз уацайрагæй кæми бадтæн, еци минкъий къибит- 
кæ. Уомæ хæстæг лæудтæй Самели кæми бадтæй уацайрагæй, 
еци къибиткæ дæр. Мæнæ аци зæлдæбæл ба итуд адтæй Тæ- 
мерлани горцъе. Уобæл, азиаг бад кæнгæй, хаста æ карз, æ 
æгъатир унæфтæ. Æ листæг цæститæй, масти зингитæ кал- 
гæй, ами дзурдта аланти бунтон цагъд никкæнуни тæрхон. 
Мæнæ ами уæгъдæгонд æрцудтæн Самелий циргъзунд архай- 
ди фæрци уацайрагæй. Æндæра айфонмæ мæн æстгутæ дæр 
дæлæ къотæррæбунтæ ци берæ æстгутæ ес, уониау рæдзæх- 
сæнтæй лæудтайонцæ. 
Самелий ами гъавта Тæмерлан æхе фарс тохæг-разамонæг 
искæнунмæ, фал имæ Самели ке нæ байгъоссæнæй, уой ку 6а- 
зудта, уæдта уой дæр исуæгъдæ кодта æма æй рауагъта бунтон 
сæребарæй. Æрмæст ин æ дууæ къохи ба ракъуæрун кодта, цæ- 
мæй æ тохæг дæсниадæй макæдбал испайда кодтайдæ æма æ 
нихмæ макæдбал истугътайдæ. 
Уордигки рараст æнцæ хуæнхтæ, Дигоргом æрдæмæ. Берæ 
фæццæугæй, еу рауæн нифтудæнцæ Ирæфи билæмæ æма уоми 
бауолæфтæнцæ. Æхсæвæ дæр уоми байзадæнцæ. Иннæ сæумæ 
ба Ирæфуордæгмæ бахизтæнцæ æма Чикори будуртæбæл ра- 
раст æнцæ хуæнхтæ æрдæмæ. Фал еу рауæн Æхсарæ æма Бæл- 
сæги бафæндæ адтæй сæ райгурæн гъæуи гъæууатбæл баздæ- 
хун. Нана син куд нæ балæдæрдтæй сæ фæндон æма баздах- 
тæнцæ сæ гъæууатбæл. Уонæй уотæ, аци гъæууат дæр дзæгъæл 
æма зæрæстон æй. Фал нæ разиндтæй бунтон гъæууат, бунтон 
зæрæстон. Берæ хæдзæртти си нæ цардæй, фал си уæддæр зин- 
дтæй адæми къуæрттæ, фонс хизтæй гъæугæрон. Куйтæ рæйд- 
тæнцæ. 
— Æнгъæлдæн æма ами нæ алайнæгтæй-дигорæнттæй кадæр- 
тæ æрцардæй, — бацийнæ кодта Нана. 
Фал дзæгъæли. Аци адæм разиндтæнцæ кæсгæнттæ. Нанае- 
тæ сæ хæццæ радзубанди кæнун равзурстонцæ, фал сæ размæ 
æд тохæнгæрзтæ рацудæнцæ кæсгон цалдæр лæхъуæни. Нана 
син дигоронау салан ку равардта, уæд рамæстгун æнцæ, сæ 
медæхсæн цидæртæ радзурдтонцæ, уæдта син балæдæрун код- 
тонцæ, цæмæй тагъд-тагъдæй, цалинмæ ма æгас æнцæ, уæдмæ 
рандæ уонцæ ардигки, Кæсæги зæнхитæй. «Цæмæ гъæуама 
221 

рандæ уæн нæ Аланти гъæуæй», зæгъгæ син ку балæдæрун кодта 
Нана, уæд раскъафтонцæ æхсаргæрдтæ æма гъæр кæнун рай- 
дæдтонцæ: 
— Дзæбæхæй рандæ уотæ ардигки! Мах си ке цæрæн, уой нæ 
инетæ! Зæнхитæ, ка си цæруй, уони æнцæ. Карз æма уин феда- 
рæй зæгъæн, цæмæй аци гъæурæбунтæмæ цæугæ дæр мабал 
кæнайтæ æма сæ феронх уайтæ. Уотæ ку нæ уа, уæдта ма уæ 
ефстаг байзайæггæгтæ дæр цагъд æрцæудзæнæнцæ! 
Æхсарæ æма Бæлсæг рамæстгун æнцæ æма сæ хæццæ исто- 
хунмæ гъавтонцæ, фал сæ Нана нæ бауагъта: 
— Нæннæ, биццеутæ, нæ гъæуй. Етæ берæ æнцæ, сумах ба 
æрмæстдæр — дууæ... Фæйнæ æрти, фæйнæ фондзи рамардзи- 
найтæ, уæдта сумах рамардзæнæнцæ æма уæд æз ба уодзæнæн 
уæлæбæл мард. Нæ, уой бæсти рандæ уæн æма нæхебæл гъа- 
рæнгитæ кæнæн. 
Рандæнцæ Дигоргоммæ, æдта ци кодтайонцæ. Сæ хæдзари 
ку æрсабур æнцæ, уæд сæмæ адæм цудæнцæ, рафæрсæ-бафæр- 
сæ сæ кодтонцæ æма син етæ дæр Аланти исæвди хабæрттæ код- 
тонцæ. Цитæ фæййидтонцæ, уони син дзурдтонцæ. 
— Махæн ес æрмæстдæр дууæ мадзали, цæмæй бунтон 
исæвд ма фæууæн, уой туххæй. Еу мадзал æй нæ бæрцæ берæ 
кæнун. Æхе алайнаг ка хонуй, е гъæуама 8—10 сувæллонемæй 
минкъийдæр ма æнтауа. Дугай, æртигай уоститæ хонун дæр 
ходуйнаг мабал уæд. Уотæ ку нæ бакæнæн, уæд дзурдгъон 
дæр некæдбал некæми исуодзинан. Нæ иннæ мадзал æй фæс- 
тæмæ, будурмæ, нæ зæнхитæмæ ледзун, цалинмæ нин сæ иннæ 
адæми хæттитæ бунтондæр сæхе нæма бакодтонцæ, уæдмæ, 
æрмæст нæ хуæнхбæстæ дæр куд не ’сревæд уа, уотемæй, — 
ахид дзурдта Нана. 
Еу изæр Нана, æхсæвæр кæнгæй, Æхсарæ æма Бæлсæгæн 
загъта: 
— Кæд мæ нимаетæ, уæд уоститæ æрхонетæ. Мæнæ аци хæ- 
дзæрттæ уæ дууей фагæ дæр æнцæ. Æгæр æрæгæмæ кæнтæ, нур 
уæбæл фондз æма инсæйгай æнзтæ исæнхæст æй. А рæбунтæ, 
Задæлескæ æма синхаг гъæути æз нæ зонун мах аккаг коруйнаг 
кизгуттæ. Уомæ гæсгæ ба тæккæ исон рабадетæ бæхтæбæл æма 
цæугитæ уæлæ Устур-Дигори коммæ. Уоми берæ гъæутæ ес, берæ 
адæ^ си цæруй æма иссеретæ уæхецæн коруйнаг кизгуттæ. Мий- 
йаг, >ку нæ иссерайтæ, уæдта уæлæ Гæлиатæй бахеззинайтæ Уæл- 
лагири коммæ æма уоми агордзинайтæ. Ревæдæй, кенæ æнæ 
бæлвурд бæлдадæй мæмæ ма æрæздæхетæ. 
222 

Ци гæнæн адтæй Æхсарæ æма Бæлсæгæн, сæ уарзон Нана- 
мæ син æнæ игъосæн нæ адтæй. Æ загъд ин æнæ æнхæст кæнун 
нæ адтæй, уой туххæй æма æй берæ уарзтонцæ, хъæбæр нимад- 
тонцæ, кадгин син адтæй. Уæдта сæхе дæр, еци кари уогæй, 
уоститæ корун куд нæ фæндæ адтайдæ. 
Сæхе исаразтонцæ, сæ бæхтæбæл рабадтæнцæ æма кизгуттæ 
агор рандæнцæ. Сæ Нана син куд фæдзахста, уотæ исраст æнцæ 
Устур-Дигори коммæ. Цæугæ-цæугæй исæййафтонцæ еу рацæр- 
гæ лæги. Цудæй бæгъæмбадæй, æ рагъи ба хаста тумбул устур 
уорс дор. Ку æй исæййафтонцæ, уæд æ размæ æрлæудтæнцæ, 
бæхтæй æрхизтæнцæ æма ин салан равардтонцæ. И лæг дæр син 
салан равардта æма идарддæр æ цуди кой кæнуй. 
— Нæ фидихай, бахатир кæнæ, фал мах дæумæ гæсгæ æрлæ- 
удтан æма нæ бæхтæй дæумæ гæсгæ æрхизтан. Фæндуй нæ, 
цæмæй нæмæ еу минкъий æрлæууай æма байгъосай, — исдзурд- 
та имæ Æхсарæ. 
— Лæхъуæнтæ, уæ над даретæ! Нæ уæ хъор кæнун æма мæ 
ма хъор кæнтæ, кенæдта уин хуарз нæ уодзæнæй! — фæгъгъæр 
сæбæл кодта и лæг. 
— Бахатир кæнæ, нæ фидихай, фал дин фенхус кæнун нæ 
зæрди ес æма нæмæ уотæ усхъæзæй хумæтæги дзорис, — загъта 
бабæй Æхсарæ. 
— Циуавæр æнхуси хабар кæнтæ? Мæнæ мин мæ дор байсай- 
тæ æма радумайтæ, мæн ба ами фæууадзайтæ, уæхæн æнхуси 
хай? •— бафарста сæ и зæронд лæг, æ дзурд фæффæлмæндæр 
кæнгæй. 
— Нæ, нæ, цæмæ уотæ зæгъис?! Уæхæн æнаггæгти хузæн 
дæмæ цæмæ кæсæн? 
— Мадта кæд уотæ нæй, уæдта ци уæ зæрди ес, уой кæнтæ, — 
исдзурдта и лæг, сабургай еу дорбæл æрбадгæй æма æ рагъæй и 
дор райхалгæй. 
— Нæ фидихай, мах фæндуй, цæмæй мæнæ нæ еуей бæхбæл 
рабадай, дæ дор дæр бал дæ гъæбеси æрæвæрай æма цæуай. 
Мах ба фæсабæрцитæй иннæ бæхбæл дæ фарсмæ цæудзинан, — 
загъта бабæй Æхсарæ. 
И лæг цийнæгæнгæй исарази æй, бæхбæл рабадтæй, æ дор æ 
разæй саргъи къохбæл æрæвардта æма цудæй. Æхсарæ æма 
Бæлсæг ба, иннæ бæхбæл фæсабæрцитæй бадгæй, цæунцæ. 
Еу минкъий ку рацудæнцæ, уæд сæ и лæг фæрсуй: 
— Ка айтæ æма кумæ цæуæг лæхъуæнтæ айтæ? 
— Хатир бакæнæ, фал кумæ цæуæн, уой нæ зонæн, — загъта 
Æхсарæ. 
223 

— Е куд нæ зонуни муккаг æй? Мадта гъæлатæ айтæ? Лæг 
кумæ цæуа, уой ку нæ зона, уæд ка æй? 
— Нæ фидихай, гъæлатæ нæ ке исхудтай, уомæй раст нæ дæ. 
Уой бæсти нæ цæмæ цотæ, зæгъгæ, ку бафарстайсæ, уæд рæ- 
сугъддæр адтайдæ нæ дзубанди, — бафеппайдта Бæлсæг. 
Зæронд лæг Бæлсæгмæ æдзинæг æрбакастæй, медбилхуд 
бакодта, уæдта загъта: 
— Раст зæгъис. Æнæзунд лæппотæ нæ айтæ. Мадта æнæгъ- 
дау дæр нæ айтæ. Æнæбакаст дæр нæ айтæ. Дæ уайдзæф дин 
есун æма уæ фæрсун: цæмæ цотæ? 
— Хатир корун, кæд ести гурумухъ загъд искодтон, уæд 
уомæй. Цæмæ цотæ, зæгъгæ, еци фарстабæл ба дин дзуапп дæд- 
тæн: кизгуттæ агор. О, о, кизгуттæ агор. Уосгортæ ан. Нæ Нана 
нæ рарвиста, цæмæй иссерæн кизгуттæ æма бийнонтæ исуæн, 
уой туххæй цæуæн мæнæ аци балций. Цæугæ кумæ кæнæн, уой 
ба нæ зонæн. Æрзелдзинан гъæутæбæл, ескети бафæрссинан 
æма кæд ескæми нæ амæндтæбæл исæмбæлæн, — дзуапп равар- 
дта Бæлсæг. 
— Нана ке хонетæ, Задæлески Нанай биццеутæй ма уайтæ? 
— О, хуарз æй балæдæрдтæ, нæ фидихай. Уой фурттæй ан. 
— Бæрæг æй уæ уæздандзийнадæ æма циргъзундбæл, еци 
изæди хай Нанай гъомбæлгонд ке айтæ, е. Æма куд æй Нана? 
Бæргæ ихæсгин дæн æз дæр, уæдта нæ еугур дигорæнттæ дæр 
бæргæ ихæсгин ан, уой бабæрæг кæнунæй, уомæн ести æгъдау 
искæнунæй, фал нæ хъæртуй рæстæг. Мæнæ уинетæ, куд гъезæ- 
мæрттæй косун, уой, — загъта зæронд лæг. 
— Нæ фидихай, дæ ном нин ку зæгъисæ, æндæра дæмæ ци 
номæй дзурдæуа. Мах нæмттæ хуннунцæ Æхсарæ æма Бæлсæг, 
— бакодта Бæлсæг. 
— Мæ ном Сафарбий хуннуй. Цæрун уæлæ Устур-Дигори. 
Дæн куройнæгæнæг. Дигоргоми ес æрмæстдæр æртæ куройнæ- 
гæнæги. Задæлески — еу, Устур-Дигори — еума æма Мæхчес- 
ки. Куройни фидтæн дор хæссун дæлæ Донифарси бунæй. Æр- 
мæстдæр уоми ес уомæн бæзгæ дорти ихæлæнтæ. Мæнæ аци 
дор дæр уордигки хæссун. Еу дор бал исхастон, а мин дугкаг 
дор æй æма гъæуама тагъд исаразон куройнæ. Куддæр мæ ку- 
ройнæ æрзела, уотæ бал бакоссæнæн мæхецæн дзæбæх гал- 
дзар. Мæхецæн си дзæбæх концарухътæ искæндзæнæн. Мæ бий- 
нонтæ дæр дзабурхуарæй фенæсагъæс уодзæнæнцæ. Аци ку- 
ройнæ аразун Дзинагъай. Цæргæ ба кæнун Устур-Дигори. Нæ 
цард мæгур æма тухст æй. Æгæр берæ адæм нæмæ ислигъдæй 
еци Хуцауи æлгъистæ Тæмерлани бæлахæй æма нæбæл цард 
нæбал хъæртуй. Зæнхи гæппæл тоги аргъ иссæй. Хезнитæ, игу- 
224 

æрдæнтæ нæбал хъæртунцæ æма нæ цард дæр дзæвгарæ фæм- 
мæгурдæр æй. Адæм ци тиллæг æрæмбурд кæнунцæ, е син анзи 
æрдæгæй фулдæр не ’сфагæ уй ма æстонг æвзарунцæ. Берæ 
бийнонтæ бонæ кæнунцæ æрмæстдæр еунæг хуæрд. Фонс да- 
рун дæр исзин æй. Уæлдайдæр ба æставд фонс æма мæнæ 
инетæ, æркъетæ, гонцарухъти фагæ æркъиаги гæппæл дууæ 
фусей аргъмæ хъæртуй. Фал неци кæнуй. Мæнæ мæ куройнæ 
ку æрзела, уæд мæ цард кæд фæххуæздæр уидæ. Лæхъуæн 
мин нæййес, ме ’фсийнæ нæбæзгæ разиндтæй æма æрмæстдæр 
кизгуттæ фæййирдта. Æма мæ кизгуттæ дæр сæ мæгури бæла- 
хæй адæми æхсæнмæ нæ цæунцæ. Æнцæ мин фондз. Цуппар 
си мæхе æнцæ, еу ба сумах Нанайæй райстан. Ардæмæ дæлæ 
будуртæй нæ алантæ ледзун ку райдæдтонцæ, уæд син ами 
цæрæг еуæй-еу гъомурунтæ неци лæвардтонцæ, нæдæр зæнхи 
гæппæл, нæдæр бахуæруйнаг, нæдæр цæрæнбунат. Æз дууæ 
бийнонтемæн равардтон мæ гура, дууæ ледзæг бийнонтемæн 
æма си фæццардæнцæ цалдæр анзи. Уой фæсте искодтонцæ 
хæдзæрттæ æма нин и гура ба иссæй еумæйаг. Хæларæй цар- 
дан. Равардтон син мæ зæнхæй фæйнæ дзæбæх гæппæли дæр 
æма си нур дæр пайда кæнунцæ. Уотемæй ба мæнæй фæгъ- 
гъæздугдæр æнцæ æма мæмæ сæ сæр дзорунмæ дæр нæбал хæс- 
сунцæ, — дзурдта Сафарбий. 
— Сафарбий, дæ куройнæ цæмæй æрзела, уой туххæй ма 
ибæл ци кустæгтæ ес? — бафарста æй Æхсарæ. 
— Берæ кустæгтæ бæргæ нæбал æнцæ, фал уæззау кустæгтæ 
æнцæ. Мухцур мин уæлæ Къоросги цæттæ æй, фал æй æрласун 
гъæуй галтæй æма галтæ ба нæййес. Еци мухцур ба донбæл æрæ- 
вæрун гъæудзæнæй, æма уой дæр къуар лæгей хъаурæ гъæуй. 
Уой ку ниввæрон, уæд ма мæ гъæудзæнæй æрмæстдæр еу мин- 
къий къанау ракъахун ауазнæн, æма гъе уæд мæ куройнæ æр- 
зелдзæнæй, — дзуапп равардта Сафарбий. 
Еци æма ма æндæр аллихузон дзубандитæ кæнгæй, исхъæр- 
ттæнцæ Дзинагъамæ, Сафарбийи куройни размæ. Æхсаретæ 
бæхтæй æргæппитæ кодтонцæ, Сафарбийи дор дæр æристонцæ 
æма ин æй куройни хурфæмæ байистонцæ. Сафарбий син хъæ- 
бæр арфитæ кодта, уæдта загъта: 
— Лæхъуæнтæ, сумахæн ами, æвæццæгæн, фусунтæ нæй- 
йес. Ахсæви кæмæ уодзинайтæ, уой дæр нæ зонетæ. Æнæхуæр- 
гæ дæр айтæ, æвæдзи. Цæй уотæ бакæнтæ æма нæхемæ цæ- 
уæн. Не ’фсийнæн æхцæуæн уодзæнæй, æгайти дæр ма нæмæ 
уæхæн заманай иуазгутæ æрбацудæй, зæгъгæ. Нæ синхæнттæ 
ба нæмæ соцъа кæндзæнæцæ. Мадта хуæргæ дæр еститæ ба- 
кæндзинан. 
15 Малити Батраз 
225 

— Махæн уæртæ Мосги ес хуарз зонгитæ — Къитоетæ. Етæ 
нин фæууодзæнæнцæ фусун æма нæ уордæмæ рауадзæ, — загъ- 
та Бæлсæг. 
— Кæд уæ уотæ фæндуй, уæд уæ барæ уæхе. Къитой æз 
хуарз зонун, хуарз лæг æй. Берети фæййервæзун кодта емини 
рæстæги дæр. Мæнæй дæр ин салантæ раттетæ, — исарази æй 
Сафарбий. 
— Сафарбий, мах исон сæумæ раги ами уодзинан. Дæ хæ- 
дзарæмæ дин æрбацæудзинан. Фæндуй нæ, цæмæй дин дæ 
куройни фарстати фенхус кæнæн, — загъта ма Æхсарæ æма 
рандæнцæ. 
Хъæбæр сæбæл ниццийнæ æнцæ Къито æма æ бийнонтæ. 
Хуарз сæ байуазæг кодтонцæ. Берæ фæдздзубандитæ кодтонцæ 
кизгуттæ иссеруни фарстатæбæл дæр. Æхсарæ æма син Бæлсæг 
ракодтонцæ Сафарбийи хабæрттæ дæр. 
— Хуарз лæг æй Сафарбий, зæрдхæлар, косагæ, гурумухъ 
уогæй, — раст лæг. Фал фæммæгур æй æма мæгур ба адæми 
цæсти нæбал фæййахедуй, — дзурдта Къито. 
— Мадта ин кизгуттæ ба æз дзæбæх зонун, ме ’мгъæуккæгтæ 
æнцæ. Æрмæст сæ рæсугъддзийнадæ дæр дессаг æй. Фал етæ 
дæр сæ мæгурмæ гæсгæ цæсти нæ ахедунцæ, — дзубандитæбæл 
бафтудта сæ киндзæ. 
— Мæнмæ гæсгæ, еци кизгуттæй ку фæххонайтæ, уæд нæ 
фæррæдуйдзинайтæ, — федарæй загъта Къитой уосæ дæр. 
— Цæй, уотæ бакæнтæ æма сæмæ исон фæццотæ, куройнæ 
исцæттæ кæнунмæ имæ фæккæсетæ. Кизгуттæ дæр фæййине- 
тæ æма гъуддæгтæ сæхуæттæ сæхе амондзæнæнцæ. Тæккæ 
исон, кенæ сæ иннæбон нæ фæххондзинайтæ. Нанай хæццæ 
дæр ма уæ радзубандитæ кæнун гъæудзæнæй, уæдта сæ фæх- 
хонунмæ еу фæйнæ изæлуй æма фæйнæ пъолций дæр гъæу- 
дзæнæй. Уæ гъуддæгтæ куд цæуонцæ, уони нин игъосун кæн- 
дзинайтæ. Кæд уæмæ мах дæр естæмæйти фæккæсианæ, — 
дзурдта Къито. 
Уобæл æхсæйвон дзубандитæ фæцæнцæ. Æхсарæ æма Бæл- 
сæг сæумæ хъæбæр раги рагæппитæ кодтонцæ, сæхе рарæвдзæ 
кодтонцæ æма фæннæхстæр унмæ гъавтонцæ, фал сæ Къитой 
уосæ æнæ сехуарæй нæ рауагъта. Ку нæхстæр кодтонцæ, уæдта 
сæмæ Къито рахаста гонцарухътæ æма син рафæдзахста: 
— Мæнæ аци гонцарухътæ мæнæй балæвар кæндзинайтæ 
Сафарбийæн æма ин мæнæй лимæни салантæ ратдзинайтæ. 
> Сæумæ раги Æхсарæ æма Бæлсæг æрфестæг æнцæ Сафар- 
бийи тургъи. Цийнæгæнгæй сæмæ рауадæй Сафарбий, æгас цо 
син загъта æма сæ медæмæ хæдзарæмæ бахудта. 
226 

Хæдзарæ адтæй дессаги кæдзос æма рæсугъд æфснайд. Æр- 
бадун сæ кодтонцæ Сафарбийæн æхе конд ка адтæй, еци рæ- 
сугъд сиребæл. Пеци фарсмæ лæудтæй цалдæр рæсугъд æрти- 
къахуг къелай. Етæ дæр, æвæццæгæн, Сафарбийæн æхе конд 
адтæнцæ. 
Уалинмæ хæдзари иннæ хатæнæй рацудæнцæ фудцъулуз, 
æмпъузтитæ дарæсти, фал уæддæр амæй-а рæсугъддæр фондз 
кизги. Иуазгутæн «æгас нæмæ цотæ», зæгъгæ, загътонцæ, уæдта 
фингæ æрбарæвдзæ кодтонцæ. 
Æхсарæ æма Бæлсæг се’ рдæмæ кæсун æргомæй не ’ндиуд- 
тонцæ, фал си губур-губурти, сосæггити ба сæ цæститæ нæбал 
æртастæнцæ. Еугурæй дæр адтæнцæ фудхузгомау, фал гургин, 
нарæг астæутæ, реугин æма тæнæг цæсгон кизгуттæ. 
Сафарбий син сæ кæститæ лæдæрдтæй, фал цума неци идта 
æма неци лæдæрдтæй, уотæ æхе искодта. 
— Мах Къитоетæмæ расехуар кодтан æма нæмæ хуæрун нæ 
цæуй. Цæй, ду искомидзæгтæ кæнæ æма нин бæндæнтæ, уæдта 
хамуттæн ести дивилтæ раерæ. Мах ба мæнæ нæ бæхтæбæл æр- 
хъæртун кæнæн еци мухцур æма æй æ бунати æрæвæрæн, — 
загъта Æхсарæ. 
— Нæ, цæмæ уотитæ дзоретæ? Æз ба ме ’уазгутæн косун 
кæнун, нæ! Е раст нæ уодзæнæй, — загъта Сафарбий. 
— Сафарбий, мах дæмæ иуазæгуати не ’рбацудан, фал зеууон, 
фенхус кæнунмæ æма нæ ци фæндуй, уой бакæнун бауадзæ, — 
загъта федарæй Бæлсæг æма фестадæй. 
Фестадæнцæ иннетæ дæр, нæхстæрбæл иссæнцæ æма и гон- 
царухътæ Æхсари зæрди æрбафтудæнцæ. Хурдзинæй сæ ислас- 
та, Сафарбиймæ сæ балæвардта æма загъта: 
— Аци гонцарухътæ дин лимæни саланти хæццæ Мосгæй 
æрбарвиста Къито. 
Сафарбий сæбæл хъæбæр ниццийнæй, фæсæлттæй сæ ратах- 
та æма сæ уайтагъддæр æ къæхтæбæл ракодта. Хъæбæр сæбæл 
ниццийнæ æй æ уосæ дæр æма загъта: 
— Хуцау исарази уæд Къитойæй, хуарз æй зонæн. Æ киндзæ 
мæнæ мах гъæуккаг æй. Хъæбæр дзæбæх бийнонтæ æнцæ. 
Сафарбий, Æхсарæ æма Бæлсæг рандæнцæ Къоросгæмæ 
æма дууæ бæхебæл æрхъæртун кодтонцæ мухцур. Донцæуон- 
бæл æй куд гъудæй, уотæ æрæвардтонцæ æма æрфедар код- 
тонцæ. Донауазæни къанау дæр ракъахтонцæ æма æррæвдзæ 
кодтонцæ. 
Уой фæсте Сафарбий куройни фид (дор) æрæвардта бунггаг 
фиди астæуæй уæлæмæ ка кастæй, еци сæмæнбæл конд фæрæт- 
бæл. Æрфедæрттæ æй кодта æма исдзурдта Æхсарæмæ: 
227 

— Цæугæуай гьенур ауазнæ рахгæнæ æма мухцури дон ра- 
уадзæ. 
Æхсарæ мухцурмæ дон рауагъта æма куройнæ æрзилдæй. 
Куройнæ ку æрзилдæй, уæд Сафарбийи цийнæн кæрон нæ- 
бал адтæй. Æ æставд гурумухъ хъурæй ма заргæ дæр æркодта. 
Изæрæрдæмæ Æхсарæ æма Бæлсæг сæ хæдзарæмæ ранæх- 
стæр æнцæ, фал ма Æхсарæ Сафарбийæн загъта: 
— Хатир бакæнæ, Сафарбий, фал уæмæ кизгуттæгор мини- 
вæрттæ иннæ къуæрей исæрветдзинан. Кизгутти нæмттæ нæ зо- 
нæн, кæрæдзей дзæбæх ингæ дæр нæ фæккодтан, фал уæддæр 
исæрветдзинан минивæрттæ. Æгæр къæйних дзубандимæ мин 
æй ма рахатæ, фал нæмæ дæ кизгуттæ куд рацудæнцæ, уотемæй 
и дуккаг ка адтæй, уой æз хонун. И фæстаги разæй ка адтæй, 
уой ба хонуй мæнæ ме ’нсувæр — Бæлсæг. 
— Балæдæрдтæн уæ. Ду ци кизгæй зæгъис, е хуннуй Уаций- 
рæт. Иннæ — Бæлсæги æвзурст кизгæ ба хуннуй Дзерассæ. Еци 
кизгæ мæмæ сумах Нанайæй æрбафтудæй. Ардигки рандæй къуар 
лæги, цæмæй райстайуонцæ Нанайæй фæйнæ сувæллони зумæ- 
ги дæргъци исхæссунмæ æма Нанай уаргъ фæррæуæгдæр код- 
тайонцæ. Гъе, уæд нæмæ исæфтудæй еци кизгæ æма æй мæхе 
кизгутти хузæн исхастон. Мæ зæрдæ уин зæгъуй амондгун гъуд- 
дæгтæ. Иннæ къуæрей уæмæ æнгъæл кæсæн. Мæ кизгутти не 
’ппæлун, фал мин æхцæуæн æй, сæхуæдтæ куд дзæбæх, зунд- 
гин, рæсугъд, косагæ æма уæздан æнцæ, гъе уæхæн лæхъуæнтæ 
сæ ке коруй, е, — дзурдта Сафарбий. 
Иннæ къуæрей кæрони Нанай хæдзарæмæ дууæ киндзи, за- 
манай рæсугъд киндзитæ ку бацудæй, уæд æ цийнæн кæрон нæбал 
адтæй æма дзорун райдæдта: 
— Мæ зæруæ уотæ амондгун ке разиндтæй, уомæ гæсгæ нур 
ба мæ мæлæтбæл дæр арази. Гъе нур мæ хъисмæтæн æ федæнæй 
дæн арази æма боз. Хуцау мæ бунтон æнамонд нæ фæккодта, 
бунтон мæ нæ бафхуардта. 
Аци хатт Нана искодта æцæг устур киндзæхсæвæр. Е ’гас 
фурттæ ма кизгуттæ дæр æд уоститæ, æд лæгтæ æма сувæллæн- 
ттæ, уæдта гъæуккæгтæ, зонгитæ ку æрбамбурд æнцæ, уæд хæ- 
дзари хурфи, тургъи æма гъæунгти бунæттæ нæбал адтæй. Дууæ 
бони кафун, зарун æма игъæлдзæг гъæзтитæн æрлæууæн нæбал 
адтæй. Æнæкæрон берæ иссæнцæ лæвæрттæ æма хуæрзеугутæ 
дæр. Къито Нанай киндзитæн ралæвар кодта фæйнæ пъолциаги 
хъумац. Нанайæн ба салин дзабуртæ. Нанай кизгуттæ æма лæ- 
хъуæнтæ дæр ракодтонцæ берæ аллихузон лæвæрттæ киндзитæ 
æма Нанайæн. 
228 

* * * 
Еу изæр, æхсæвæр кæнгæй, Нана æ лæппотæ æма æ киндзи- 
тæн загъта: 
— Æз уæлæ Уазай цъонгмæ хæрдмæ ку фæккæсун, уæд мæмæ 
февзуруй дессаги гъудитæ. Уотæ мæмæ фæккæсуй, цума мæмæ 
уордигки фæккæсунцæ изæдтæ-идаугутæ æма цидæриддæр гъуд- 
дæгтæ фæккæнун, цидæриддæр гъудитæ фæдздзорун, уони 
уæлæрвти бадæг еунæг Хуцаумæ хъæртун кæнунцæ. Уотæ мæмæ 
фæккæсуй, цума мæ аллихатт дæр мæлæтæй етæ фæййервæзун 
кæнунцæ. Цал æма цал хатти адтæн мæлæти дуармæ, фал мæ 
етæ ба фæййервæзун кæнунцæ. Уотæ мæмæ фæккæсуй, цума 
хуарздзийнæдтæй цидæр фæккæнун, уонæми мин етæ фенхус 
кæнунцæ æма мæ мæ зиндзийнæдтæй етæ фæййервæзун кæнун- 
цæ; цума мæ раст фæндæгтæ æма раст гъуддæгтæбæл етæ фæй- 
йаразунцæ. Рæдуд гъуддæгтæ æма рæдуд миутæ кæнун ба мæ 
етæ нæ фæууадзунцæ. Уотæ мæмæ фæккæсуй, цума мæмæ зунд 
æма нифс уордигки цæунцæ. Гъе, уомæ гæсгæ ба æз мæхе ни- 
майун Уазай рази цидæр устур ихæсгинбæл. Фæндуй мæ æ раз- 
мæ фæццæун æма Хуцаумæ, изæдтæ-идаугутæмæ æртæ къерей 
исковун. Ходæг уæмæ ма фæккæсæд мæ курдиадæ, фал мæ уотæ 
фæндуй. 
— Нана, мадта мæнмæ дæр уæхæн гъудитæ ку исæвзæруй, 
Уазамæ ку фæккæсун, уæд, — бакодта Бæлсæг. 
— Æма дæ Уазамæ фæццæун кæд фæндуй, ке хæццæ æма цæй 
хæццæ? Уони нин зæгъæ æма мах ба нæхе бацæттæ кæнæн, — 
бафарста æй Æхсарæ. 
— Цæй, фæццæуæн исон. Заманай хорбæнттæ кæнуй æма исон 
фæццæуæн. Исон уордæмæ исхъæртдзинан, иннæ бон — хуцаубо- 
ни ба нæ гъуддæгтæ бакæндзинан. Гъæугæ ба ци кæнуй, — æртæ 
къерей, къумæл, кенæ бæгæни, æмбæлуй еу уæрикк дæр фæх- 
хæссун. Сæумæ раги æртæ бæхебæл рандæ уодзинан. Кæд æй 
фæндуй, уæд Сахъманæн дæр зæгъетæ æма рацæуæд, бæх дæр 
имæ ку ес, — загъта Нана. 
— Нана, цидæриддæр загътай, етæ исонмæ конд уодзæнæн- 
цæ, цæттæ уодзæнæнцæ. Исон сæумæй фæццæуæн уæлæ Дони- 
фарси сæрти. Хуцауи исконд, изæдти бадæн Уазамæ, — загъта 
федарæй Æхсарæ. 
Загъдбæл исарази æй Бæлсæг дæр. 
Иннæ сæумæ ранæхстæр æнцæ. Сабургай фæццудæнцæ æма 
изæрæрдæмæ исхъæрттæнцæ Уазай рæбунмæ. Еу лæгæти æрæх- 
сæвеуат кодтонцæ, берæ фæдздзубандитæ, фæттаурæхътæ код- 
тонцæ, фæффунæй кодтонцæ гъар нимæтти. Сæумæ ба сæ уæрикк 
229 

ракосарт кодтонцæ, исфунхтонцæ æй æма устур сехуар афони 
сæ ковуйнæгтæ исцæттæ æнцæ. Нана къосидзаг бæгæни æ къох- 
ти, уотемæй фестадæй, Уазай цъопп æрдæмæ е ’ргом исхадта 
æма искувта: 
— Уæ, еунæг æма устур Хуцау! Табу дин кæнун. Уазай 
бæрзонд дæу конд мæсуг æй. Таурæхътæ куд дзорунцæ, уонæ- 
мæ гæсгæ дæ бадæн æй. Сæ бадæн æй дæ изæдтæ-идаугутæн 
дæр, цæмæй уордигки инонцæ æма дæмæ игъосун кæнонцæ 
адæми, мах царди хабæрттæ. Уомæ гæсгæ ба дæмæ бæрзонд 
Уазай рæбунæй ковæн: Уæ, устур еунæг Хуцау, байагъаз нин 
кæнæ, цæмæй абонæй фæстæмæ нæ Алантæ, нæ Дигорæ гъæ- 
уайгонд уонцæ тугъдæй, æзнæгтæй æма незтæй. Сæребарæй 
ирæзонцæ, еске дæлбарæ макæд исонцæ! Цæмæй нæмæ исфе- 
дар уа уæхæн æхсæнадон зунд, кæций фæрци кæдимайди нæ 
дзиллити бæрцæ, фиццагау, исирæзидæ; багъæуай кæнианæ 
æма ирæзун кæнианæ нæ рæсугъд æвзаг, нæхе; цæмæй ескæд 
дзамани Алантæ фæстæмæ сæ уасæ иссеронцæ! Уæ, еунæг æма 
устур Хуцау, уæ нæ изæдтæ-нæ идаугутæ, уæ, нæ сугъзæрий- 
нæ Лæгти изæд, табу уин кæнун, ковун уæмæ, цæмæй ци алай- 
наг седзæр сувæллæнттæ исхастон, исгъомбæл кодтон, етæ мин 
дзæбæх-æнæнез уонцæ, нивгун-амондгун уонцæ æма нийву- 
лонцæ. 
Уæ, еунæг æма устур Хуцау, уæ, нæ изæдтæ-идаугутæ, уæ, 
нæ сугъзæрийнæ Лæгти изæд, табу уин кæнун æма корун: нæ 
Дигори фарнæ нин нийвулун кæнтæ, фидбилиз-фудгæнæгæй нæ 
багъæуай кæнтæ! Мæнæ уин æртæ къерей, косарт, бæгæнийæй 
табу кæнæн æма нин нæ кувд райсетæ. 
Аци кувд Нана ракодта еу хатт, дууæ хатти, æртæ хатти фæд- 
фæде. Æртиккаг хатт æй ку фæцæй дзурд, уæдта бæгæний къос 
равардта е ’ртæ фуртемæ: Сахъманмæ, Æхсарæмæ æма Бæлсæг- 
мæ. Уонæй алке дæр «кувдтитæ æмменæ уæнтæ», зæгъгæ, ис- 
дзоридæ, уæдта бæгæни раниуазидæ. Бæгæний раниуæзти фæс- 
те 6а Бæлсæг къеретæ æма фидæй исахуаста. 
Уони фæсте Нана нæуæгæй байдзаг кæнун кодта къос бæгæ- 
нийæй, е ’рдæги бæрцæ си баниуазта, ка си райзадæй, уой ба 
Уазай хонхбæл æртæ рауæнеми бакалдта. 
Еци хабæрттæ конд ку фæцæнцæ, уæд устур нимæтбæл æр- 
бадтæнцæ æма дзæбæх фæммийнасæ кодтонцæ. Мийнаси фæсте 
ба Уазай рæбунтæ фæрразелæ-базелæ кодтонцæ, фæккастæнцæ 
и (эæрзонд къæдзæхтæй дæлæ дæлиау Дигоргоммæ, Ирæфмæ, 
Тъæпæн Дигорæмæ, гъæдтæмæ, будуртæмæ. Дес кодтонцæ æр- 
дзи рæсугъддзийнадæбæл. 
230 

— Аци бæрзæндтæй нæ Дигори æрдзæ инунмæ цæстити индæ 
тухгиндæр ку фæцайдæ, уæд инун æмбалдæй нæ Аланти зæнхи- 
тæ еугурæй дæр, сауæнгæ дæлæ цæугæдон Дони уæнгæ. Эх-х, 
уогæ 6а ци адæм адтан! Ци зæнхитæ ахæстан æма цæмæ æрхауд- 
тан, — зæрдихъурмæй дзурдта Нана. 
Фæсарæфтæ ку иссæй, уæд фæстæмæ сæ гъæумæ, сæ хæдза- 
рæмæ æрæздахтæнцæ Нана æма æ фурттæ. Нана хъæбæр боз 
адтæй æ еци балцийæй, æ хæццæ ма Уазайæй еу дори къæрт 
дæр æрхаста. Иннæ бон ба Ахъбазæн, уæдта иннæ синхæнттæн 
дзурдта: 
— Æзинæ мæ фуртти хæццæ фæццудтæн уæлæ Уазай хон- 
хæн æ тæккæ цъонгги рæбунмæ. Е Хуцау æма изæдтæ-идаугути 
бадæн æй. Искувтон уордигки Хуцаумæ мæхе туххæй нæ, фал 
нæ Алантæ — нæ Дигори туххæй. Искувтон æртæ къерей, уæрикки 
косартæй, ковуйнаг æма бæгæнийæй. Зонун æй уордигки мæ 
кувдтитæ æнæмæнгæ ке фегъустæнцæ Хуцаумæ, нæ изæдтæ- 
идаугутæмæ æма мин сæ ке райстонцæ. Е мæнæн адтæй мæ фæстаг 
балци. Ци дори къæрт си æрхастон, уой ба мин ку рамæлон, уæд 
мæ цирти байвæрдзинайтæ. 
Еу бон Æхсарæ æма Бæлсæг сæ гъуддæгти фæдбæл хæдза- 
рæй ку рандæнцæ, уæд Нана ба æ киндзити сосæгкæй райста 
нимæт æма хæдзарæй рандæй. Ниццудæй Морги лæгæти размæ 
æма уоми еу бæласи буни цъæх зæлдæбæл нимæти тугъдæй хъа- 
нæй лæудтæй. 
Изæрæй лæхъуæнтæ хæдзармæ ку æрцудæнцæ, уæд фæр- 
сунцæ сæ уостити: 
— Нана ба кæми æй? 
Сæ еу дæр фæккодта «нæ зонун», иннæ дæр фæккодта «нæ 
зонун». Иссæргой æнцæ фурттæ. Сæ Нанай агорунбæл фæцæн- 
цæ. Ниууадæнцæ Сахъманмæ дæр, рафарстонцæ синхонти дæр, 
фал — некæми æма неци. Уалинмæ син еу биццеу загъта: 
— Æз аци бон дæлæ Ирæфи рæбунæй нæ сæгътæ тардтон 
æма Моргæмæ хæстæг бæласи буни нимæти еу адæймаг фæйй- 
идтон. Мæнмæ гæсгæ, Нана адтæй. 
Ниффæдес æнцæ æма, æцæгæйдæр, Нана еци рауæн нимæти 
тугъдæй хъанæй лæудтæй æма унæргътæй. Фурттæ æй фелвас- 
тонцæ сæ гъæбести æма æй фæрсунцæ: 
— Ци кæнис, Нана? Ци ди ресуй? Ами цæмæ дæ? 
— Неци кæнун. Ци мæ ресуй, уой дæр нæ зонун. Нæ зонун, 
ардæмæ цæмæ æрцудтæн, уой дæр. Мæнмæ гæсгæ, мæ царди 
рæстæг фæцæй. 
231 

— Уæхæн дзубандитæ ма кæнæ, Нана, дæуæн ма цæруни 
рæстæг берæ ес. Ду мæнæн кизгау ку дæ æма ма æз дæр цæрун 
æнгьæл ку кæсун, уæд дæу рæстæг ба куд фæцæй, — бауайдзæф 
ин кодта Ахъбаз. 
— Нæ, Ахъбаз, нæ. Мæ царди рæстæг фæцæй, æз æй зонун. 
Царди дæргъцæ æнзтæй нимад нæ цæуй, — дзурдта Нана. 
— Нана, дæхуæдæг дæхецæн еци æруагæс цæмæ аразис? 
Дæхуæдæг дæхецæн тæрхонгæнæг ци исдæ? Тæрхонгæнæг Ху- 
цау æй, ду ба дæхуæдæг дæхецæн тæрхонгæнæг исдæ. Ниууад- 
зæ еци гъудитæ æма царди гъудитæ кæнæ нурмæ куд, уотæ, — 
зустгомау ин уайдзæфтæ кодта синхæнтти уоститæй еу. 
— Цæй, фæууæд сумах куд зæгъетæ, уотæ, фал æй уæхуæд- 
тæ дæр ку загътайтæ, тæрхонгæнæг Хуцау æй, зæгъгæ, æма еци 
загъд ба раст æй, — дзурдта Нана. 
Æхсæвæ ин æ хуссæни уæлгъос дзæвгарæ фæббадтæнцæ син- 
хæнттæ, æ фурттæ, æ киндзитæ, фал æй еу афони ба æ рист 
исуагъта æма загъта: 
— Хуссун мæмæ цæуй æма цотæ, мæ размæ уи макебал ба- 
дæд. Цотæ ниххуссетæ. 
Байгъустонцæ имæ еугурæй дæр. Фæппурх æнцæ æма них- 
хустæнцæ. Фал сæумæ раги Нана æ лæппотæм фæдздзурта: 
— Уæхе рарæвдзæ кæнтæ, мæ хортæ æма цотæ уæлæ Мосгæ- 
мæ зианмæ. Рамардæй Къито. Е устур хуарз лæг адтæй, махæн 
æрвадеуæг кодта, сумах мин емини незæй е фæййервæзун код- 
та. Цотæ, æ мардбæл ин никкотæ мæн номæй дæр, уæ еугурей 
номæй дæр. Уæ къохтæ ибæл ку байвæрайтæ, уæд исдзордзи- 
найтæ «Нанай зæрдæ дæбæл ресуй», зæгъгæ. 
— Нана, ку некуцæй нæмæ неци хабар адтæй, уæд нæ кумæ 
æрветис? Цæмæй æй базудтай Къито ке рамардæй, уой? — ба- 
фарста Бæлсæг. 
— Базудтон æй мæ фунæй. Цотæ, мæнмæ игъосетæ. 
Нецибал загьтонцæ Æхсарæ æма Бæлсæг, сæ бæхтæбæл сæргь- 
тæ исæвардтонцæ æма Мосгæмæ исевгьудæнцæ. Мæцути уæллæй, 
хæрдæй ку фæууæлбилæ æнцæ, уæд сæбæл фембалдæй еу лæппо, 
бæхбæл тьæбæртгæй уайгæй, е ’хсæ ба æ галеу къохи даргæй. 
Æхсаретæ ибæл фæггурусхæ æнцæ æма æй Æхсарæ ра- 
фарста: 
— Дзæбæх лæппо, бахатир кæнæ, фал нин ку зæгъисæ, кумæ 
тагъд кæнис æма ци хабари туххæй. 
Лæппо æ бæх бауорæдта æма дзуапп равардта: 
— Задæлески Нанамæ тагъд кæнун гъæргæнæг. Уæлæ Мосги 
гъæуи нæ адæми хуæздæртæй еу — Къито фæззиан æй, æма уой 
туххæй гъæргæнæг дæн. 
232 

— Лæппо, мадта мабал цо, раздæхæ фæстæмæ, цийнæ хабæр- 
ттæ хæссæг уо, де ’гъдау берæ уод. Нана аци хабар æхуæдæг 
базудта æма мæнæ мах — æ фуртти рарвиста зианмæ, æхе бон ба 
не ’ссæй рацæун, сæйгæ кæнуй, — загъта ин Æхсарæ. 
— Гъæйдæ мадта, æз цæун фæстæмæ, æнæхъиамæт уотæ, 
цийнити фæццотæ, — фæккодта и лæппо æма рандæй. 
Нана син куд ниффæдзахста, уотæ Æхсарæ æма Бæлсæг 
æгъдау равардтонцæ. «Нанай хъондз дин хæлар», зæгъгæ, дæр 
загътонцæ, Къитобæл сæ къох райвæргæй. Адæм си хъæбæр 
фæббоз æнцæ æма уотемæй æрæздахтæнцæ. 
Нанайæн еугур хабæрттæ дæр ку радзурдтонцæ, уæд е æ 
медбилти байдзулдæй æма загъта: 
— Мæ фунæй æй фæййидтон, еу уæлбилæй дæлбилæмæ цæ- 
угæй. Æма мæм исдзурдта: «Цæй, Нана, æз фæццæун. Æз мæнæ 
аци бон фæццæун, ду ба мæмæ хæлæф кæнæ». 
— Нана, хæццегун цидæр нин дæ. Алци дæр зонис, лæдæрис 
рагацау. Хуцау дæмæ æрдзоруй, æвæдзи? — бафарста æй Бæл- 
сæг, медбилходгæй. 
— Нана уин уæ хортæй бафсæда. Хуцау мæмæ ести æрдзо- 
руй æви нæ, уобæл мæнæн дзоргæн нæййес. Уой гъæуама зона 
æма зонуй æрмæстдæр мæхе уод. Мæхецæй дæр е сосæггаг 
æй. Хæццегуни дзубанди ба дзæгъæлдзорæ æй, макæдбал æй 
ракæнæ. Æцæгæйдæр мæмæ Хуцауæй цидæр лæвæрд ке йес, 
уой кой дæр кæнгæ нæй. Табу ин уæд, — дзуапп равардта 
Нана. 
Рацудæй ма æрмæстдæр цалдæр мæи æма ма Нана еци мæй- 
ти зудæ цард кодта. Æ заманай сурх, тухгин æма сабур бæхбæл 
ма бабæрæг уодта æ кизгуттæ æма лæппоти сауæнгæ уæртæ 
Хъобани уæнгæ. Алкæмæ дæр си изадæй еу æхсæвæ. Дзурдта 
син хабæрттæ, фæдзахста син берæ гъуддæгтæ, кувта син Хуцау 
æма изæдтæ-идаугæтæмæ амондбæл, æнæнездзийнадæбæл, са- 
бур цардбæл. 
— Лимæн цардæй цæретæ алке хæццæ дæр, æнхус кæнтæ уæ 
кæрæдземæн æма алкæмæн дæр, фуддзийнадæ макæддæр макæ- 
мæн кæнтæ. Уæ адæми сæрбæл, уæ бæсти сæрбæл ба уе ’знæгти 
нихмæ уотæ æгъатир, карз æма дæсни тохгæнгутæ! — гъе, етæ 
адтæнцæ æ сæйрагдæр фæдзæхститæ. 
Уалæнги ралæудтæнцæ амистоли мæи фиццаг бæнттæ æма 
Нана æ мæлæти сæйгæ фæцæй. Аст боней дæргъци æппундæр 
хуæргæ нецибал кодта. Æрмæстдæр ма еу минкъий раниуазидæ 
Ирæфи дон. Æхецæн исхæссун кæнидæ Ирæфи дон æма æрмæ- 
стдæр уомæй раниуазидæ, «Ирæфи дон ма мин мæ уодбæл фæх- 
хæцуй, цидæр нифс, цидæр хъаурæ ма ми бауадзуй», зæгъгæ, 
233 

исдзоргæй. Цæмæй садæй, ци си ристæй, уони неке базудта. 
Некæд некæмæн загъта, ци си ристæй, уой. 
— Нана, зæгьай, ци ди ресуй, уой. Миййаг дин ести хуасæ 
иссерианæ? — фарстонцæй æ кизгуттæ, æ лæппотæ, синхæнттæ 
æма зонгитæ, фал си некæд некæмæн загъта æ нези туххæй. Æ 
дзуаппитæ алкæддæр, алкæмæн дæр адтæнцæ еухузи: 
— Неци ми ресуй. Неци мæ гъæуй. Уæхе дзæгьæли ма тух- 
сун кæнтæ. Мæ рæстæг æрхъæрттæй. Мæ уод ами нæбал гъæуй. 
Ме хæстæ исæнхæст кодтон. 
Еу хатт ин уæлæ Уæллаггъæуæй еу «дæсни» уосæ æрхаста 
сæгъи æхсир, никкодта ин ибæл арси сойнæ едугидзаг, уæдта 
арси мастæй цалдæр тъинкки æма ин загъта: 
— Нана, æз «дæсни» дæн, гъома мæнæ фæрсун, хинттæ кæ- 
нун æма зæрдаргъæвд дзубандитæ кæнунмæ нæ, фал хуæруй- 
нæгтæ æма зайæгойтæй хуастæ кæнунмæ. Еуæй-еу незтæ дзæ- 
бæх кæнун. Дæ нез дин бæлвурд неке зонуй, уой туххæй æма нæ 
зæгъис, ци ди ресуй, кæми ди ресуй, уони. Фал уæддæр зонун 
сæгъи æхсир арси сойнæ æма масти хæццæ берæ незтæ ке дзæ- 
бæх кæнуй, уой æма ди корун æртæ бони аци хуасæ фæнниуазæ 
бонæ цуппар хатти мæнæ гъæдин едугидзæгтæ. Кæд дин нæ 
файйагъаз уа, уæдта мæ Хуцау ралгъетæд. 
— Цæмæ уотæ карз дзорис, цæмæ дæхе æлгъетис, мæнæ дзæ- 
бæх силгоймаг? Мæн нецибал хуасæ гъæуй. Нецибал хуасæ мæ 
исдзæбæх кæндзæнæй. Æргом дин зæгъун: мæ царди рæстæг 
аци дуйнебæл фæцæй. Ме хæстæ исæнхæст кодтон. Мæ фæндаг 
æндæр дуйнемæ æй, — дзуапп ин равардта Нана. 
Еу бон имæ бæрæггæнæг æрцудæнцæ Мосгæй дæр Къитой 
уосæ æма æ фурт. Уосæ æрхаста къоси медæгæ цъæх-цъæхид 
бæзгин тæнгъæдæ æма загъта: 
— Аци тæнгъæдæ æй аллихузи берæ незтæ ка дзæбæх кæнуй, 
уæхæн кæрдæги сифти тæнгъæдæ. Конд æй Къитой амундмæ 
гæсгæ. Кæрдæг хуннуй «хелаги сифæ». Зайуй æрмæстдæр Мос- 
ги бæрзæндти Къуæрехмай æма Хæреси. Мæнмæ гæсгæ си, Нана, 
ку баниуазай еу къуар хатти, уæд дин, æнæмæнгæ, фæййагъаз 
уодзæнæй, — дзурдта Нанайæн Къитой уосæ. 
Фал Нана уой дæр нæ бакумдта. Æ ивад, фудхуз къохæй 
Къитой уоси усхъæбæл фæлмæн æмбæлд æркодта æма ин загъта: 
— Корун æма мин мациуавæрбал хуастæ хæссетæ. Нециуа- 
вæрбал хуастæ мин фæййагъаз уодзæнæнцæ æма мæ мабал мæ- 
стæй маретæ. Уæхе дæр мабал тухсун кæнтæ. Æргом уин ку 
дзорун: мæ царди рæстæг фæцæй. Уотæ арæзт æй мæ хъисмæт. 
Мæ нез уæхæн нез æй æма дзæбæх нецæмæй кæнуй. Мæ хъау- 
234 

ритæ, мæ уодигьæдæ, мæ зунд мин цидæр æнахур тухтæ, цидæр 
æндæр дуйнемæ æлвасунцæ. Ниммæ уагътæ. 
Æстæймаг амистоли сæумæ раги, бон ку фæррохс æй, уæд 
Нана е ’нæнийергæ цæуæтмæ фæдздзурдта æма син загъта: 
— Гъенур мæмæ кезугай цотæ, æз ба ма уи алке росбæл дæр 
бамбæлон, алке цæсгоммæ дæр бакæсон æма уотемæй тургъæмæ 
хезетæ. Æрмæст уи мæ уодæгасæй кæугæ маке кæнæд. 
Еугурæй дæр Нана син куд загъта, уотæ бакодтонцæ. Нана 
ма си æ размæ лæугæ ниууагъта æрмæстдæр Æхсарæ, Бæлсæг 
æма Гудзай. Ахъбази дæр ма æрбацæун кодта фæстæмæ. Еу 
цæйдæрбæрцæ рæстæг неке неци дзурдта. Æнцад кастæй хæдза- 
ри тугурмæ Нана дæр. Æппунфæстаг Нана, се ’рдæмæ дæр нæ 
ракæсгæй æма тухуолæвд кæнгæй, бауойсадта: 
— Корун æма мин мæ мард дууæ бони æма дууæ хсæви ма 
байвæретæ. Урух кирæ мин искæндзинайтæ. Мæ фарсмæ мин 
ниввæрдзинайтæ мæ зæронд нимæт, ме ’хсаргард, мæ саздахъ 
æд фæттæ, Уазай дори къæрт. Мæнæ мæ медæггаг салбары ком- 
босбæл баст æй, сугъзæрийнæ хуæцæн кæбæл ес, мæ еци болат 
кард. Самелий лæвар мин æй. Къуар хатти мæ мæлæтæй фæйй- 
ервæзун кодта. Уарзон, адгин, дзаумау мин æй. Корун æма мин 
æй мæнæ нур куд æй, уотемæй ниууадздзинайтæ мæ комбосбæл. 
Мæ райгурæн гъæуи, мæ райгурæн хæдзари зæнхæй армидзаг 
сикъит баст æй уæртæ мæ сæрбæттæни къæбази æма мæбæл еци 
зæнхæ ниррæдзæхстдзинайтæ. Мæ кири мин мæ мард ку ниввæ- 
райтæ, уæд æй æнгон ма нихгæнетæ. Уотид ибæл æ сæр æрæ- 
вæрдзинайтæ æма æй дууæ бони æма дууæ æхсæви уадздзинай- 
тæ уæртæ устур уати, æ сæр ин мабал байгон кæнтæ, уотемæй. 
Уæлмæрдтæмæ мæ ку хæссайтæ, уæддæр æй мабал байгон кæн- 
тæ. Байвæрдзинайтæ æй Морги лæгæти, рахес фарсæй дормæ 
хæстæг. 
Мæрддзогæнттæ, уæ естæбæлти ку рафæрсæ-бафæрсæ кæ- 
нонцæ, мæнæ уæ мæ уосиатбæл дæр ку фæрсонцæ, уæд макæмæн 
маци зæгъетæ. Æртæ æхсæви мин мæ цирти рæбунтæ æртитæ 
никкæндзинайтæ. Æртæ сæуми ба мин хъæбæр раги, Уазай æр- 
дæмæ дзоргæй, дугай кæрдзинтæ исковдзинайтæ. Æрмæст мин 
«рохсаг» ма зæгъетæ. Хæлар дæр мин сæ ма никкæнтæ, мæрдти 
бæсти кой дæр ма искæнтæ. Мæ кири уæлгъос æхсæвбадæн кæ- 
нун дæр маке бауагътæ. 
Дигори сæйгæ Нана æ уосиат дзурд куддæр фæцæй, æ цæу- 
æтæй уати еунæгæй куддæр фæууагътонцæ, уотæ æ еугур 6а- 
уæр дæр, раст цума æ буни зæнхæ низмалдæй, раст ин цума æ 
реуæй æ зæрдæ цидæр æнахур хъаурæ тухласæ кодта, уотæ 
базир-зир кодта æма гъæр ниуунæргътæй. Уой фæсте ба ма æ 
235 

медбилти фæлмæн идзулд бакодта, уæдта банцадæй. Гъæр 
адæммæ райгъосгæй, æ цæуæт хæдзармæ фæммедæг æнцæ æма 
ах-ахæй никкудтонцæ. Уони куд фегъосгæй ба, тургъитæ æма 
гъæунгти лæууæг еугур адæм дæр никкудтонцæ. Æ берæ цæу- 
æти æма иннæ берæ адæми зæрдихалæн æма богъ-богъ куд 
уотæ тухгин адтæй æма æ дудзи, æ азæлд комæй-коммæ, къæд- 
зæхæй-къæдзæхмæ, гъæуæй-гъæумæ æгас Дигоргомбæл дæр 
райгъустæй. 
Нанай марди хабармæ æрдзæ дæр ниссабур æй. Сæумон ир- 
дгæ æрæллау, æрсабур æй. Къæдзæхтæ, бæрзонд хуæнхтæ дæр, 
цæветтонгæ, тæфирфæс кодтонцæ æма сæ сæртæ ниллæг æру- 
агътонцæ, уоййау ниссабур æнцæ. Сæумон игъæлдзæг хори тун- 
тæ фæммæтъæл æнцæ. Се ’рддивд ниттар æй. Æвеппайди арв- 
бæл фæззиндтæй тæнæг мегъи пъæстутæ æма æстуггай, æртæх 
калгæ, уæллæй дæлæмæ евгъудæнцæ, раст цума Хуцауæй æр- 
вист мæрддзогæнттæ адтæнцæ æма сæ цæстисугкалгæ цудæнцæ, 
уоййау. 
Фæсарæфти Нанай ниввардтонцæ, фæрæтæй ке æрамадтон- 
цæ, уæхæн нæзи бæзгин æзгъеритæй конд уæззау, фæтæн кири. 
Æ фæрстæмæ ин ниввардтонцæ æ нимæт, æ салбар дарæстæ, 
саздахъ æд фæттæ, е ’хсаргард. Æ сæрбæттæни къæбазæй ин 
райхалдтонцæ æ райгурæн хæдзари зæнхæй армидзаг æма ибæл 
æй райдзахтонцæ. Æривардтонцæ æй бацæуæн устур уати ас- 
тæу. Уæгъдæ ивæрд ибæл æркодтонцæ кири сæр. Æма имæ берæ 
адæмтæ цæуæги — цудæнцæ, хъондз кæнгæй, кæугæй. 
Уотемæй кирæ фæллæудтæй дууæ ’хсæви æма дууæ бони. 
Кири сæр игон кæнун нæ уагътонцæ Æхсарæ, Бæлсæг, Гудза 
æма Ахъбаз. Æхсæвбадæн кæнун дæр кири уæлгъос неке бау- 
агътонцæ. 
Æртиккаг бон ралæудтæй. Æрхъæрттæй Нанай æвæрæн бон. 
Хæдзари хурфæ, тургъитæ æма гъæунгтæ мæрддзогæнттæй бай- 
дзаг æнцæ. Фезмæлæнтæ, рацæуæнтæ си нæбал адтæй. Æмхузо- 
нæй ку никкæуионцæ, уæд кæмттæ базир-зир кæнионцæ. Нанай 
кирæ хæдзари хурфæй тургъæмæ рахастонцæ. Къудуртæбæл æй 
æрæвардтонцæ. Гъæуама ибæл ескетæ еститæ радзурдтайдæ. 
Хеонтæ ибæл сæ къохтæ байвардтонцæ. Уæдта æй уæлмæрдтæ- 
мæ фæххастонцæ. Фал æрцудæй дессаг цау. Нанай æнæниййер- 
гæ кизгуттæй кадæр, зæрдихæлæн гъарæнгæ кæнгæй æма æхе 
хуайгæй, бацудæй æ уарзон, æ фæййервæзунгæнæг, е схæссæг 
Нанай кирæмæ хæстæг, мæ Нанай цæсгон ма уæддæр еу инд 
фæккæнон, æ фæлмæн, æ косагæ къохтæбæл ма ин уæддæр еу 
æмбæлд бакæнон, фæлмæн батæ син никкæнон, зæгъгæ, нидзд- 
236 

зиназта, уæдта еци-еу æвналд фæккодта æма кири сæр еуварс- 
мæ ранхуæрста. 
Байгон æй кирæ. Байгон æй, о. Фал разиндтæй ревæд. На- 
най мард кири нæбал адтæй. Æ фарсмæ ци дзаумæуттæ æма 
дарæстæ ивæрд адтæй, етæ дæр кири нæбал адтæнцæ. Æнæкæ- 
рон берæ, кинтæ-минтæ дзиллитæ сагъдау фæцæнцæ. Дзæвгарæ 
рæстæг æгуппæг сабур ниццæнцæ. 
Æрæгиау ба: «Дессæгтæ, дессæгтæ! Нана ци фæцæй? Мард 
ци фæцæй?! Кирæ уæгъдæ цæмæ æй?! Хуцау æй, миййаг, æхе- 
мæ исæскъафта», зæгъгæ, уæхæн фарстатæ æма зæгъдтитæ дзил- 
лити æхсæн гъæрæй гув-гув кодтонцæ. Цъухæй-цъухмæ сæ ис- 
тонцæ æма дзурдтонцæ. Еуæй-еуетæ ба еци фарстатæ хъæбæр 
гъæрæй дзурдтонцæ æма лæвардтонцæ Æхсарæ, Бæлсæг æма 
Ахъбазмæ. 
Куд фæстæдæр, уотæ беретæ кирæ уæгъдæ ке æй, уой сæхе 
цæститæй фæййинунмæ æмпурсун райдæдтонцæ. Адæм æлхъ- 
ивтонцæ кæрæдзей. Исхæлхъой æнцæ. Гъæр, хъаугъа æма цъах- 
цъах истухгин æнцæ. «Æ цæуæтæй æй кадæр æндæр коммæ, 
кенæ æндæр гъæумæ фæххаста!», зæгъгæ, уæхæн гъæртæ дæр 
игъусун райдæдтонцæ. Еуæй-еуети æхсæн хъаугъатæ æма лæ- 
бурдтитæ дæр берæ кæнун райдæдтонцæ. Истæссаг æй, хæлхъ- 
ойтæ æма си æнаккаг миутæ ку рауайа, уомæй дæр. 
Фал уалæнги дзиллити æхсæнмæ сау даргъ пъолций æд лæд- 
зæг рацудæй еу фудхузгомау, бæрзонд, рацæргæ силгоймаг æма 
хъæбæр гъæрæй загъта: 
— Уæ, нæ Дигори хуарз адæмтæ, фегъосетæ æма æрæллау 
уотæ! Нæ уарзон, нæ хъазар, нæ нимади Нанай мард кири ке 
нæбал æй, уобæл ма тухсетæ æма ма дес кæнтæ! Мæстгун дæр, 
æфхуæрд æма гурусхи дзубандитæ дæр ма кæнтæ! Зин базо- 
нæн нæй, Нанай мард ци фæцæй, е. Æз уин æй зæгъун: нæ 
Нана мард нæй. Мæлæт дæр ин нæййес. Нана изæд адтæй æма 
изæдтæмæ рандæй. Хуцауæй æрвист изæди хай адтæй махмæ. 
О, о, нæ Алантæ, нæ Дигори адæм нин бунтон фесæвдæй фæйй- 
ервæзун кæнунмæ нæмæ Хуцауæй æрвист адтæй. Æма е ’хæс- 
тæ исæнхæст кодта. О, о, нæ адæми хъисмæт, нæ адæми федæн 
нин фæййервæзун кæнуни туххæй, Хуцауи фæндонæй, æхуæ- 
дæг æхемæ ци æнæуагæ зин æма устур ихæстæ райста, уони 
исæнхæст кодта. Нæ Аланти — нæ Дигори дзилагæ нин исæскъ- 
унун нæ бауагъта. Нæ седзæртæ нин мæлæтæй фæййервæзун 
кодта, исхаста сæ, фарни æма ирæзти фæндæгтæбæл сæ нив- 
вардта. Е ’хæстæ исæнхæст кæнгæй ба, е ’мхузон изæдти рæн- 
гъитæмæ рандæй! Æз дæр да-алæ нæ устур Хъубани будуртæй 
иследзæг дæн. Нæ Алантæ — нæ Дигори адæмтæ нин Тæмерла- 
237 

ни агъуд æфсæдтæ дзурун цагъд ку кодтонцæ, уæд исæфтуд- 
тæн ардæмæ æма цæрун уæлæ еу къæдзæхрæбун, бæрзонди. 
Æзинæ æмбесæхсæви, адæм сæ тæккæ карз фунæййи ку ад- 
тæнцæ, æгас дуйнетæ дæр фунæй ку адтæнцæ, уæд мæ цидæр 
гъудитæ, цидæр мæтæ фегъал кодтонцæ. Фестадтæн, къæра- 
зæй Уаза æрдæмæ каст фæдтæн æма мæхе цæститæй фæййид- 
тон. Уазай рæбунмæ æрбатахтæй цидæр устур рохс. Цирен- 
гæнгæ Уазай цъопбæл æрзилдæй, уæдта Задæлески, Нанай 
хæдзари сæрмæ æртæхгæй, батар æй. Минкъий рацудæй, уæд- 
та бабæй еци рохс ферттивта. Уазай рæбунмæ бабæй истахтæй. 
Æ цъонгбæл бабæй ин еу зилд æркодта, уæдта уæларвмæ ран- 
дæй æма батар æй. Гъуддаг балæдæрдтæн æма мæхецæн загъ- 
тон: Нана издихай адтæй ма уонæмæ рандæй. Æз мæхуæдæг 
дæр хæццегун дæн. Хуцауæй мæмæ цидæр уæлдай лæдæрунд- 
зийнæдтæ ес. Æма рагæй гурусхæ кодтон, Нанай уоди Хуцауи 
карнæ ке адтæй, уобæл. 
Еци зæгъдтитæ зæгъуни фæсте и уосæ сабургай рацудæй адæ- 
ми æхсæнти. Нанай хæдзарæй дзæвгарæ уоддæр, еу лигъз зæл- 
дæмæ бацудæй, æ ниллæггомау сау бæхбæл рабадтæй æма дзор- 
гъа цудæй рандæй. 
Адæмæй еуетæ еци силгоймаги дзубандитæ гъæла дзубанди- 
тæ исхудтонцæ. Нæ сæбæл баууæндтæнцæ. Иннетæ сæбæл, æнæ 
неци дзоргæй, гурухсæ кодтонцæ, «магъа, уæхæн цау некæд ад- 
тæй, уæхæн хабар некæд неке фегъуста», зæгьгæ, дзоргæй. Еуæй- 
еуетæ ба сæбæл баууæндтæнцæ, сæ кæрæдзей «Мадта ци фæ- 
цæй мард?» зæгъгæ, рафæрсæ-бафæрсæ кæнгæй. 
Уалæнги дзиллити астæумæ рацудæй еу ниллæггомау, уорс- 
рехæ, фæтæнусхъæ æма фæтæнцæсгон зæронд лæг. Æ къæндзу- 
гин ставд бæрзæ лæдзæг æ рахес къохæй æ галеу къохмæ балæ- 
вардта, æ фусдзар æрвхуз ходæ æ сæрæй æриста æма гъæрæй 
адæммæ фæдздзурдта: 
— Хъондзгæнæг дзиллитæ! Нæ Дигори хуарз адæмтæ! Радзор- 
бадзорæ, равзарæ-бавзарæ, хъаугъатæ æма гурусхитæй нецибал 
пайда ес. Нæ уарзон, нæ цитгин Нана кæмидæриддæр æй — Ху- 
цауи иуазæг, Хуцауи уарзон уæд! Æцæгæйдæр, махæн Алантæ- 
Дигорæн ервæзунгæнæг изæдихай адтæй æма ин е ’гъдау куд 
æмбæлуй, уотæ бакæнæн. Кæд уæлæрвтæмæ фæттахтæй — уæлæр- 
втæй нин æнхусгæнæг уæд! Кæд мæрдти бæстæмæ рандæй — дзе- 
нети бадæд мæрдти Баруастæри фарсмæ æма нин уæлион дуйне- 
мæ хæрзтæбæл уодæд! 
’Дзорун Нанай æнæниййергæ берæ фурттæ, кизгуттæ, Задæ- 
лески æма нæ Дигоргоми фæсевæдмæ: Нанай кирæ нихгæнетæ, 
238 

фæххæсетæ æй да-а-лæ Морги лæгæтмæ æма æй уоми байвæре- 
тæ. Марди æгъдæуттæ куд кæнгæ æнцæ, уотæ сæ бакæнтæ! Никки 
ма мæнæ нæ хестæр, Нанай карæн фæлтæри номæй нæ кæстæр 
фæлтæртæн еу курдиадæ-ихæс зæгъун: Нанайау, нæ Аланти 
бæстæ æма нæ дзиллити уарзетæ. Уойау сæ гъæуай кæнтæ! Уойау 
син, сæ хуарздзийнæдтæбæл архаетæ! Уойау син, се знæгти них- 
мæ тох кæнтæ! 
Корун æма мæнæ аци бон — 8-аг амистол ба нимад æрцæуæд 
устур бæрæгбонбæл, Нанай имисæн бонбæл æма бæрæггонд 
цæуæд алли анз дæр! Æ фарнæ, æ зундрахаст, æ фæдзæхститæ, 
æ кадæ æностæмæ, фæлтæрæй-фæлтæрмæ нæ хæццæ — нæ цар- 
ди, нæ зунди, нæ нифси, на тохи, нæ архайди уæнтæ! Фидбилиз 
æма нæ фудгæнгутæй гъæуай кæнæнтæ! 

Литературно-художественное издание 
МАЛИЕВ БАТРАЗ АЛИЕВИЧ 
Кровавая дорога 
Роман на осетинском языке 
Редактор 
С. 3. ХУГАЕВ 
Художник 
В. С. ГРИГОРЯН 
Художественный редактор 
Г. 3. ЧЕДЖЕМТЫ 
Технический редактор 
А. В. ЯДЫКИНА 
Корректор 
Э. Дз. БАЛИКОЕВА 
Сдано в набор 02.12.05. Подписано к печати 15.06.06. Фор- 
мат бумаги бОхв^/^. Бум. офс. № 1. Гарн. шрифта «Куд- 
ряшов». Печать офсетная. Усл. п. л. 13,95. Учетно-изд. л. 
13,74. Тираж 500 экз. Заказ № 2101 С7. 
Комитет РСО-Алания по печати и делам издательств. 
Издательство «Ир», 362040, Владикавказ, проспект Мира, 25. 
Отпечатано с готовых диапозитивов в ОАО «Издательско- 
полиграфическое предприятие им. В. Гассиева», 362011, 
Владикавказ, ул. Тельмана, 16. 

